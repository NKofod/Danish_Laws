INDHOLDSFORTEGNELSE INDLEDNING Udenrigsministeriets »Reglement og Vejledning for  

 Korttidsrådgivere« gælder for rådgivere, der udsendes af  

 Udenrigsministeriet inden for rammerne af dansk udviklingsbistand for en  

 periode af indtil 6 måneder.
 Udenrigsministeriet vil efter behov foretage nødvendige ændringer og  

 rettelser i nærværende reglement og vejledning.
Reglementet og vejledningen udgives i en dansk og en engelsk udgave.
I  

 tilfælde af tvivlsspørgsmål vedrørende indholdet vil den danske tekst være  

 gældende.
LØN OG ANSÆTTELSESVILKÅR § 1 Reglementets gyldighedsområde Dette reglements bestemmelser har gyldighed for rådgivere, der er ansat og  

 lønnet af Udenrigsministeriet for en kontraktperiode af højst 6 måneders  

 varighed.
§ 2 Rådgivernes ansættelse Rådgiverne indgår inden udsendelsen kontrakt med Udenrigsministeriet (jfr.  

 bilag 1) i hvilken deres løn og ansættelsesvilkår fastsættes.
§ 3 Løn 1. Lønberegning: Der henvises til særskilt information  

 fra Udenrigsministeriet, StS.3.
2. Lønnen beregnes, med mindre andet er aftalt, fra  

 den dato, hvor rådgiverne forlader hjemlandet og til og med den dag, de  

 ankommer til deres hjemland igen efter endt tjeneste.
Dette forudsætter dog,  

 at rejsen finder sted på hurtigste måde umiddelbart ved kontraktens  

 påbegyndelse og afslutning.
 3. Benyttes andet transportmiddel end det hurtigste,  

 beregnes lønnen, som om hurtigste transportmiddel var blevet benyttet.
4. Lønnen udbetales månedsvis bagud til en af  

 rådgiveren anvist bank, sparekasse eller lignende i Danmark, med mindre andet  

 aftales.
Det påhviler rådgiveren at træffe aftale med banken eller  

 sparekassen om overførsel af løn til tjenestestedet eller til modtagere i  

 Danmark.
 5. Eventuel tid, der medgår til forberedelse og  

 udarbejdelse af rapport(er) efter hjemkomsten, skal fastsættes i kontrakten  

 og vil blive honoreret med timebetaling beregnet på grundlag af  

 honorarfastsættelsen, nævnt under stk. 1, og indsendte lønsedler.
6. Der ydes normalt ikke godtgørelse for eventuelt  

 arbejde udover almindelig arbejdstid (37 t/uge). Såfremt der er tale om helt  

 ekstraordinært merarbejde, vil der dog kunne ydes en godtgørelse efter en  

 timesats beregnet på grundlag af honoraret under udsendelsen.
Der kan ikke  

 ydes godtgørelse for mere end 28 t/ugen, d.v.s. højst 8 timer pr. lørdag  

 eller søndag, og højst 12 timer for aftenarbejde pr. arbejdsuge.
Anmodning om  

 godtgørelse for merarbejde skal godkendes af missionslederen eller  

 ambassaden.
Missionslederens eget overarbejde skal under alle omstændigheder  

 godkendes af ambassaden.
Der betales ikke for merarbejde for kontrakter med  

 en varighed af over 3 måneder.
 Rejsetid ud over 8 timer under ud- og hjemrejse betragtes ikke som  

 merarbejde.
§ 4 Dagpenge, hotelgodtgørelse og refusion af udgifter til tjenesterejser 1. Under udsendelsen er rådgiverne berettiget til  

 dagpenge efter Finansministeriets regler.
Oplysning om dagpengenes størrelse  

 kan indhentes hos Udenrigsministeriet, DSB Rejsebureau og vil iøvrigt fremgå  

 af kontrakten.
Dagpengene beregnes pr. påbegyndt time med 1/24 del af  

 dagpengesatsen for pågældende land.
Dagpengene ydes for den samlede varighed  

 af rejsen (udrejse, ophold, hjemrejse) beregnet fra henholdsvis flyafgang og  

 flyankomst.
2. Bor rådgiverne på hotel, hvor kosten er inkluderet  

 i prisen, og de som følge heraf ikke skal afholde udgiften til måltider,  

 nedsættes dagpengene med 75%: ydes kun enkelte måltider, reduceres dagpengene  

 tilsvarende, idet morgenmåltidet beregnes til 15%, frokost til 30% og middag  

 til 30% af dagpengene.
Disse fradrag gælder også under internationale  

 flyrejser, hvor der serveres måltider.
 Dagpengesatsen reduceres med 25% efter udløbet af 28 dages ophold på samme  

 sted.
Såfremt rådgiverne indkvarteres i gæstehus med kogefaciliteter, reduceres  

 dagpengesatsen med 25%. Det samme gælder, såfremt rådgiveren bor i lejet  

 bolig.
Hvis der betales for gæsteboligen og for måltider i forbindelse med  

 boligen, er dette at sammenligne med ophold på hotel.
3. Udenrigsministeriet refunderer dokumenterede  

 udgifter til hotelværelse inkl. udgiften til vask af tøj, idet det dog  

 forventes, at der ikke uden tvingende grund benyttes luksushoteller.
Er  

 rådgiveren privat indkvarteret ydes et nattillæg, der udgør 1/3 af  

 hotel-dispositionsbeløbet for det pågældende land, eller hvis et sådant ikke  

 er fastsat, 1/3 af dagpengesatsen for det pågældende land.
Endvidere refunderes dokumenterede transportudgifter (fly, tog) i  

 forbindelse med lokale tjenesterejser, mens øvrige udgifter forudsættes  

 afholdt af dagpengene.
Udgifter til taxa refunderes kun mod fornøden  

 dokumentation og kun såfremt der foreligger særlige tjenstlige grunde, der  

 skal anføres i rejseregnskabet.
Jvf. også §7 stk. 1 vedrørende ud- og  

 hjemrejse.
Udgifter til leje af bil refunderes ikke, medmindre det drejer sig om  

 lokale tjenesterejser udenfor bestemmelsesstedet.
Lokal transport på  

 bestemmelsesstedet afholdes af dagpengene.
 Udgifter til telefon, telex, telefax fra udlandet m.v. refunderes kun, når  

 udgifterne af tjenstlige grunde har været nødvendige, hvorfor begrundelse  

 skal fremgå af rejseregnskabet.
 4. Efter aftale med Udenrigsministeriet kan der ved  

 udsendelsen ydes et rejseforskud svarende til den anslåede udgift til hotel  

 samt dagpenge for kontraktperioden, dog maksimalt 2 måneder.
5. Rådgiverne skal senest ved udsendelsens afslutning  

 indsende et rejseregnskab til Udenrigsministeriet.
Blanketter til brug herfor  

 udleveres sammen med kontrakten og kan endvidere rekvireres hos  

 Udenrigsministeriet.
Rejseregnskab kan indsendes til Udenrigsministeriet for  

 refusion ved hver måneds udgang.
Alle udgifter, der ønskes refunderet, skal  

 dokumenteres med originalbilag.
Udgifterne refunderes efter danske bankers gennemsnitssælgerkurs for  

 tjenestelandets valuta for den måned, hvori udgiften er afholdt, eller senest  

 foreliggende kurs.
Benyttede vekselkurser, der afviger herfra, skal  

 dokumenteres.
 6. Dagpenge og hotelgodtgørelse udbetales også for  

 søndage og lokale helligdage, som falder inden for udsendelsesperioden.
 Såfremt sådanne fridage tilbringes uden for tjenestelandet, vil der dog  

 maksimalt kunne udbetales dagpenge og hotelgodtgørelse efter de for  

 tjenestelandet gældende satser.
 7. Der kan ikke refunderes udgifter til  

 repræsentation.
§ 5 Ferie 1. Rådgiverne vil ved kontraktophør til Feriegiro få  

 overført en feriegodtgørelse beregnet med 121/2 % af det samlede honorar for  

 udsendelsen.
 2. Ydelsen af den i stk. 1 nævnte godtgørelse  

 medfører, at rådgiverne ikke er berettiget til ferie i kontraktperioden.
§ 6 Pension 1. Rådgivere med dansk statsborgerskab er under  

 ansættelsen omfattet af lov om Arbejdsmarkedets Tillægspension (ATP).
 2. For rådgivere, som er omfattet af en  

 pensionsordning, som ikke videreføres af den hidtidige arbejdsgiver under  

 udsendelsen, vil Udenrigsministeriet kunne medvirke til at videreføre  

 ordningen, således at Udenrigsministeriet udreder 2/3 og rådgiverne 1/3 af de  

 månedlige pensionsbidrag.
§ 7 Ud- og hjemrejse 1. Udgifter til rådgivernes rejse mellem bopæl og  

 tjenestested i forbindelse med tjenestens tiltrædelse afholdes af  

 Udenrigsministeriet.
Transport til og fra lufthavn i Danmark skal ske ved  

 benyttelse af offentlige transportmidler, medmindre særlige omstændigheder  

 gør sig gældende. Ønskes andet transportmiddel benyttet (egen bil eller  

 taxa), refunderes maksimalt et beløb svarende til udgiften til billigste  

 offentlige transportmiddel eller kørselsgodtgørelse efter Finansministeriet  

 regler.
 Udenrigsministeriet afholder ikke udgifter i forbindelse med rådgivernes  

 ægtefællers og børns udrejse.
 2. Ved ansættelsesperiodens ophør afholder  

 Udenrigsministeriet udgifterne til rådgivernes, men ikke til ægtefællers og  

 børns, rejse fra tjenestestedet til bopælen.
 3. Fratræder rådgiverne før den forudsatte  

 ansættelsesperiodes ophør efter eget ønske, eller opsiges de på grund af  

 misligholdelse inden den forudsatte ansættelsesperiodes ophør, kan  

 Udenrigsministeriet pålægge dem at udrede omkostningerne ved deres hjemrejse.
4. Flyrejsen bestilles hos DSB Rejsebureau i  

 Udenrigsministeriet, tlf. 33 92 11 70, idet indgåede rabataftaler skal  

 anvendes.
SAS skal benyttes i det omfang, det er muligt.
Det forhold, at rådgiverne måtte have mulighed for at rejse på billigruter  

 (charterflyvning o.lign.), indebærer ikke, at det sparede beløb kan udbetales  

 eller anvendes på anden måde, f.eks. til en ekstra rejse.
Udenrigsministeriet  

 påtager sig ikke at udbetale værdien af flybilletter, som rådgiverne ikke  

 måtte ønske at anvende, ligesom Udenrigsministeriet heller ikke vil være  

 indstillet på at udbetale værdien af billetterne for at lade rådgiverne selv  

 foretage indkøbet.
 Rådgiverne har pligt til at indsende den brugte billet til  

 Udenrigsministeriet sammen med rejseregnskabet.
 5. Har rådgiverne i henhold til ovenstående  

 bestemmelser ret til flyrejse for Udenrigsministeriets regning, vil rejsen  

 alternativt - efter forudgående aftale med Udenrigsministeriet - kunne  

 foretages med skib, tog, etc., idet Udenrigsministeriet maksimalt vil kunne  

 afholde dokumenterede udgifter hertil inden for, hvad rejsen ville have  

 kostet med fly.
Ønsker rådgiverne at foretage rejsen i egen bil, vil Udenrigsministeriet  

 kunne refundere udgifterne i forbindelse hermed, idet rådgiverne vil være  

 berettiget til a. kilometergodtgørelse og dagpenge i henhold til den til enhver  

 tid gældende aftale mellem Finansministeriet og Statstjenestemændenes  

 Centralorganisation, AC og Lærernes Centralorganisation.
 b. refusion af dokumenterede udgifter til hotelophold (ikke  

 udgifter til fortæring, vask m.v.) eller campingophold.
 c. refusion af dokumenterede udgifter til færge, vejafgifter etc.
§ 8 Bagage 1. Ved udsendelser af en måneds varighed eller derover  

 yder Udenrigsministeriet mod fornøden dokumentation godtgørelse for udgifter  

 til overvægtsbagage på op til 10 kg. ved ud- og hjemrejse.
 2. Udgifter til transport af udstyr, der er nødvendigt  

 for rådgivernes arbejde, vil efter aftale med Udenrigsministeriet kunne  

 refunderes særskilt mod dokumentation.
§ 9 Forsikring 1. Udenrigsministeriet har via forsikringsselskabet  

 TRYG-BALTICA tegnet en gruppeforsikring for de af Udenrigsministeriet  

 udsendte rådgivere omfattende:
I  Bagageforsikring II  Syge- og hjemtransportforsikring (bortset fra almindelig  

 tandbehandling) III  Sygeinvaliditetsforsikring IV  HIV/AIDS-forsikring V  Ulykkesforsikring VI  Gruppelivsforsikring 2. Forsikringerne dækker i hele  

 udstationeringsperioden, hvorved forstås perioden fra tidspunktet for  

 udrejsen fra Danmark og indtil ophøret af kontrakten.
Er rådgiverne ved  

 udløbet af nævnte udstationeringsperiode endnu ikke vendt tilbage til  

 Danmark, opretholdes dækningen indtil hjemrejse har fundet sted, dog højst i  

 indtil 1 måned efter udstationeringsperiodens ophør.
 3. Forsikringsdækningen sker automatisk, hvilket vil  

 sige, at den træder i kraft og ophører uden nogen form for meddelelse fra  

 rådgiverne til Udenrigsministeriet eller til TRYG-BALTICA.
4. I alle forsikringsspørgsmål skal rådgiverne rette  

 direkte henvendelse til TRYG-BALTICA UDLANDS-SERVICE (Se bilag 2 for adresse og telefonnr.).
 5. Vedrørende forsikringsbestemmelserne i øvrigt  

 henvises ligeledes til bilag 2 og til særskilt pjece.
§ 10 Helbredsundersøgelse 1. Rådgiverne er, såfremt Udenrigsministeriet begærer  

 det, forpligtet til for Udenrigsministeriets regning før udsendelsen at lade  

 sig helbredsundersøge.
 2. Rådgiverne vil efter endt tjeneste i et  

 udviklingsland kunne henvende sig til en alment praktiserende læge, der,  

 såfremt det findes begrundet, kan henvise til en speciallæge i tropesygdomme  

 eller til ambulant tropemedicinsk undersøgelse på Rigshospitalets  

 Epidemiafdeling, København, Marselisborg Hospital, Århus eller Odense  

 Sygehus.
Inden for det første år efter hjemkomsten indsendes regningen for  

 undersøgelsen til Udenrigsministeriet til refusion.
Henvisningen til  

 speciallæge efter hjemkomsten sker efter det almindelige  

 sygesikringsregulativ.
 3. Såfremt der opstår sygdom inden for det første år  

 efter ophold i et udviklingsland, bør den undersøgende læge underrettes om  

 patientens tidligere opholdssted.
§ 11 Bibeskæftigelse Rådgiverne må under ingen omstændigheder i ansættelsesperioden påtage sig  

 andet lønnet arbejde eller drive forretningsvirksomhed af nogen art.
§ 12 Tavshedspligt og forhold til pressen m.v.
 1. Rådgiverne skal iagttage tavshed med hensyn til  

 forhold, som de i deres stillings medfør bliver bekendt med, og hvis  

 hemmeligholdelse efter sagens natur er påkrævet eller bliver dem foreskrevet.  

 Tavshedspligten ophører ikke med ansættelsesforholdets ophør. (Der henvises  

 endvidere til det i stk. 4 anførte om forholdet til pressen).
 2. Rådgiverne bør afholde sig fra at deltage i  

 politiske demonstrationer, underskriftsindsamlinger, valgpropaganda m.v.  

 eller at udtale sig offentligt om indenrigs- og udenrigspolitiske spørgsmål,  

 der angår tjenestelandet.
 3. Såvel under udøvelsen af deres arbejde som privat  

 skal rådgiverne holde sig opholdslandets love og bestemmelser efterrettelig.
4. Bortset fra de i stk. 1 vedrørende rådgivernes  

 tavshedspligt nævnte begrænsninger vil rådgiverne, når de er blevet  

 fortrolige med deres arbejdsforhold, kunne yde et værdifuldt bidrag til  

 udbredelsen af kendskabet til det sociale, økonomiske og kulturelle  

 samarbejde med udviklingslandene, bl.a. ved at skrive artikler til pressen og  

 faglige tidsskrifter.
Der bør dog udvises en betydelig diskretion om forhold,  

 som vil kunne skade værtslandets omdømme.
§ 13 Lægers forpligtelser i relation til menneskerettigheder 1. Læger og andre, der udsendes af den danske stat  

 skal være opmærksomme på den almindelige Danske Lægeforenings etiske regler,  

 som også finder anvendelse under ophold og tjeneste i udlandet.
Således har  

 Lægeforeningens etiske reglers § 12 følgende ordlyd:
»En læge må hverken aktivt eller passivt medvirke i procedurer eller  

 aktiviteter, der indebærer inhuman, nedværdigende eller grusom behandling af  

 mennesker.« Danske læger og andre kan således ikke påtage sig eller pålægges  

 arbejdsopgaver, hvor de vil komme til at deltage i procedurer omkring  

 korporlig afstraffelse og ej heller påtage sig arbejdsopgaver, hvor de ikke  

 fuldt ud kan afgøre, om medvirken ved en behandling eller et indgreb kan  

 anses foreneligt med almindeligt anerkendte medicinsk-etiske principper.
 2. Endvidere forbydes nordiske læger ifølge en af de  

 nordiske lægeforeninger i 1985 vedtaget erklæring at deltage i enhver form  

 for procedure eller aktivitet i forbindelse med fuldbyrdelse af dødsstraf.
 Den europæiske lægeforening indenfor EU vedtog desuden i 1989 en  

 erklæring, der bl.a. forpligter de europæiske læger til at overholde  

 Tokyo-deklarationens principper.
 3. Udsendte rådgivere, der kommer i tvivl om, hvorvidt  

 en arbejdsopgave kan anses for stemmende overens med ovenstående  

 forpligtelser, skal omgående rette henvendelse til Udenrigsministeriet eller  

 den almindelige Danske Lægeforening via den stedlige danske repræsentation.
§ 14 Valutaomveksling Valutaomveksling skal finde sted i overensstemmelse med opholdslandets  

 love og bestemmelser for ind- og udførsel samt omveksling af valuta.  

 Overtrædelse af sådanne bestemmelser kan medføre, at ansættelsen bringes til  

 ophør uden varsel.
§ 15 Katastrofesituation Rådgiverne bør holde nærmeste danske repræsentation underrettet om deres  

 opholdssted, således at repræsentationen i tilfælde af en katastrofesituation  

 eller uroligheder i opholdslandet hurtigt kan kontakte dem.
Iøvrigt bør  

 rådgiverne så snart forholdene tillader det søge kontakt med nærmeste danske  

 repræsentation, og eventuel evakuering skal om muligt ske i samråd med denne.
VEJLEDNING OM RÅDGIVERNES RETLIGE STILLING I OPHOLDSLANDET Danmark har med en række af de udviklingslande, hvortil Danmark yder  

 faglig bistand af væsentligt omfang, sluttet generelle aftaler om bl.a.  

 betingelserne for rådgiverbistand og om rådgivernes retlige stilling.
Sådanne  

 aftaler er hidtil indgået med følgende lande: Bangladesh, Bhutan, Bolivia  

 Botswana, Brasilien, Burkina Faso, Cameroun, Chile, Egypten, Ghana, Indien,  

 Kenya, Lesotho, Malawi, Mozambique, Namibia, Nepal, Nicaragua, Pakistan,  

 Peru, Senegal, Sri Lanka, Sudan, Swaziland, Tanzania, Uganda, Vietnam, Zaire,  

 Zambia og Zimbabwe.
 Foruden disse generelle aftaler har Danmark indgået en lang række  

 specielle aftaler om konkrete bistandsprojekter og -programmer, som i visse  

 tilfælde ligeledes indeholder bestemmelser om de danske rådgiveres retlige  

 stilling.
I forhandlingerne om disse aftaler har man fra dansk side bl.a. tilstræbt  

 for rådgiverne at opnå fritagelse for retsforfølgelse for handlinger  

 foretaget i tjenesten.
Hvor dette er opnået, har bestemmelsen som regel  

 følgende ordlyd: »The Government of ....... undertakes that officers  

 shall be exempt from legal process in respect of words spoken or written and  

 all acts performed by them in their official capacity«.
 Dette betyder, at rådgiverne vil være fritaget for retsforfølgelsesskridt  

 i anledning af tjenestehandlinger - altså beskyttelse mod såvel civilt  

 søgsmål som strafferetlig forfølgelse, inklusive anholdelse i forbindelse med  

 handlinger udført i tjenstligt øjemed.
I visse bistandsaftaler, bl.a. aftalen med Indien, er denne bestemmelse  

 imidlertid ikke medtaget på grund af modstand fra landets side.
Rådgiverne  

 vil i Udenrigsministeriet få udleveret et eksemplar af aftalen med det land,  

 til hvilket de skal udsendes.
I de danske bistandsaftaler er ovenfor omtalte bestemmelser om fritagelse  

 for retsforfølgning ofte suppleret med regler om, at rådgiverne i et vist  

 omfang er fritaget for ansvar for skadevoldende handlinger under tjenesten,  

 idet tjenestelandets regering i forhold til de skadelidte skal bære ansvaret  

 for sådanne handlinger.
Såfremt den af rådgiverne forvoldte skade skyldes  

 forsæt eller grov uagtsomhed, kan tjenestelandet dog gøre regres, dvs. kræve,  

 at rådgiverne dækker det opståede tab.
 Dersom rådgiverne bliver involveret i trafikuheld eller i andre  

 handlinger, der forvolder skade på personer eller materiel, bør  

 Udenrigsministeriet og/eller den lokale danske diplomatiske eller konsulære  

 repræsentation omgående underrettes.
VEJLEDNING OM FORHOLDSREGLER I FORBINDELSE MED UDSENDELSEN A.
Forberedelser inden afrejsen a.
Pas Rådgiverne skal være i besiddelse af gyldigt pas for hele kontraktperioden  

 + 6 måneder (viseringskrav i visse lande).
b.
Visum Visum er påkrævet til visse lande.
Oplysning herom kan indhentes i  

 Udenrigsministeriet, StS.3. Udenrigsministeriet/DSB Rejsebureau vil kunne  

 drage omsorg for de nødvendige viseringer, dersom passet/passene indleveres  

 til Udenrigsministeriet/DSB Rejsebureau i god tid inden udrejsen.
Alle  

 udgifter i forbindelse med visering afholdes af Udenrigsministeriet.
c.
Vaccinationer Ved afrejse til de fleste udviklingslande og ved rejse fra mange  

 udviklingslande til tredjelande kræves bevis for vaccination mod forskellige  

 tropesygdomme.
Råd og vejledning angående fornødne vaccinationer kan fås  

 følgende steder:
Rigshospitalet Epidemiafdeling M Afsnit 7701, Ambulatoriet Tagensvej 20 2200 Kbh.
N Tlf: +45 35 45 77 01 Statens Seruminstitut Artillerivej 5 2300 København S Tlf.: 32 68 32 68 Rigshospitalets Rejseservice Tlf: +45 35 45 77 19 Der kan desuden rettes henvendelse til Statens Seruminstituts  

 regionalafdelinger:
Odense Universitetshospital Sønder Boulevard 29 5000 Odense C Tlf.: 66 11 33 33 Ålborg Sygehus Hobrovej 18 9000 Ålborg Tlf.: 99 32 11 11 Århus Kommunehospital Nørrebrogade 44 8000 Århus C Tlf.: 89 49 33 33 Rådgivernes egen læge, kredslægen eller amtslægen vil muligvis have de  

 nødvendige oplysninger.
 Udgifter til nødvendige vaccinationer (herunder vaccine eller injektion af  

 gammaglobulin mod gulsot), og malariaprofylakse, der er foretaget i  

 forbindelse med og under udsendelsen, vil kunne betales af  

 Udenrigsministeriet.
d.
Billetter Flybilletter tur/retur udstedes gennem DSB Rejsebureau, tlf. 33 32 11 70,  

 så vidt muligt til SAS-fly, jfr. §7 stk. 4.
e.
Valuta Inden afrejsen skal rådgiverne selv indkøbe fremmed valuta.
Det tilrådes  

 at benytte rejsechecks.
B.
Forholdet til Udenrigsministeriet a.
Korrespondance med Udenrigsministeriet Alle rapporter og skrivelser til Udenrigsministeriet skal stiles til:  

 Udenrigsministeriet Asiatisk Plads 2 1448 København K Eventuelle telegrammer skal stiles til: ETRANGERES, Copenhagen, der er udenrigsministeriets telegramadresse.
Udenrigsministeriets telex  

 nr. er: 31292 ETR DK og telefaxnummeret er: +45 31 54 05 33.
I alle breve og rapporter til Udenrigsministeriet bør anføres journalnr. i  

 Udenrigsministeriet samt henvises til datoen for den eventuelle sidste  

 skrivelse i korrespondancen.
Journalnummeret vil fremgå af  

 Udenrigsministeriets skrivelser til rådgiverne.
b.
Korttidsrådgivernes rapportering Korttidsrådgiverne skal aflægge rapport om deres udsendelse efter nærmere  

 aftale med Udenrigsministeriet.
BILAG 1 K O N T R A K T StS.3. j.nr.
Udenrigsministeriet meddeler Dem herved ansættelse som korttidsrådgiver i Ansættelsen påregnes at ville vare ca.... og finder sted på følgende  

 vilkår:
 Dagpenge i henhold til finansministeriets satser, p.t...... pr. døgn.  

 Efter 28 døgn vil den anførte sats blive nedsat med 25%.
 Hotelværelse efter regning.
Flybillet t/r.
DSB Rejsebureau, Udenrigsministeriet, skal benyttes.
 Transport af overvægtsbagage op til 10 kg. hver vej ved kontrakter af mere  

 end en måneds varighed.
 Feriegodtgørelse svarende til 12 1/2% af honoraret vil blive overført til  

 Deres konto hos Feriegiro.
 Alle udgifter, der ønskes refunderet, må være dokumenteret ved  

 originalbilag.
 Rejseregnskab bedes aflagt på vedlagte blanketter og indsendt snarest  

 efter udsendelsens afslutning.
Under udsendelsen vil De være dækket af Udenrigsministeriets  

 gruppeforsikring.
De bedes selv drage omsorg for, at nødvendige vaccinationer  

 er i orden.
Eventuelle vaccinationsregninger kan indsendes til refusion.
Der er aftalt, at der maksimalt kan bruges ...... timer til forberedelse  

 og ...... timer til efterbehandling.
Specifikation af timeforbrug skal  

 medsendes rejseregnskabet.
Vedrørende opsigelse af nærværende kontrakt gælder funktionærlovens  

 almindelige regler, d.v.s. kontrakter på op til 3 måneder kan opsiges uden  

 varsel.
Ved kontrakter fra 3-6 måneder gælder 1 måneds varsel til fratrædelse  

 ved en måneds udgang.
 De bedes ved Deres underskrift på vedlagte 4 genparter bekræfte, at De har  

 modtaget et eksemplar af »Reglement og vejledning for  

 Korttidsrådgivere«, samt at De er indforstået med de deri og i  

 nærværende skrivelse indeholdte ansættelsesbetingelser.
FORSIKRINGSVILKÅR Udsendte korttidsrådgivere Udenrigsministeriet har via forsikrings-aktieselskabet TRYG-BALTICA tegnet  

 gruppeforsikring for de af Udenrigsministeriet udsendte korttidsrådgivere.
I HVILKET TIDSRUM DÆKKES? Forsikringen dækker i hele udstationeringsperioden, hvorved forstås  

 perioden fra tidspunktet for udrejsen fra Danmark og indtil ophøret af  

 kontrakten.
Er rådgiveren ved udløbet af nævnte udstationeringsperiode endnu  

 ikke vendt tilbage til Danmark, opretholdes dækningen dog, indtil hjemrejsen  

 har fundet sted, dog højst i 1 måned efter udsendelsesperiodens ophør, med  

 mindre andet er aftalt med Udenrigsministeriet.
 Forsikringsdækningen sker automatisk, hvilket vil sige, at den træder i  

 kraft uden nogen form for meddelelse til Udenrigsministeriet eller til  

 TRYG-BALTICA.
HVORLEDES DÆKKES? De for hver enkelt forsikringsart gældende forsikringsbetingelser fremgår  

 af særskilt pjece (se omstående).
 Uddrag af forsikringens almindelige betingelser i tilslutning til lov  

 nr. 129 af 15.4.1930 om forsikringsaftaler kan udleveres ved henvendelse  

 til TRYG-BALTICA eller Udenrigsministeriet, StS.3.
