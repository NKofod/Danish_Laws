Den almindelige erstatningsretlige tabsbegrænsningspligt, nævnets j. nr 06-520-00534 I n.j.nr. 06-520-00534 forelagde nævnet sagen for Arbejdsskadestyrelsen med henblik på vurde-ring af ansøgers eventuelle varige mén som følge af en tilskadekomst i 2003. Ansøger var blevet ramt overfladisk af et hagl fra et jagtgevær, som var blevet affyret ind gennem brevsprækken til hans lejlighed.
Han pådrog sig herved psykiske gener.
Som led i Arbejdsskadestyrelsens behandling af sagen anmodede styrelsen en speciallæge i psykiatri om at undersøge ansøger.
Speciallægen ind-kaldte fire gange ansøger til undersøgelse.
Første gang ringede ansøger afbud til lægen med kort varsel.
De tre øvrige gange dukkede ansøger ikke op til undersøgelse.
Speciallægen fremsendte reg-ning på 5.000 kr. til nævnet for dels fire gange at have afsat fornøden tid til at udfærdige erklæring og dels i samme tidsrum at kunne have udnyttet tiden til at udfærdige andre erklæringer.
Nævnet tilkendegav over for ansøgers advokat, at man agtede at modregne 5.000 kr. i evt. senere udbetalt erstatning, fordi ansøger ikke havde opfyldt sin tabsbegrænsningspligt, jf. offererstatningslovens § 6 a.
Advokaten havde ingen bemærkninger hertil.
Ansøger fik efterfølgende tilkendt godtgørelse for varigt mén svarende til 10 %. Nævnet foretog modregning på 5.000 kr. i godtgørelsen.
