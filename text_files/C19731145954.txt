 Efter drøftelse i »Justitsministeriets centrale samarbejdsudvalg  

 vedrørende Fængselsvæsenet« er der truffet beslutning om en ændring af  

 proceduren for antagelse af fængselsbetjente på prøve.
 Efter nyordningen forholdes således:
1. Direktoratet vil med regelmæssige mellemrum  

 (formentlig hver eller hver anden måned) fra de store anstalter indfordre  

 oplysning om personalesituationen indenfor opsynsstyrken.
Der vil blive  

 benyttet en opgørelsesform svarende til den specificerede oversigt over  

 personaleforholdende, som anstalterne lejlighedsvis har udarbejdet, senest  

 pr. 1. august 1973, indeholdende en oversigt over det samlede personale i  

 opsynsstyrken med fradrag af personale med tjenestefrihed eller som varigt  

 fungerer under andre områder, samt en opgørelse over anstaltens aktuelle  

 normativ, herunder hvilket personale, der kræves til afløsning på fridage,  

 under ferie, sygdom, kursusvirksomhed m.v.
 2. På grundlag heraf vil direktoratet tage stilling  

 til, ved hvilke af de større anstalter antagelse af fængselsbetjente på prøve  

 skal finde sted.
 3. Tilsvarende vil direktoratet løbende tage stilling  

 til, i hvilket omfang der skal ske opslag om udstationering/forflyttelse af  

 fængselsbetjente til de øvrige større anstalter og arresthusene.
 4. Avertering efter fængselsbetjente på prøve sker ved  

 direktoratets foranstaltning.
 Spørgsmålet om overgang til en mere moderne form for annoncering overvejes  

 i øjeblikket.
5. Indkomne ansøgninger sendes direkte til  

 kriminalforsorgens personaleskole, hvor registrering af ansøgninger finder  

 sted.
Personaleskolen indhenter oplysning på ansøgerne i rigsregistraturen.
 6. Personaleskolen indkalder egnede ansøgere (12-15 ad  

 gangen) til prøver og til fremstilling for bedømmelsesudvalget (der i  

 almindelighed vil omfatte forstanderen for personaleskolen, en repræsentant  

 for inspektørforeningen og en repræsentant for Dansk fængselsforbund).
 Prøver og fremstilling vil i almindelighed ske enten på personaleskolen  

 eller på en jysk anstalt (formentlig statsfængslet i Horsens).
Afholdelse af prøver (kundskabsprøve, omtankeprøve og staveprøve) finder  

 sted om formiddagen.
Prøverne bliver rettet med det samme, og ansøgere med  

 uacceptable prøver bliver fraskilt.
 Samme eftermiddag fremstilles de resterende ansøgere for  

 bedømmelsesudvalget.
 Såfremt der er ansøgere til værkmesterstillinger, skal en repræsentant for  

 værkmestergruppen og i almindelighed også for direktoratets 3. kontor være  

 repræsenteret i bedømmelsesudvalget.
 7. Ansøgerne får besked samme dag, om hvorvidt de er  

 blevet antaget og i bekræftende fald meddelelse om tiltrædelsestidspunktet og  

 normalt tillige om det fremtidige tjenestested.
 Ansættelsesskrivelse til den enkelte ansøger udarbejdes af personaleskolen  

 på direktoratets vegne.
 Man anmoder om, at personalet gøres bekendt med foranstående.
H.
H.
Brydensholt /F.
Hellborn Samtlige anstalter og arresthusene.
