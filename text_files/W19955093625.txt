Omlægning af regnskabsår Reference: SEL § 10, stk. 2 LV 1993 S.B.1.1.3 S.D.4 En anmodning fra et datterselskab om omlægning af  

 regnskabsåret, således at det ikke slutter ved udgangen af et  

 kvartal, men ligesom resten af selskaberne i den internationale koncern  

 slutter den 30/4, blev imødekommet af Ligningsrådet.
Erhvervs-  

 og Selskabsstyrelsen havde tidligere givet en tilsvarende tilladelse efter  

 årsregnskabsloven.
D A/S anmoder Ligningsrådet om tilladelse til omlægning af  

 regnskabsåret fra kalenderår til 1/5-30/4, jf.
SEL § 10, stk.  

 2.
 Omlægningen af regnskabsåret påtænkes foretaget  

 således, at omlægningsåret bliver på 4 måneder  

 fra 1. januar til 30. april 1994. Selskabet er indforstået med at blive  

 beskattet for skatteåret 1995/96 af 4 måneders perioden 1. januar  

 til 30. april 1994, og er indstillet på at udarbejde det  

 nødvendige regnskabsmateriale og afstemning pr. 30. april 1994.  

 Lageroptælling og fornøden periodisering m.v. til brug herfor er  

 gennemført, idet dette jo var nødvendigt af hensyn til  

 udarbejdelse af korrekt koncernregnskab.
 Ligningsrådet meddeler, at anmodningen kan imødekommes,  

 således at omlægningsåret 1. januar til 30. april 1994  

 svarer til skatteåret 1995/96.
 Til grund for afgørelsen ligger følgende oplysninger:
 M A/S erhvervede D A/S, der havde kalenderåret som  

 regnskabsår, den 4/10 1993, hvorefter D A/S overtog aktiviteten fra et  

 andet datterselskab.
 M A/S og koncernens datterselskaber ansøgte i foråret 1988  

 skattemyndighederne om tilladelse til at omlægge regnskabsåret  

 fra kalenderår til 1/5-30/4. Det ansøgte blev bevilget.
M A/S er en børsnoteret virksomhed med et bredt ejergrundlag og er  

 moderselskab for en koncern, der består af 38 koncernselskaber.
Af  

 datterselskaberne er 25 selskaber udenlandske, mens 12 er danske.
De  

 udenlandske selskaber er beliggende i lande som Amerika, Australien, New  

 Zealand, Japan, Tyskland, Frankrig, England, Holland, Spanien og  

 Østrig.
Alle de udenlandske selskaber har regnskabsåret  

 1/5-30/4. En stor del af selskaberne er sambeskattede.
D A/S er et 100 pct. ejet datterselskab af M A/S.
Selskabets ledelse  

 ønsker at omlægge regnskabsåret for D A/S, så det  

 følger koncernens regnskabsår.
Det er derfor mest  

 hensigtsmæssigt, at selskabets regnskabsår følger den øvrige koncerns  

 regnskabsår.
 I de fleste af de lande D A/S handler med, er der sæsonsvingninger.  

 Højsæsonen for koncernens produkter ligger i februar og marts  

 måned.
D A/S sælger koncernens produkter til 9 af de udenlandske  

 datterselskaber, der herefter sælger produkterne videre til deres  

 kunder.
M A/S har udviklet et salgsadministrationssystem, som varetager  

 administrationen af koncernens varesalg og lagerstyring for hvert enkelt  

 selskab samt på koncernbasis.
Det vil være særdeles  

 generende og forretningsmæssigt uheldigt, hvis  

 salgsadministrationssystemet i koncernens højsæson skal belastes  

 med udskrift af beholdningsopgørelser og  

 salgsstatistikopgørelser til brug for udarbejdelse af et  

 årsregnskab for D A/S.
I lov om visse selskabers aflæggelse af årsregnskab m.v. er  

 det endvidere bestemt, at virksomheder der hører til samme koncern,  

 skal have samme regnskabsår medmindre særlige forhold tilsiger  

 andet.
Dette er endnu en begrundelse for den ønskede omlægning  

 af regnskabsåret.
 Erhvervs- og Selskabsstyrelsen har i 1995 imødekommet anmodningen,  

 således at D A/S's regnskabsår er registreret til 1/5-30/4 med  

 omlægningsperioden 1/1 1994-30/4 1994. Erhvervs- og Selskabsstyrelsen  

 har begrundet afgørelsen med, at der er tale om et datterselskab uden  

 den store økonomiske betydning for koncernen som helhed.
