Nr LSF 51 Forslag til Lov om bemyndigelse til optagelse af indenlandske statslån Fremsat af finansministeren (Henning Dyremose) den 9. oktober 1991 Vedtaget ved tredjebehandling den 19. november 1991 Lov nr. 760 af 27/11/1991 § 1. Finansministeren bemyndiges til at udstede indenlandske obligationer og andre gældsbeviser, herunder præmieobligationer, til et samlet beløb af indtil 50 mia. kr.
 § 2. Loven træder i kraft ved bekendtgørelsen i Lovtidende.
Oprindeligt fremsat forslag § 1 Finansministeren bemyndiges til at udstede indenlandske obligationer og  

 andre gældsbeviser, herunder præmieobligationer, til et samlet beløb af  

 indtil 50 mia. kr.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Statens indenlandske låntagning sker i form af salg af obligationer,  

 gældsbeviser og andre statspapirer.
Denne låntagning kræver en  

 lånebemyndigelse ved en lånebemyndigelseslov.
Lånebemyndigelsen gives som en  

 samlet nettobemyndigelse til finansministeren, dvs. at afdrag på udestående  

 obligationer og gældsbeviser forsøger den resterende bemyndigelse med  

 afdragets størrelse.
Lånebemyndigelsen blev senest udvidet med 50 mia. kr.  

 ved lov nr. 742 af 14. november 1990. Herved kom den samlede låneramme op på  

 483.952 mill. kr.
Salget af statspapirer påregnes som hidtil at ske ved Finansministeriets  

 salg til Danmarks Nationalbank, der udbyder papirerne på markedet.
Kongeriget  

 Danmarks Hypoteksbank og Finansforvaltning har fra juli 1991 indledt  

 postordresalg af statspapirer til private samt tilsvarende tilbagekøb.  

 Postordresalget er gennemført i henhold til akt 9 1990 med henblik på at  

 forbedre småspareres muligheder for at købe statspapirer.
Statens indenlandske låntagning har primært til formål at neutralisere den  

 forøgelse af den private sektors likviditet, der er en følge af statslige  

 kasseunderskud.
Salget af statspapirer har i en årrække sigtet mod at opsuge  

 likviditet svarende til bruttokasseunderskuddet, bortset fra statens  

 udenlandske afdrag.
I den forløbne del af 1991 (til og med 31. august) er der brutto solgt  

 statspapirer for 92,5 mia. kr. nominelt, og der har været afdrag på 53,0 mia.  

 kr., således at der netto er lånt for 39,5 mia. kr.
Ultimo august udgjorde  

 gælden 445,1 mia. kr.
På finansloven for 1991 er der budgetteret med en bruttolåntagning på 98  

 mia. kr. nominelt for hele 1991. I forbindelse med Budgetoversigt 3, august  

 1991, er skønnet over bruttolåntagningen i 1991 sat op til 112 mia. kr.  

 nominelt.
Forudsætningerne bag skønnene i Budgetoversigt 3, august 1991,  

 indebærer en indenlansk obligationsgæld ultimo 1991 på omkring 454 mia. kr.
Restbemyndigelsen udgjorde ultimo 1990 78,3 mia. kr.
Ultimo august er  

 restbemyndigelsen faldet til 38,8 mia. kr.
Restbemyndigelsen må forudses at  

 blive yderligere reduceret som følge af statspapirsalget i de kommende  

 måneder og det forventede underskud på statsfinanserne i 1992. Der er derfor  

 behov for en forøgelse af lånebemyndigelsen.
Med en forøgelse på 50 mia. kr.  

 kommer den samlede låneramme op på 533.952 mill. kr.
 Tabel 1 viser de statspapirer, der er åbne for salg pr. 1. oktober 1991  

 (låneviften).
Fra 1. juli 1991 er der åbnet for salg af skatkammerbeviser med 9 måneders  

 løbetid.
For både skatkammerbeviser og statsgældsbeviser foregår endvidere en  

 stadig »rulning« forstået på den måde, at der åbnes nye papirer  

 hvert kvartal.
Det længste åbne stående lån, 9 pct.
St. 2000, har i 1991 overtaget rollen  

 som toneangivende papir på Københavns Fondsbørs.
 For en mere udførlig beretning om den førte indenlandske statsgældspolitik  

 henvises til »Statens låntagning og gæld« 1990, der udkom i marts  

 1991.
