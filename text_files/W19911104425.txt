 Civilretsdirektoratet bemyndigede statsamtet til, efter forud  

 indhentet samtykke af faderen (bosat i Sverige), at behandle ansøgningen om  

 godkendelse af aftale om fælles forældremyndighed.
Faderen havde efter skilsmisse forældremyndigheden over barnet.
Faderen og  

 barnet havde hidtil haft ophold i Sverige.
Barnet havde nu ophold i Danmark  

 hos moderen, som ønskede at indgå aftale om fælles forældremyndighed.
Efter artikel 8 i Den Nordiske Ægteskabskonvention skulle et sådant  

 spørgsmål behandles i Sverige, men konventionens bestemmelse kan fraviges ved  

 samtykke.
Såfremt dette sker administrativt, skal samtykket ifølge praksis  

 være udtrykkeligt.
 Civilretsdirektoratet bestemte, at statsamtet kunne bemyndiges til at  

 behandle sagen, såfremt der forinden blev indhentet samtykke fra faderen til,  

 at en dansk myndighed behandlede sagen.
