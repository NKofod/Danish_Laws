 I henhold til § 18, stk. 2, i anordning af 4. februar 1974 for Det kgl.  

 danske Kunstakademis billedkunstskoler fastsætter mininisteren for kulturelle  

 anliggender følgende:
I.
Valgudvalg.
§ 1.  Rektor drager omsorg for nedsættelse af  

 valgudvalg.
Fagrådet træffer beslutning om valgudvalgets sammensætning.
 Stk. 2.  Valgudvalget forestår valgene og udøver de  

 beføjelser, der er nævnt i §§ 5-12 og 14-20.
 Stk. 3.  Rektor drager omsorg for, at fornøden  

 administrativ bistand stilles til rådighed for valgudvalget.
 Stk. 4.  Valgudvalget bekendtgør valgs afholdelse,  

 indkalder og modtager kandidatanmeldelser, tilvejebringer det fornødne  

 stemmemateriale og sørger for udarbejdelse af valglister i henhold til de  

 regler, der er givet herom.
 Stk. 5.  Valgudvalget fører en valgprotokol, hvori  

 anføres det væsentlige af, hvad der vedrører valghandlingen, navnlig:
 1. Antallet af indleverede kandidatanmeldelser.
 2. Navnene på hver listes kandidater i den rækkefølge  

 listen angiver.
 3. Oplysning om anmeldte liste- og valgforbund.
 4. Antallet af de stemmesedler, der er tilvejebragt  

 til brug for valget.
 5. Antallet af de afgivne gyldige stemmesedler.
 6. Antallet af de afgivne ugyldige stemmesedler, med  

 angivelse af de grunde, der har medført ugyldigheden.
 7. Oplysning om valgets endelige opgørelse.
8. De bemærkninger, hvortil valget i øvrigt måtte give  

 anledning.
Valgudvalget underskriver valgprotokollen, der afleveres til  

 rektor.
II.
Valggrupper, stemmeret og valgbarhed.
 § 2.  Ved valgene opdeles de valgberettigede i  

 følgende valggrupper:
1. a.
Lederne af skolernes 9 afdelinger.
áâ b.
Lederne af skolernes eksterne laboratorier.
 áâ c. Øvrige tjenestemands- og overenskomstansatte heltidslærere.
 2. Timelærere med ansættelsesbrev og andre  

 deltidsbeskæftigede lærere med en arbejdsforpligtelse på mindst 100 timer pr.  

 semester samt forskningsstipendiater.
 3. De tekniske og administrative medarbejdere.
 4. De studerende.
 § 3.  Valgret ved valg til fagrådet har enhver, der  

 den første i den måned, hvori der udskrives valg, er ansat som fast  

 heltidsbeskæftiget lærer, som timelærer med ansættelsesbrev eller som anden  

 deltidsbeskæftiget lærer med en arbejdsforpligtelse på mindst 100 timer pr.  

 semester samt forskningsstipendiater, alle med afsluttende eksamen fra en  

 højere uddannelsesinstitution eller tilsvarende uddannelse, som teknisk og  

 administrativ medarbejder med en aftalt ugentlig arbejdstid på mindst 15  

 timer, eller som er indskrevet som studerende ved skolerne, og som på det  

 tidspunkt, hvor valget afholdes, fortsat er ansat eller indskrevet.
Stk. 2.  Ingen kan udøve stemmeret eller være valgbar  

 uden at være optaget på de valglister, der er nævnt i § 6. En valgberettiget  

 kan inden en frist, der fastsættes af fagrådet, selv begære sig optaget på  

 valglisten.
Valgudvalget kontrollerer, at den pågældende opfylder  

 betingelserne for opnåelse af valgret.
Afslag skal begrundes og kan påklages  

 til fagrådet, De, der er optaget på valglisten, men ikke længere opfylder  

 betingelserne i henhold til stk. 1, har ikke ret til at afgive stemme.
 § 4.  For at være valgbar i henhold til § 5, stk. 1,  

 skal man tillige opfylde de i § 3 nævnte betingelser.
 § 5.  Fagrådet har følgende sammensætning:
 1. Lærerne har 12 mandater, der besættes således:
a.
Rektor er født medlem af fagrådet.
b.
De under § 2, nr. 1 a nævnte 9 afdelingsledere er fødte medlemmer.
c.
En repræsentant vælges af og blandt de under § 2, nr. 1 b nævnte  

 eksterne laboratoriers ledere.
d.
Yderligere lærerrepræsentanter vælges blandt de under § 2, nr. 1 c  

 nævnte faste, heltidsansatte lærere.
Stemmeret ved dette valg har de under §  

 2, nr. 1 e og nr. 2 nævnte lærere.
 2. Det tekniske og administrative personale har indtil  

 6 repræsentanter i fagrådet, valgt af og blandt medlemmerne af valggruppe 3.
 3. De studerende har 6 repræsentanter i fagrådet,  

 valgt af og blandt medlemmerne af valggruppe 4 således, at både  

 grunduddannelsen og normal- og videreuddannelsen bliver repræsenteret.
 Stk. 2.  Ved valg til fagrådet er enhver, der har  

 stemmeret inden for valggruppe 3 eller 4, også valgbar inden for vedkommende  

 valggruppe.
Stk. 3.  Har nogen tilknytning til mere end een  

 valggruppe, skal den pågældende inden for en frist og på den måde, der  

 fastsættes af valgudvalget, meddele, hvor den pågældende vil udøve sin  

 valgret.
Afgives sådan meddelelse ikke, bestemmer valgudvalget, hvor  

 valgretten skal udøves.
III.
Valgs udskrivelse.
§ 6.  Ved valgudvalgets foranstaltning udarbejdes  

 valglister over de valgberettigede.
Valglisterne fremlægges til eftersyn  

 inden for et tidsrum, der fastsættes af fagrådet.
 Stk. 2.  Indsigelse mod valglisterne skal fremsættes  

 over for valgudvalget inden en frist og på den måde, der fastsættes af dette.  

 Efter udløbet af fristen kan ingen kræve ændringer foretaget i valglisten.  

 Dog kan valgudvalget i et møde, der skal afholdes senest 3 dage før  

 valghandlingens påbegyndelse, berigtige fejl.
Stk. 3.  Valgudvalget bekendtgør nærmere oplysnig om  

 frister og fremgangsmåde ved opslag eller i skolernes officielle  

 meddelelsesorgan eller på anden hensigtsmæssig måde.
Bestemmelse herom  

 træffes af valgudvalget.
Stk. 4.  Valgudvalget kan vedtage forud for valget at  

 udsende valgkort til vælgerne.
Valgkortene skal indeholde oplysning om  

 vælgerens navn og adresse samt oplysning om valggruppeplacering.
Valgkortene  

 kan endvidere indeholde sådanne oplysninger, som af valgudvalget findes  

 hensigtsmæssige til afvikling af valgene.
§ 7.  Inden en frist, der fastsættes af fagrådet,  

 bekendtgør valgudvalget valgs afholdelse og indkalder forslag til  

 kandidatlister eller kandidatanmeldelser.
Bekendtgørelsen skal ske gennem  

 opslag eller i skolernes officielle meddelelsesorgan eller på anden  

 hensigtsmæssig måde.
Bestemmelse herom træffes af valgudvalget.
IV.
Valgmåder.
 § 8.  Valget foregår enten som flertalsvalg mellem  

 enkeltpersoner eller som forholdstalsvalg mellem lister, på hvilke en eller  

 flere personer i en angiven rækkefølge eller sideordnet bringes i forslag til  

 valg.
Stk. 2.  Der kan indgås valgforbund mellem  

 enkeltpersoner ved flertalsvalg og liste- og valgforbund mellem  

 kandidatlister ved forholdstalsvalg.
Kandidatlister, der anmelder eller får  

 tildelt samme listebetegnelse, kan indgå listeforbund, og sådanne  

 listeforbund kan indgå valgforbund med andre kandidatlister.
Stk. 3.  Repræsentanterne for de enkelte valggrupper  

 afgør for det pågældende valg, hvilken valgmetode der skal anvendes inden for  

 det pågældende valgområde.
Beslutningen meddeles på et lovligt indvarslet  

 møde i vedkommende kollegiale organ inden en frist, der fastsættes af  

 fagrådet.
Fristen kan ikke være kortere end 60 dage før valgets afholdelse.  

 Beslutningen meddeles umiddelbart herefter valgudvalget.
Valgudvalget  

 bekendtgør senest 7 hverdage efter at meddelelsen er modtaget, hvilken  

 valgmetode der er besluttet.
 Stk. 4.  Såfremt der ikke er truffet beslutning om  

 valgmåde inden den frist, der er fastsat i henhold til stk. 3, foregår valget  

 som forholdstalsvalg mellem lister.
Stk. 5.  Begæring om forholdstalsvalg i henhold til  

 anordningens § 8, stk. 4, indgives til rektor senest 30 dage før valgets  

 afholdelse.
Rektor overgiver begæringen til valgudvalget, der senest 7 dage  

 efter skal meddele, om begæringen kan tages til følge.
 Stk. 6.  Træffes der ikke inden en frist, der fastsættes  

 af valgudvalget en ny beslutning om, hvilken valgordning der skal finde  

 anvendelse, når begæring i henhold til stk. 5 er taget til følge, foregår  

 valget som forholdstalsvalg mellem lister.
V.
Kandidatopstillinger.
 § 9.  Dersom valget foregår som flertalsvalg mellem  

 enkeltpersoner, skal enhver, der ønsker at opstille som enkeltperson, og som  

 er stemmeberettiget og valgbar, meddele dette til valgudvalget inden den  

 frist, der fastsættes af udvalget.
 Stk. 2.  De anmeldelser, der er nævnt i stk. 1, skal  

 afgives skriftligt over for valgudvalget og er bindende for den pågældende,  

 der herved tillige erklærer sig villig til at modtage valg.
 Stk. 3.  Fagrådet fastsætter antallet af stillere til de  

 kandidatanmeldelser, der er nævnt i stk. 1.
 Stk. 4.  Kandidaterne kan anmelde et fagligt eller andre  

 tilhørsforhold som en betegnelse, hvilket da skal anføres ud for deres navn  

 på stemmesedlen.
§ 10.  Forslag til kandidatlister til forholdstalsvalg  

 indgives af et antal valgberettigede til valgudvalget.
Antallet af stillere  

 fastsættes af fagrådet.
Stk. 2.  En valgberettiget kan ikke være stiller for  

 flere kandidatlister.
En kandidat kan være stiller for den liste, hvorpå han  

 er opstillet.
Stk. 3.  En kandidatliste skal angive kandidaternes  

 rækkefølge, eller om opstillingen er sideordnet.
En kandidatliste kan  

 indeholde færre navne end det antal repræsentanter, der skal vælges.
En  

 kandidatliste kan ikke indeholde flere navne end det dobbelte af det antal,  

 der skal vælges.
Der kan dog altid opstilles indtil 10 kandidater.
 Stk. 4.  Forslag til kandidatlister skal ved  

 indleveringen til valgudvalget være ledsaget af en af kandidaterne  

 underskrevet erklæring, hvori hver kandidat erklærer sig villig til at  

 modtage valg.
Stk. 5.  Når en listes samtlige kandidater tiltræder  

 det, kan listen indgå i liste- og valgforbund med en eller flere andre  

 lister.
Erklæring herom skal med samtlige kandidaters underskrift vedlægges  

 kandidatanmeldelsen til valgudvalget.
 Stk. 6.  Ingen kandidat kan være opstillet på mere end  

 een liste.
 § 11.  Ingen tjenestemands- eller overenskomstansat  

 heltidsbeskæftiget lærer eller teknisk-administrativ medarbejder (valggruppe  

 1 og 3) kan modsætte sig opstilling og valg til de kollegiale organer.
§ 12.  Anmeldelse af kandidatopstillinger samt  

 anmeldelse om indgåede liste- og valgforbund skal være valgudvalget i hænde  

 inden en frist, der fastsættes af dette.
Meddelelse herom offentliggøres ved  

 opslag eller i skolernes officielle meddelelsesorgan eller på anden  

 hensigtsmæssig måde.
Bestemmelse herom træffes af valgudvalget.
Stk. 2.  Enkeltopstillinger, kandidatlister samt  

 anmeldelser af indgåede liste- og valgforbund godkendes af valgudvalget og  

 offentliggøres ved dettes foranstaltning ved opslag eller på anden måde  

 godkendt af valgudvalget.
Meddelelsen skal indeholde oplysning om stillernes  

 navne.
 Stk. 3.  Offentliggørelsen skal finde sted senest 7  

 hverdage efter udløbet af den frist, der fastsættes i henhold til stk. 1.
Stk. 4.  Den godkendte kandidatliste kan efter anmodning  

 fra listen tildeles en listebetegnelse.
Fremsættes en sådan anmodning ikke,  

 kan valgudvalget fastsætte en listebetegnelse.
 Stk. 5.  Indsigelser mod de offentliggjorte  

 kandidatanmeldelser m.v. skal skriftligt indgives til valgudvalget inden en  

 frist fastsat af dette.
VI.
Valgets afholdelse og opgørelse.
 § 13.  Er der inden for et valgområde ikke opstillet  

 flere kandidater, end der skal vælges, bortfalder valget.
Stk. 2.  Såfremt alle de opstillede kandidater er  

 opstillet på samme liste, bortfalder valget, med mindre der er sideordnet  

 opstilling af flere kandidater end det antal, der skal vælges.
De kandidater,  

 der er opstillet på listen, erklæres af valgudvalget for valgt i den opførte  

 rækkefølge.
De ikke valgte kandidater betragtes som suppleanter for de  

 valgte.
 Stk. 3.  Valgudvalget bekendtgør valgets bortfald inden  

 7 hverdage efter udløbet af den frist, der er fastsat i henhold til § 11,  

 stk. 1, ved opslag eller på anden af valgudvalget godkendt måde.
§ 14.  Samtlige valg er hemmelige og skriftlige.
De  

 kan enten foregå som brevstemmevalg eller som valgbordsvalg.
Bestemmelse  

 herom træffes af fagrådet.
 Stk. 2.  De nærmere regler for valghandlingens  

 gennemførelse fastsættes af fagrådet.
§ 15.  Valgudvalget afgør, om stemmesedler er  

 ugyldige.
En stemmeseddel er ugyldig:
 1. Når det ikke med sikkerhed fremgår, hvilken  

 enkeltperson eller kandidatliste den valgberettigede har villet give sin  

 stemme.
 2. Når beskaffenheden af stemmesedlen giver grund til  

 at antage, at den ikke er udleveret af valgudvalget.
 3. Når der på stemmesedlen findes skrevet, tegnet  

 eller på anden måde anbragt noget, hvorved det findes forsætligt  

 tilkendegivet, hvem den stemmende er, eller der overhovedet ved en behandling  

 udover den af afstemningen følgende findes forsætligt af den valgberettigede  

 at være givet stemmesedlen et særpræg.
 4. Når ved brevafstemning den returkuvert, der  

 indeholder stemmesedlen, ikke er den af valgudvalget fremsendte, eller  

 indeholder andet og mere end stemmesedlen, eller den er givet et særpræg.
 5. Når forskrifterne for stemmeafgivning i øvrigt er  

 tilsidesat.
§ 16.  Såfremt valget foregår som flertalsvalg mellem  

 enkeltpersoner, opgøres dette således, at de kandidater, der har opnået højst  

 stemmetal, erklæres for valgte efter faldende stemmetal, indtil det antal  

 kandidater, der skal vælges ved det pågældende valg, er fundet.
Såfremt to  

 eller flere kandidater har opnået samme stemmetal, og begge ikke kan erklæres  

 for valgte, foretages lodtrækning mellem disse kandidater.
De ikke valgte  

 kandidater erklæres for suppleanter efter faldende stemmetal.
Såfremt to  

 eller flere suppleanter har opnået samme stemmetal, bestemmes rækkefølgen ved  

 lodtrækning.
Lodtrækning foretages af valgudvalgets formand på et  

 udvalgsmøde.
Stk. 2.  Såfremt et større antal opstillede end antallet  

 af mandater har fået lige mange stemmer, afgøres ved lodtrækning, hvem der  

 skal udgå.
Den, der udgår, indtræder som suppleant.
Har flere suppleanter  

 samme stemmetal, afgøres rækkefølgen ved lodtrækning.
Lodtrækningen foretages  

 af valgudvalgets formand på et udvalgsmøde.
Stk. 3.  Såfremt der mellem to eller flere kandidater er  

 indgået valgforbund, opgøres antallet af stemmer, der tilfalder  

 valgforbundet, under eet.
Mandatfordelingen foregår herefter således: Uden  

 hensyntagen til indgåede valgforbund tildeles mandater efter faldende  

 stemmetal til de kandidater, der har opnået et personligt stemmetal større  

 end eller lig med det samlede antal afgivne stemmer, divideret med antallet  

 af mandater til fordeling.
De herved valgte kandidater udgår af eventuelle  

 valgforbund, hvorefter øvrige mandater fordeles mellem valgforbund og  

 enkeltkandidater efter faldende stemmetal således, at mandatet inden for et  

 valgforbund tilfalder den tilbageblevne kandidat med det højeste stemmetal.  

 Øvrige tilbageblevne kandidater er personlige suppleanter inden for det  

 oprindelige valgforbund i rækkefølge efter faldende stemmetal.
Såfremt ikke  

 alle mandater bliver besat efter denne opgørelsesmetode, fordeles øvrige  

 mandater mellem de ikke valgte kandidater efter de for forholdstalsvalg  

 gældende regler over for tilbageblevne valgforbund eller enkeltkandidater.  

 Såfremt der ved ovennævnte opgørelsesmetoder forekommer tilfælde af  

 stemmelighed, afgøres rækkefølgen ved lodtrækning, der foretages af  

 valgudvalgets formand i et udvalgsmøde.
§ 17.  Såfremt valget foregår som forholdstalsvalg  

 mellem lister, opgøres valget således, at det først bestemmes, hvor mange  

 kandidater der er valgt af hver kandidatliste.
Har valgforbund eller  

 listeforbund, der ikke er led i valgforbund, været anmeldt, sammenlægges  

 stemmetallene for de kandidatlister, imellem hvilke valgforbund, henholdsvis  

 listeforbund er indgået.
Det for hver kandidatliste eller valgforbund,  

 henholdsvis listeforbund afgivne stemmetal deles med 1, 3, 5, 7 o.s.v.,  

 indtil hvert stemmetal er delt så mange gange, som svarer til det antal  

 mandater, der i det højeste kan tænkes at tilfalde vedkomende kandidatliste  

 eller valgforbund, henholdsvis listeforbund.
Den største af de således  

 fremkomne kvotienter giver den liste eller det valgforbund, henholdsvis  

 listeforbund, den er tilfaldet, ret til det første mandat, den næststørste  

 kvotient giver den liste eller det valgforbund, henholdsvis listeforbund, den  

 er tilfaldet, ret til mandat nummer 2 og så fremdeles, indtil det antal  

 mandater, der skal vælges, er fordelt mellem de forskellige kandidatlister og  

 valgforbund, henholdsvis listeforbund.
Er kvotienterne lige store, gør  

 lodtrækning udslaget.
Lodtrækningen foretages af valgudvalgets formand i et  

 udvalgsmøde.
 Stk. 2.  Det antal mandater, der er tilfaldet et  

 valgforbund, deles mellem de kandidatlister og listeforbund, hvoraf  

 valgforbundet består, ved benyttelse af samme fremgangsmåde, og endelig deles  

 på tilsvarende måde de mandater, der er tilfaldet et listeforbund, mellem de  

 kandidatlister, hvoraf listeforbundet består.
§ 18.  Ved opgørelse af, hvilke af en listes  

 kandidater, der kan anses for valgte, sondres mellem listestemmer og  

 personlige stemmer.
Som personlige stemmer betragtes kun stemmesedler, hvor  

 vælgeren har sat kryds ud for en af en listes kandidater.
Stk. 2.  Når antallet af personlige stemmer og  

 listestemmer er opgjort, udfindes det fordelingstal, der vil være at lægge  

 til grund for hver kandidatliste ved kandidaternes udvælgelse af listen.  

 Dette tal findes ved at dividere antallet af samtlige for kandidatlisten  

 afgivne stemmer med et tal, der er een større end det antal medlemmer, der  

 skal vælges for listen.
Det fremkomne forholdstal, forhøjet til det  

 påfølgende hele tal, er fordelingstallet for den pågældende kandidatliste.
Stk. 3.  Særskilt for hver kandidatliste fordeles  

 listestemmerne til listens kandidater på følgende måde: Til det antal  

 personlige stemmer, som er opnået af den som nr. 1 på kandidatlisten opførte  

 kandidat, lægges et så stort antal af listestemmerne, at det i stk. 2  

 omhandlede fordelingstal nås.
De listestemmer, der herefter bliver tilovers,  

 lægges derpå til de personlige stemmer som nr. 2 på kandidatlisten har  

 opnået, indtil fordelingstallet nås, og på tilsvarende måde forholdes for de  

 øvrige kandidaters vedkommende i den rækkefølge, hvori deres navne er opført  

 på listen.
Når samtlige listestemmer på denne måde er fordelt på listens  

 kandidater, erklæres de kandidater, der har opnået fordelingstallet eller som  

 personlige stemmer har et større antal stemmer end fordelingstallet, for  

 valgte i den rækkefølge, hvori de er opført på listen.
Opnås det ikke på  

 denne måde at få valgt hele det antal kandidater, der skal vælges, erklæres i  

 rækkefølge efter størrelsen af de opnåede stemmetal (personlige stemmer og  

 listestemmer tilsammen) så mange af listens øvrige kandidater for valgte, som  

 endnu skal vælges for listen.
Har to kandidater opnået samme stemmetal, og  

 kan kun een opnå valg, erklæres den kandidat, der står først på  

 kandidatlisten, for valgt.
Stk. 4.  Skal der for en kandidatliste vælges flere  

 medlemmer end det antal kandidater, der findes opført på listen, overføres  

 det eller de overskydende mandater til den kandidatliste, med hvilken den  

 udtømte liste har anmeldt listeforbund.
Hvis den udtømte liste står i  

 listeforbund med flere kandidatlister, tilfalder mandatet den af disse  

 lister, der ifølge den i § 16 foretagne fordeling er nærmest berettiget til  

 at få mandatet.
Så fremt den udtømte kandidatliste ikke står i listeforbund  

 med andre lister, overføres mandatet efter tilsvarende regler til den eller  

 de kandidatlister eller valgforbund, med hvilke kandiatlisten står i  

 valgforbund.
Såfremt der er tilfaldet et listeforbund flere mandater end det  

 antal kandidater, der findes opført på de til listeforbundet tilhørende  

 kandidatlister, overføres det eller de overskydende mandater til de  

 listeforbund eller de kandidatlister, med hvilke det udtømte listeforbund  

 står i valgforbund, efter tilsvarende regler.
Såfremt en kandidatliste, et  

 listeforbund eller valgforbund er udtømt efter ovenstående regler, overføres  

 mandatet til den af de øvrige kandidatlister, listeforbund eller valgforbund,  

 der har nærmest krav herpå.
 Stk. 5.  De på en kandidatliste opførte kandidater, der  

 ikke har opnået valg, betragtes som suppleanter for de valgte af samme liste  

 i rækkefølge efter reglerne i stk. 3.
 § 19.  Hvis en kandidatliste er anmeldt med sideordnet  

 opstilling, opgøres valget således, at antallet af opnåede prsonlige stemmer  

 alene er afgørende for kandidaternes indbyrdes rækkefølge.
 Stk. 2.  Har to eller flere kandidater fået lige mange  

 stemmer, og de pågældende ikke alle kan opnå valg, afgøres rækkefølgen for de  

 pågældende ved lodtrækning, som foretages af valgudvalgets formand ved et  

 udvalgsmøde.
 Stk. 3.  Efter at kandidaternes indbyrdes rækkefølge  

 således er fastslået, anses kandidaterne for valgt i det antal, som de  

 afgivne stemmer (listestemmer såvel som personlige stemmer) berettiger til.  

 De ikke valgte kandidater anses som suppleanter efter samme opgørelsesmetode.
VII.
Suppleringsvalg.
 § 20.  Suppleringsvalg skal udskrives, når et valgt  

 medlem mister sin valgbarhed eller med lovlig grund nedlægger sit mandat, og  

 der ikke på forhånd er valgt en suppleant for den pågældende.
 Stk. 2.  Indberetning om vakance, der kræver udskrivning  

 af suppleringsvalg, skal straks meddeles rektor, der drager omsorg for  

 nedsættelse af valgudvalg.
 Stk. 3.  De nærmere regler for, hvem der er  

 valgberettigede, fastsættes af fagrådet.
 Stk. 4.  Suppleringsvalg bekendtgøres gennem skolernes  

 officielle meddelelsesorgan eller ved opslag med angivelse af tidspunkt for  

 fremlæggelse af valglister, frist for indsigelse mod disse, frist for  

 kandidatanmeldelser, tidspunkt for valgets afholdelse med mindre vedkommende  

 valg bortfalder, frist for klage over manglende modtagelse af valgmateriale  

 og sidste frist for afgivelse af stemme.
 Stk. 5.  For suppleringsvalg finder regler og frister  

 for ordinære valg tilsvarende anvendelse.
 Stk. 6.  De i § 8 nævnte valgmåder finder tilsvarende  

 anvendelse ved suppleringsvalg, idet den valgmåde, der fandt anvendelse ved  

 det sidste ordinære valg, normalt finder anvendelse ved suppleringsvalg.
VIII.
Klage.
 § 21.  Enhver, der er valgbar og stemmeberettiget, og  

 som mener at have grund til klage i anledning af et afholdt valg, er  

 berettiget til inden 6 dage efter valgresultatets offentliggørelse at rette  

 henvendelse til ministeriet for kulturelle anliggender.
 Stk. 2.  Sådan klage skal indgives skriftligt og skal  

 fremsendes gennem valgudvalget, der vedlægger sin redegørelse.
 Stk. 3.  Er ingen klage modtaget af valgudvalget inden  

 fristens udløb, tilintetgøres kandidatlister og stemmesedler.
 Stk. 4.  Er nogen klage indkommet inden den nævnte  

 frists udløb, må det materiale, der er nævnt i stk. 3, først tilintetgøres,  

 når klagen er endelig afgjort.
IX.
Overgangsbestemmelser.
§ 22.  Første valg efter anordningen foregår som  

 forholdstalsvalg mellem lister, overalt hvor der skal vælges mere end een  

 kandidat.
Såfremt der kun skal vælges een kandidat, foregår valget som  

 flertalsvalg mellem enkeltpersoner.
 § 23.  Ved det første valg i henhold til anordningen  

 kan fagrådet i fornødent omfang fravige de i reglementet fastsatte frister.
X.
Ikrafttrædelse.
 § 24.  Reglementet træder i kraft den 1. marts 1974.
 Ministeriet for kulturelle anliggender,  

 den 12. februar 1974.
 Nathalie Lind.
 /-Claus Lutzau Forup.
