Bekendtgørelse om ændring af bekendtgørelse om vederlag, diæter, pension m.v. for varetagelsen af kommunale hverv § 1 I bekendtgørelse nr. 1461 af 19. december 2005 om vederlag, diæter, pension m.v. for varetagelsen af kommunale hverv, som ændret ved bekendtgørelse nr. 133 af 9. februar 2007, bekendtgørelse nr. 819 af 27. august 2009 og bekendtgørelse nr. 1329 af 15. december 2009, foretages følgende ændringer:
 1. I § 7, stk. 2, ændres »formanden for folkeoplysningsudvalget« til: »formænd for udvalg, som kommunalbestyrelsen har henlagt opgaver til efter § 35, stk. 2, i folkeoplysningsloven«.
 2. I § 7, stk. 7, ændres »folkeoplysningsudvalget« til: »det udvalg, som kommunalbestyrelsen har henlagt opgaver til efter § 35, stk. 2, i folkeoplysningsloven,«.
3. I § 7, stk. 7, indsættes som 2. pkt.: »Er der efter § 35, stk. 2, i folkeoplysningsloven henlagt opgaver til mere end et udvalg, kan vederlag til formændene for disse udvalg tilsammen højst udgøre 10 pct. af vederlaget til formanden for kommunalbestyrelsen.« § 2 Bekendtgørelsen træder i kraft den 1. december 2011.
