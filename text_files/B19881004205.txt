 I medfør af § 2, stk. 5, § 11, stk. 2 og § 28 i lov nr. 98 af 12. marts  

 1980 om skibes sikkerhed m.v. med senere ændringer, jfr. bekendtgørelse nr.  

 299 af 9. juni 1988, fastsættes:
 Reglerne svarer i det væsentlige til de i IMCO's Resolution A274 angivne  

 retningslinier for refleksmateriale på redningsmidler.
Redningsbælter skal på hver side være forsynet med 6 stk. refleksbånd af mindst 5 x 10 cm  

 anbragt så højt som muligt i brugsstilling.
Redningskranse skal være forsynet med 4 rundgående refleksbånd af mindst 5 cm bredde  

 anbragt med lige stor indbyrdes afstand.
Redningsbåde skal langs essingen være forsynet med refleksbånd af mindst 5 x 30 cm på  

 top af og under essing med en afstand af højst 50 cm.
Båndene på siderne må  

 ikke kunne dækkes af et eventuelt overdække.
Overdække på redningsbåde skal  

 på toppen være forsynet med vinkelrette kors bestående af 2 stk. refleksbånd  

 a mindst 5 x 30 cm med en indbyrdes afstand af højst 50 cm.
Redningsbåde med fast overbygning behøver ikke at være forsynet med  

 refleksmateriale på essingen.
Dersom overbygningens konstruktion skulle  

 hindre, at forannævnte kors anbringes i bådens længdelinie, kan de anbringes  

 hensigtsmæssigt på anden måde, med i samme antal, som var de anbragt i bådens  

 længdelinie.
Redningsflåder med overdække skal på siderne af taget i passende afstand, højst 1/4 flådebredde, over  

 vandlinien være forsynet med vandrette refleksbånde a mindst 5 x 30 cm med en  

 indbyrdes afstand af højst 50 cm.
Derudover skal der øverst på taget være  

 anbragt et kors bestående af 2 stk. refleksbånd af 5 x 30 cm.
 Flådens udvendige bund skal langs yderkanten være forsynet med 4  

 refleksbånd af 5 x 30 cm anbragt med samme indbyrdes afstand.
Flydemidler og redningsflåder uden tag skal på såvel over- som undersiden langs yderkanterne være forsynet med  

 mindst 4 refleksbånd af 5 x 30 cm anbragt med samme indbyrdes afstand.  

 Refleksbåndene på oversiden skal være anbragt således, at de er synlige fra  

 såvel søen som luften.
Permanent oppustede gummibåde skal på øverste opdriftsring være forsynet med refleksbånd af 5 x 30 cm  

 anbragt i tværskibs retning og således, at de er synlige fra såvel søen som  

 luften med en afstand af højst 80 cm.
På udvendig bund skal være anbragt  

 refleksmateriale som ovenfor angivet for redningsflåder.
 Refleksmateriale skal være af godkendt type.
 Overtrædelse af denne forskrift medfører bøde eller hæfte.
 Forskriften træder i kraft den 15. september 1988.
