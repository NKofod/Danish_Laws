(Til landets læger) 1. Indledning Med lægelovens § 6, stk. 3, er der med virkning fra 1. oktober 1992 dels  

 sket en lovfæstelse af gældende principper for patienters selvbestemmelsesret  

 dels indført regler om livstestamenters retlige betydning.
 Lægelovens § 6, stk. 3, 1. pkt., vedrører den habile patient og bestemmer,  

 at lægen ikke må indlede eller fortsætte en behandling mod patientens vilje,  

 med mindre andet er særligt hjemlet.
Lægelovens § 6, stk. 3, 2. pkt., vedrører den inhabile patient.
Ved at  

 oprette et livstestamente kan en patient udtrykke ønsker til behandlingen,  

 hvis den pågældende måtte komme i en tilstand, hvor selvbestemmelsesretten  

 ikke længere kan udøves på anden måde.
Med lægelovens § 6, stk. 5, er der endvidere sket en lovfæstelse af den  

 hidtidige praksis, hvorefter en læge i en situation, hvor patienten er  

 uafvendeligt døende, kan undlade at påbegynde eller fortsætte  

 foranstaltninger, som kun kan udskyde tidspunktet for dødens indtræden.
Lægen  

 kan også give de nødvendige smertestillende midler, selv om dette kan medføre  

 fremskyndelse af dødstidspunktet.
 Lovændringerne er baseret på Betænkning om afkald på livsforlængende  

 behandling (livstestamenter m.v.) nr. 1184/1989.
 Lægelovens §§ 6, stk. 2-5 og 6a er optaget som bilag (*1) til denne  

 vejledning.
2. Formålet med vejledningen Vejledningen knytter sig til Sundhedsstyrelsens cirkulære af 22.  

 september 1992 om lægers forpligtelser i forbindelse med livstestamenter mv.
 Det skal understreges, at et livstestamente først får betydning i det  

 øjeblik, en patient ikke længere er habil og således ude af stand til at  

 udøve sin selvbestemmelsesret.
 Vejledningen beskriver dels de to situationer, der er indeholdt i  

 Sundhedsstyrelsens livstestamenteformular, hvor der ikke ønskes  

 livsforlængende behandling, dels den praktiske fremgangsmåde lægen skal  

 følge, når det skal undersøges, om der er registreret et livstestamente.
3. Livstestamenteregistret på Rigshospitalet Der er på Rigshospitalet oprettet et livstestamenteregister, hvor den  

 enkelte borger har mulighed for at lade et livstestamente registrere.
 Hvis lægen vurderer, at en patient befinder sig i en tilstand beskrevet i  

 livstestamenteformularen, skal lægen først undersøge, om der er registreret  

 et livstestamente i livstestamenteregistret.
 Lægen skal dog ikke rette henvendelse til registret, hvis en patient i  

 forbindelse med en aktuel sygdomssituation utvetydigt har tilkendegivet, at  

 et livstestamente ønskes tilbagekaldt.
4. Uafvendeligt døende Ifølge cirkulærets § 2, stk. 2, nr. 1), kan en person i et livstestamente  

 tilkendegive, at der ikke ønskes livsforlængende behandling i en situation,  

 hvor testator er uafvendeligt døende.
 Ved livsforlængende behandling forstås behandling, hvor der ikke er udsigt  

 til helbredelse, bedring eller lindring, men alene til en vis  

 livsforlængelse.
Det er ikke muligt generelt at definere i hvilke situationer og indenfor  

 hvilke tidsrammer en patient er uafvendeligt døende.
I relation til indholdet  

 af et livstestamente er det Sundhedsstyrelsens opfattelse, at en patient er  

 uafvendeligt døende, når døden med stor sandsynlighed forventes at indtræde  

 indenfor dage til uger trods anvendelse af de - ud fra den tilgængelige viden  

 om grundsygdommen og dens eventuelle følgetilstande - foreliggende  

 behandlingstilbud.
 Som eksempler kan nævnes:
5. Svært invaliderende lidelser Ifølge cirkulærets § 2, stk. 2, nr. 2), kan en person endvidere i et  

 livstestamente tilkendegive, at der ikke ønskes livsforlængende behandling i  

 tilfælde af, at sygdom, fremskreden alderdomssvækkelse, ulykke, hjertestop  

 e.l. har medført en så svær invaliditet, at testator varigt vil være ude af  

 stand til at tage vare på sig selv fysisk og mentalt.
Det drejer sig om de mest håbløse former for uhelbredelige og svært  

 invaliderende lidelser.
Som eksempler kan nævnes:
Cerebrale lidelser Svær demens (Alzheimer o.l.), invaliderende følger efter appoplexia  

 cerebri, efter cerebrale traumer og efter hjertestop: Patienter, der er så  

 svært hjerneskadede, at de hverken opfatter, hvad der meddeles dem, eller  

 selv er i stand til at meddele sig til deres omgivelser (impressiv og  

 ekspressiv afasi) og er ude af stand til at klare sig selv og derfor  

 fuldstændig afhængig af andres hjælp.
Pulmonale lidelser Terminal respirationsinsufficiens: Patienter, der lider af en  

 fremadskridende lungesvækkelse, uden ledsagende behandlelig sygdom, hvor  

 lungelidelsen er så fremskreden, at kun en respiratorbehandling kan forlænge  

 livet.
Rygmarvslidelser Højt medullært tværsnitssyndrom: Patienter, der på grund af svære  

 læsioner af eller sygdom i den forlængede rygmarv er totalt lammede og ude af  

 stand til at meddele sig til omverdenen.
6. Lægens vurdering Hvorvidt en patient er uafvendeligt døende eller befinder sig i en  

 tilstand, hvor sygdom, fremskreden alderdomssvækkelse, ulykke, hjertestop  

 e.l. har medført en så svær invaliditet, at testator varigt vil være ude af  

 stand til at tage vare på sig selv, er en lægelig vurdering på baggrund af  

 kendskabet til patientens aktuelle tilstand.
 I nogle tilfælde kan lægen allerede på baggrund af et godt kendskab til  

 patienten vurdere, at patienten befinder sig i en tilstand, som ovenfor  

 beskrevet, jf. pkt. 1) og pkt. 2) i livstestamenteformularen.
I andre tilfælde vil en vurdering af patientens tilstand kræve nærmere  

 undersøgelse og behandling.
Er lægen i tvivl om patientens tilstand, skal  

 lægen behandle patienten, indtil tilstanden er afklaret.
7. Lægens pligter 7.1 Forudgående tilkendegivelse (livstestamente) 7.1.1 Uafvendeligt døende Hvis lægen vurderer, at patienten er uafvendeligt døende, og patienten  

 har fået registreret et livstestamente, hvorefter der ikke ønskes  

 livsforlængende behandling i en sådan situation (livstestamenteformularens  

 pkt. 1), skal lægen ophøre med behandling af patienten.
Livstestamentet er i  

 denne situation bindende for lægen.
 Har patienten i livstestamentet ønsket at blive holdt fri for smerter med  

 smertestillende, beroligende eller lignende midler i en situation, hvor  

 patienten er uafvendeligt døende (livstestamenteformularens pkt. 3), er dette  

 ønske vejledende for lægen og skal således indgå i lægens  

 behandlingsovervejelser.
7.1.2. Svært invaliderende lidelser Hvis lægen vurderer, at patienten befinder sig i en tilstand, hvor  

 uhelbredelige og svært invaliderende lidelser har medført, at patienten  

 varigt vil være ude af stand til at tage vare på sig selv fysisk og mentalt,  

 og patienten har fået registreret et livstestamente, hvorefter der ikke  

 ønskes behandling i en sådan situation (livstestamenteformularens pkt. 2), er  

 dette ønske vejledende for lægen.
Lægen skal derfor lade ønsket indgå i sine  

 overvejelser om den videre behandling.
7.2 Aktuel tilkendegivelse Har patienten i forbindelse med en aktuel sygdomssituation tilkendegivet,  

 at livsforlængende behandling ikke ønskes, er ønsket bindende for lægen.
 Går den aktuelle tilkendegivelse ud på at tilbagekalde et livstestamente,  

 er denne tilkendegivelse også bindende for lægen.
7.3 Ingen tilkendegivelse I en situation, hvor patienten er uafvendeligt døende, og der ikke  

 foreligger nogen tilkendegivelse fra patienten i form af livstestamente eller  

 aktuel tilkendegivelse om at livsforlængende behandling ikke ønskes, kan  

 lægen beslutte at undlade at påbegynde eller fortsætte foranstaltninger, som  

 kun kan udskyde tidspunktet for dødens indtræden.
 Lægen kan i den omhandlede situation indgive de smertestillende,  

 beroligende eller lignende midler, der er nødvendige for at lindre patientens  

 tilstand, selv om dette kan medføre fremskyndelse af dødstidspunktet.
8. Praktisk fremgangsmåde Henvendelser til Livstestamenteregistret på Rigshospitalet kan ske på  

 alle dage og alle tidspunkter af døgnet, men bedes om muligt foretaget på  

 hverdage indenfor normal åbningstid.
Telefonnummeret er 35 45 52 69.
Lægen skal ved henvendelse til registret opgive sit navn og et  

 telefonnummer, hvortil der kan ringes tilbage, samt patientens navn og  

 personnummer.
Lægen vil blive bedt om at opgive sit personnummer.
Livstestamenteregistret vil herefter ringe lægen op.
Lægen skal bekræfte  

 oplysning om patientens navn, adresse og personnummer.
Registrerede  

 oplysninger om patienten vil blive læst op, og lægen vil blive bedt om at  

 gentage det oplyste.
 Denne telefoniske besked til lægen er den endelige besked og skal  

 journalføres i henhold til Sundhedsstyrelsens cirkulære om lægers  

 forpligtelser i forbindelse med livstestamenter mv. af 22. september 1992, §  

 9.
