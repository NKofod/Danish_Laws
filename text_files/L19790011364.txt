 Den 1. november 1978 undertegnedes i Maseru følgende overenskomst om  

 fagligt samarbejde mellem Danmark og Lesotho:
OVERENSKOMST om fagligt samarbejde mellem Kongeriget Danmarks regering og Kongeriget Lesothos regering Præambel Kongeriget Danmarks regering og Kongeriget Lesothos regering, som ønsker  

 at styrke de retslige og institutionelle rammer for deres faglige samarbejde,  

 har afsluttet følgende overenskomst.
Artikel I De kontraherende parters forpligtelser Danmarks regering stiller sådant personel og sådanne uddannelsesmuligheder  

 til rådighed for Lesothos regering - eller efter fælles aftale mellem de  

 kontraherende parter til rådighed for private institutioner eller  

 organisationer - som de to parter i hvert enkelt tilfælde træffer beslutning  

 om.
Lesothos regering sikrer den effektive anvendelse af nævnte personel og  

 uddannelsesmuligheder.
Artikel II Personellets status og anvendelse 1. Personel, der gør tjeneste i medfør af denne  

 overenskomst, defineres som følger:
 Eksperter, som er rekrutteret gennem udenrigsministeriets afdeling for  

 internationalt udviklingssamarbejde (i det følgende benævnt DANIDA) til  

 besættelse af overtallige stillinger enten til kortfristede eller  

 langfristede opgaver, og hvis løn fuldt ud betales af den danske regering.
 2. De kompetente myndigheder i Lesotho tilstiller i  

 hvert enkelt tilfælde DANIDA en fuldstændig stillingsbeskrivelse for den  

 ønskede ekspert med angivelse af stillingens opgaver samt væsentlige og  

 ønskelige kvalifikationer for ansøgeren.
 3. DANIDA giver Lesothos kompetente myndigheder alle  

 de til vurdering af ansøgeren nødvendige oplysninger, såsom vedrørende  

 uddannelse og tidligere faglig erfaring.
 4. De kompetente myndigheder vil i fællesskab træffe  

 beslutning om, i hvilke tilfælde »counterparts« skal udpeges af  

 Lesothos regering for det personel, der stilles til rådighed af den danske  

 regering inden for rammerne af denne overenskomst, eller om andre  

 foranstaltninger, som skal træffes for at nå de tilsigtede mål.
 5. Enhver ekspert skal under sin tjeneste være  

 undergivet Lesothos regerings instrukser, i det omfang disse ikke er  

 uforenelige med denne overenskomsts bestemmelser.
 6. Lesothos regering forpligter sig til at fritage  

 eksperter for retsforfølgelse med hensyn til mundtlige eller skriftlige  

 udtalelser og alle handlinger, som de fremsætter eller foretager i embeds  

 medfør.
7.a.
Bortset fra tilfælde af forsætlig tjenesteforseelse eller grov  

 uagtsomhed bærer Lesothos regering enhver risiko og dækker ethvert krav, som  

 måtte hidrøre fra, opstå under eller på anden måde have forbindelse med en  

 hvilken som helst virksomhed, som omfattes af denne overenskomst.
Uden  

 indskrænkning i den generelle bestemmelse i foranstående punktum skal  

 Lesothos regering holde den danske regering og de eksperter, som stilles til  

 rådighed af den danske regering, skadesløse mod enhver art af ansvar,  

 sagsanlæg, søgsmål, krav, erstatningspåstande, omkostninger eller gebyrer på  

 grund af dødsfald, person- eller tingskade eller noget andet tab, der følger  

 af eller har forbindelse med nogen handling eller undladelse under udøvelse  

 af virksomhed, der omfattes af denne overenskomst.
b.
Lesothos regering sikrer, at alle eksperterne og deres familier nyder  

 lovens fulde beskyttelse.
Såfremt en ekspert udsendt af den danske regering  

 (eller sådanne eksperters ægtefæller eller pårørende) arresteres, uanset af  

 hvilken årsag, eller der rejses straffesag mod dem, skal det kongelige danske  

 konsulat i Maseru omgående underrettes.
 8. Lesothos regering har ret til at anmode om  

 hjemkaldelse af enhver ekspert, hvis arbejde eller adfærd er  

 utilfredsstillende; før udøvelsen af denne ret forpligter Lesothos regering  

 sig til at rådføre sig med Danmarks regering.
 Danmarks regering har ret til når som helst at hjemkalde en ekspert; før  

 udøvelsen af denne ret vil Danmarks regering, medmindre usædvanlige  

 omstændligheder nødvendiggør sådant personels øjeblikkelige hjemkaldelse,  

 rådføre sig med Lesothos regering herom samt om foranstaltninger til sikring  

 af hurtig remplacering af sådant pensonel.
 9. Efter aftale mellem DANIDA og de kompetente  

 myndigheder i Lesotho kan en ekspert i tjenesteperioden forflyttes fra en  

 stilling til en anden.
 10. Lesothos regering skal tillade eksperterne at  

 holde ferie under deres tjeneste i et omfang, der aftales og nærmere  

 fastsættes i noter eller breve vedrørende udsendelsen.
Artikel III Finansieringsomkostningerne vedrørende det faglige samarbejde, der  

 gennemføres i henhold til denne overenskomsts bestemmelser, afholdes af de to  

 regeringer i fællesskab.
Artikel IV Danmarks regerings forpligtelser Den danske regering betaler:
1. Omkostningerne ved eksperters rejse til og fra  

 tjenestestedet i Lesotho.
Strækker eksperternes udsendelse sig ud over 6  

 måneder, betales tillige rejseudgifterne for deres familier.
2. Omkostningerne ved forsendelse til og fra  

 tjenestestedet i Lesotho af personlige ejendele tilhørende eksperter udsendt  

 i mindre end 6 måneder.
Såfremt udsendelsen varer ud over 6 måneder, betales  

 omkostningerne ved forsendelse af personlige ejendele samt bohave tilhørende  

 eksperter og deres familier.
 3. Forsikring, der dækker læge- og hospitalsudgifter.
 4. Al løn og alle tillæg, der tilkommer eksperter for  

 tjeneste i Lesotho i medfør af denne overenskomst.
Artikel V Lesothos regerings forpligtelser 1. Eksperterne nyder følgende goder:
A.
Boligforhold som nærmere angivet nedenfor:
B.
Andre faciliteter:
 2. Lesothos regering indestår for, at eksperterne:
a. fritages for værnepligt og andre militære pligter, b. tilstås de samme privilegier med hensyn til lempelser ved  

 valutakontrol, som er tillagt andre landes faglige bistandspersonale i  

 Lesotho.
 3. Lesothos regering drager omsorg for, at eksperterne  

 fritages for:
a. al skat af enhver indtægt, som tilgår dem fra danske kilder; b. alle afgifter og skatter af indførsel og udførsel af møbler og  

 personlige effekter, som eksperterne og deres familier indfører udelukkende  

 til eget brug inden 6 måneder efter deres ankomst, under forudsætning af, at  

 disse genstande genudføres ved tjenestetidens ophør, eller at der betales  

 told, hvis de sælges lokalt.
Udtrykket, »personlige effekter«,  

 omfatter bl. a. for hver husstand: eet køleskab, een dybfryser, een radio,  

 een pladespiller, een båndoptager, eet fjernsynsapparat mindre elektriske  

 apparater, eet sæt foto- og filmudstyr samt eet luftkonditioneringsanlæg; c. alle afgifter og skatter af indførsel og udførsel af et motorkøretøj  

 til eksperternes eget brug, eller køb i Lesotho fra frilager af et sådant  

 motorkøretøj; et motorkøretøj, som indføres i medfør af disse privilegier, er  

 dog afgifts- og skattepligtigt, hvis det sælges til en person i Lesotho,  

 medmindre denne person er berettiget til de samme begunstigelser.
 4. Lesothos regering yder bistand ved toldklarering af  

 de genstande, som er nævnt ovenfor under 3 b. og c.
 5. Under behørig hensyntagen til den gældende praksis  

 med hensyn til valutakontrol skal Lesothos regering sikre, at der ikke føres  

 valutakontrol med midler, der af DANIDA er overført til Lesotho til formål i  

 overensstemmelse med denne overenskomst, forudsat at de midler, der indestår  

 på bankkonti, udelukkende anvendes til sådanne formål, og at alle indestående  

 beløb på sådanne konti skal kunne overføres til dansk eller enhver anden  

 konvertibel valuta i overensstemmelse med eksisterende  

 valutakontrolbestemmelser.
Artikel VI Bestemmelserne i denne overenskomst gælder ligeledes for de eksperter, der  

 er rekrutteret af DANIDA, og som allerede er i arbejde i Lesotho i medfør af  

 det faglige samarbejde mellem de to regeringer, og for disses familier.
Artikel VII Uddannelse af stipendiater 1. Stipendier til videregående studier i Danmark  

 stilles til rådighed for ansøgere, som er behørigt indstillet og udvalgt af  

 Lesothos regering.
 2. For hver stipendiat, som er statsborger i Lesotho  

 og som Danmarks regering i henhold til denne overenskomst påtager sig at give  

 uddannelse i Danmark, betaler Danmarks regering:
a. omkostningerne ved rejsen til og fra Danmark forudsat at studieperioden  

 i Danmark er af mindst tre måneders varighed; b. alle med kurset i uddannelseslandet normalt forbundne omkostninger,  

 herunder indenlandske rejser, undervisnings- og andre gebyrer,  

 boggodtgørelse, leveomkostninger og tilskud til vinterbeklædning.
 3. For hver stipendiat, som Danmarks regering i  

 henhold til denne overenskomst påtager sig at give uddannelse i Danmark,  

 betaler Lesothos regering:
a. indenlandske rejseomkostninger mellem stipendiatens tjenestested og  

 stedet for udrejsen og de tilsvarende omkostninger ved hans tilbagerejse til  

 Lesotho; b. den del af stipendiatens løn, der er tillagt ham i henhold til gældende  

 bestemmelser, for at han fortsat kan opfylde sine økonomiske forpligtelser i  

 Lesotho.
Artikel VIII Vurdering Efter afslutningen af ethvert projekt om fagligt samarbejde kan de  

 kontraherende parter rådføre sig med hinanden for at analysere dets  

 resultater.
Artikel IX Ændringer Denne overenskomst kan efter indbyrdes aftale mellem de kontraherende  

 parter ændres eller suppleres ved brevveksling.
Artikel X Ikrafttræden og ophør Denne overenskomst træder i kraft på datoen for dens undertegnelse og  

 forbliver i kraft i fem år og derefter fra år til år, medmindre den opsiges  

 af en af de kontraherende parter med mindst 6 måneders skriftligt varsel før  

 udgangen af det pågældende år.
 Udfærdiget i Maseru den 1. november 1978 i to originaleksemplarer på  

 engelsk, idet begge tekster har samme gyldighed.
