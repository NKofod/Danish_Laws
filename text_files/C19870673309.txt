 Det meddeles herved, at Finansministeriet og Socialpædagogernes  

 Landsforbund den 22. juli 1987 har indgået medfølgende overenskomst, der  

 afløser overenskomst af 3. november 1983 vedrørende løn- og ansættelsesvilkår  

 for pædagogiske omsorgsmedarbejdere m.fl. på den selvejende institution  

 Kofoeds Skole.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
Bemærkninger til de enkelte paragraffer ad § 1. Overenskomstens område Overenskomsten omfatter pædagogisk uddannet personale ifølge de i § 1,  

 stk. 5 anførte uddannelseskrav for ansættelse i de af overenskomsten  

 omfattede stillinger.
Opmærksomheden henledes på, at diakoner af den  

 socialpædagogiske linie (fra Diakonhøjskolen i Århus), efter endt uddannelse  

 eller såfremt den pågældende har haft ansættelse ved pædagogisk arbejde inden  

 for døgninstitutions- og særforsorgsområdet eller lignende, efter  

 forelæggelse vil kunne ansættes i henhold til nærværende overenskomst.
 Socialpædagogernes Landsforbund har henledt opmærksomheden på, at  

 medlemmer af Socialpædagogernes Landsforbund ifølge forbundets kollegiale  

 vedtægter ikke må søge ledige stillinger, hvis stillingerne ikke har været  

 opslået i forbundets tidsskrift.
 Finansministeriet har henledt opmærksomheden på, at overenskomstparterne  

 er forpligtede til loyalt at medvirke til opslag og besættelse af stillinger  

 i henhold til overenskomsten.
 ad § 2. Løn m.v.
 Lønnen i henhold til § 2 fremgår af medfølgende lønoversigt pr. 1. april  

 1987.
ad § 6. Tillæg Tillægget til pædagogiske omsorgsmedarbejdere udgør pr. 1. april 1987,  

 10.183,94 kr. årlig.
 Tillægget til afdelingsledere udgør pr. 1. april 1987 16.278,14 kr. årlig.
 ad § 7. Natpenge m.v.
 Det henstilles, at der, hvor specificeret lønoversigt ikke foreligger,  

 udleveres den ansatte en opgørelse over de i lønningsperioden optjente  

 særlige ydelser.
 af § 9. Arbejdstid m.v.
Den gennemsnitlige ugentlige arbejdstid er 39 timer.
Fra 1. september 1988  

 nedsættes arbejdstiden til 38 timer og fra 1. september 1990 til 37 timer i  

 gennemsnit pr. uge.
 Månedslønnen ændres ikke som følge af arbejdstidsnedsættelsen.
 Det henstilles, at tjenesteplanerne, der bør tilstræbes tilrettelagt på en  

 sådan måde, at den gennemsnitlige ugentlige arbejdstid kan opgøres over en  

 periode, der ikke overstiger 6 uger, udarbejdes efter drøftelse med  

 tillidsrepræsentanten, og således at der ved tjenestetidstilrettelæggelsen i  

 videst muligt omfang tages hensyn til de ansattes ønsker.
 Det henstilles endvidere, at eventuelle ændringer i  

 tjenestetilrettelæggelsen, der sker på ledelsens initiativ - når bortses fra  

 tilfældigt forekommende over- og merarbejde - meddeles skriftligt til de  

 berørte medarbejdere.
ad § 10. Deltidsbeskæftigelse For så vidt angår frigørelsesattester henvises til Finansministeriets  

 cirkulære af 27. august 1980.
 ad § 13. Sygdom m.v.
 Såfremt en omsorgsmedarbejder som følge af tjenesten pådrager sig virus  

 hepatit, der bevirker, at den pågældende som følge af 120-dages-reglen  

 risikerer opsigelse, optages der mellem overenskomstparterne forhandling om  

 en særordning for den pågældende.
 Med virkning fra 1. april 1987 er der for månedslønnede i stedet for 1/2  

 løn i 5 måneder ved barsel indført ret til fuld løn i 14 uger, dog tidligst  

 fra 4 uger før den forventede fødsel.
ad § 14. Adoption Retten for den ansatte til fuld løn i indtil 14 uger under adoptionsorlov  

 har virkning for orlovsperiode eller dele deraf, der ligger efter 1. april  

 1987. Adoptanter, der er i en løbende orlovsperiode, får løn for den del af  

 14-ugers perioden, der falder efter 1. april 1987.
ad § 16. Tjenestefrihed For pædagogiske omsorgsmedarbejdere, som er ansat efter nærværende  

 overenskomst, finder reglerne i Finansministeriets cirkulære af 23. juni 1971  

 vedrørende deltagelse i uddannelseskurser og reglerne i Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner tilsvarende anvendelse.
ad § 17. Afskedigelse Det henstilles, at personalereduktioner, der agtes gennemført i  

 forbindelse med større rationaliseringsforanstaltninger, der berører de af  

 nærværende overenskomst omfattede medarbejdere, drøftes mellem skolen og  

 repræsentanter for Socialpædagogernes Landsforbund, forinden de pågældende  

 foranstaltninger besluttes og iværksættes, jf. tillige Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner, § 4, stk. 4.
ad § 18. Ansættelsesbreve Det henstilles endvidere, at der samtidig med ansættelsesbrev udleveres et  

 eksemplar af den gældende overenskomst samt de gældende arbejdstidsregler.
ad aftale om tillidsrepræsentanter (§ 8, stk. 2) Frihed efter denne bestemmelse kan ydes f.eks. til møder af faglig  

 karakter uden for institutionen (f.eks. bestyrelses-, hovedbestyrelses- og  

 forretningsudvalgsmøder o.lign., hvori den pågældende deltager i egenskab af  

 tillidsrepræsentant), ved fravær betinget af deltagelse i faglig uddannelse  

 etableret af staten, ved deltagelse i tidsstudier, kurser, studiekurser og  

 opmålerkurser, ved deltagelse i virksomhedskonferencer o.lign. samt i  

 forbindelse med en faglig eller social orientering af den gruppe, han/hun er  

 tillidsrepræsentant for.
Aftalen af 3. november 1983 om tillægsrepræsentanter er optrykt i uændret  

 form, og henvisningen »jf. §§ 2 og 3« i § 9, stk. 1 ændres  

 følgeligt til »§§ 2 og 6.« Stillingsopslag Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Det henstilles, at der ved opslag af stillinger gives en nærmere  

 beskrivelse af det til stillingen knyttede arbejds- og ansvarsområde i  

 tilfælde, hvor stillingsbetegnelsen i sig selv ikke giver tilstrækkelig  

 oplysning.
 I forbindelse med nybesættelse af stillinger, der egentlig forudsætter  

 pædagogisk uddannelse, vil skolen have opmærksomheden særligt henledt på  

 ansatte, der i forvejen er beskæftiget på Kofoeds Skole med andre funktioner.
 Eventuelle tvivlsspørgsmål forelægges for Finansministeriet.
P.
M.
V.
 E.B.
Claus Nielsen OVERENSKOMST FOR PÆDAGOGISKE MEDARBEJDERE ANSAT PÅ KOFOEDS SKOLE ------------------------- § 1. Overenskomstens område Denne overenskomst omfatter de i stk. 3 og 4 nævnte personalegrupper,  

 ansat ved den selvejende institution Kofoeds Skole, for så vidt angår  

 hovedskolen, afvænningsklinikken for alkoholikere, Holger Nielsens  

 Ungdomsbolig og Louisestiftelsen.
 Som omsorgsmedarbejder m.v. kan alene ansættes personer, der er fyldt 18  

 år.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er undtaget fra overenskomsten.
 Stk. 3.  Afdelingsledere, der ansættes på afdelinger,  

 der fortrinsvis har socialpædagogiske funktioner.
 Pædagogiske omsorgsmedarbejdere med en tjenestetid på mindst 15 timer  

 ugentlig og med mindst 3 måneders uafbrudt beskæftigelse ved skolen.
 Stk. 4.  Timelønnede pædagogiske omsorgsmedarbejdere,  

 det vil sige ansatte, der antages med henblik på afløsning under ferie,  

 sygdom, afspadsering og lignende af midlertidig karakter, eller ansatte med  

 mindre end 15 timers ugentlig beskæftigelse ved skolen, er alene omfattet af  

 de særlige regler i § 20. Stk. 5. Ansættelse i en af de i stk. 3 og 4 nævnte  

 stillinger forudsætter, at den pågældende har gennemgået en af nedennævnte  

 uddannelser:
dog kun, såfremt den er suppleret med 4 måneders kursus h)Fællesuddannelse til børneforsorgs-/omsorgspædagog k)Andre uddannelser, suppleret med årskursus fra Socialpædagogisk Højskole  

 (tidligere Børne- og Ungdomsforsorgens Fortsættelsesseminarium) Stk. 6.  Personale med andre end de i stk. 5 nævnte  

 uddannelser, eller personale som på anden måde har opnået de kvalifikationer,  

 der er nødvendige til bestridelse af en stilling som pædagogisk  

 omsorgsmedarbejder, kan efter forelæggelse for Finansministeriet ansættes i  

 henhold til nærværende overenskomst.
Ansættelse kan dog først finde sted,  

 efter at spørgsmålet har været drøftet med Socialpædagogernes Landsforbund.
 § 2.  Løn m.v.
 Lønnen fastsættes således, at den i overenskomstperioden svarer til den  

 for statens tjenestemænd gældende løn for samme stedtillægsområde på nedenfor  

 nævnte skalatrin.
 Stk. 2.  Afdelingsledere aflønnes efter skalatrinene  

 19-23.
 Alle skalatrin er to-årige.
 Stk. 3.  Pædagogiske omsorgsmedarbejdere, der efter den  

 hidtil gældende overenskomst aflønnes efter skalatrinene 13/18, aflønnes med  

 virkning fra den 1. april 1987 efter skalatrinene 14/18. Omklassificeringen  

 sker alene med den virkning, at alle på skalatrin 13 med virkning fra 1.  

 april 1987 oprykkes til skalatrin 14 og med oprykning til skalatrin 15  

 tidligst den 1. april 1988.
 Alle skalatrin er to-årige, bortset fra skalatrin 14, som er et-årig.
 Stk. 4.  Med virkning fra den 1. april 1988 ændres  

 ovennævnte skalatrinsforløb til 15/22. Omklassificeringen sker alene med den  

 virkning, at alle på skalatrin 14 med virkning fra 1. april 1988 oprykkes til  

 skalatrin 15.
 Alle skalatrin er to-årige.
 Alle der pr. 1. april 1988 har opnået 2 års anciennitet eller mere på  

 skalatrin 18, oprykkes fra samme tidspunkt til skalatrin 19. Oprykning til  

 skalatrin 20 kan tidligst ske pr. 1. april 1990, til skalatrin 21 tidligst  

 pr. 1. april 1992 og til skalatrin 22 tidligst pr. 1. april 1994.
 Stk. 5.  For så vidt angår lønindplacering m.v. for  

 omsorgsmedarbejdere og afdelingsledere ansat før 29. juli 1981 gælder fortsat  

 de i protokollat I til overenskomst af 15. december 1981 fastsatte  

 overgangsregler.
§ 3.  Lønberegning/-fradrag Lønberegning/-fradrag foretages i overensstemmelse med de for tjenestemænd  

 gældende regler, jf. cirkulære af 24. maj 1985, LP.nr. 029/85.
§ 4.  Lønudbetaling Lønnen udbetales månedsvis bagud, og der udleveres så vidt muligt den  

 ansatte en specificeret oversigt over det udbetalte beløb.
§ 5.  Pension Til en af Finansministeriet godkendt pensionsordning indbetaler Kofoeds  

 Skole et pensionsbidrag for de i henhold til § 1, stk. 3 ansatte  

 omsorgsmedarbejdere og afdelingsledere.
 Stk. 2.  Forinden pensionsbidraget beregnes, forhøjes  

 den ansattes løn i henhold til § 2, bortset fra stedtillæg, almindeligt,  

 ikke-pensionsgivende tillæg og det ikke-pensionsgivende uregulerede  

 kronetillæg til 100/96.
 Stk. 3.  Institutionens pensionsbidrag udgør 8 pct. af  

 den i stk. 2 omtalte forhøjede løn.
 Stk. 4.  Endvidere indeholder institutionen 4 pct. af  

 den i stk. 2 omtalte forhøjede løn som den ansattes eget pensionsbidrag.
 Stk. 5.  Der tilkommer ud over de i stk. 3 og 4 nævnte  

 pensionsbidrag ikke den ansatte nogen ret til pension eller understøttelse  

 fra staten.
§ 6.  Tillæg Til stillinger som pædagogisk omsorgsmedarbejder ydes et tillæg på  

 9.171,42 kr. årlig (grundbeløb pr. 1. oktober 1984).
 Stk. 2.  Til stillinger som afdelingsleder ydes et  

 tillæg på 14.659,71 kr. årlig (grundbeløb pr. 1. oktober 1984).
 Stk. 3.  Tillæg i henhold til stk. 1 og 2  

 procentreguleres i perioden 1987/89 som tjenestemændenes særlige tillæg, jf.  

 § 14, stk. 2, i aftale om justering af tjenestemandslønninger m.v. fra 1.  

 april 1987.
 § 7.  Natpenge m.v.
 Til pædagogiske omsorgsmedarbejdere ydes natpenge, godtgørelse for  

 tjeneste på lørdage, søn- og helligdage m.v. samt godtgørelse for delt  

 tjeneste efter de for statens tjenestemænd til enhver tid gældende regler.
§ 8.  Funktion i højere stilling Ved funktion i højere stilling anvendes de for statens tjenestemænd til  

 enhver tid gældende regler.
 § 9.  Arbejdstid, fridage, overarbejde m.v.
 For så vidt angår opgørelse af arbejdstiden, godtgørelse for mistede  

 fridage, vederlæggelse af eventuelt overarbejde m.v. henvises til de for  

 statens tjenestemænd på tilsvarende skalatrin gældende regler.
 Stk. 2.  Afdelingsledere er ikke omfattet af reglerne om  

 højeste arbejdstid.
§ 10.  Deltidsbeskæftigelse Den i § 2, stk. 2, 3 og 4 nævnte løn samt de i § 6 anførte tillæg  

 forudsætter heltidsbeskæftigelse, jf. § 9.
 Stk. 2.  For deltidsansatte reduceres den i § 2, stk. 2,  

 3 og 4 nævnte løn samt de i § 6 anførte tillæg i forhold til den nedsatte  

 arbejdstid.
§ 11.  Anciennitet Ancienniteten regnes normalt fra ansættelsen.
 Stk. 2.  Beskæftigelse i mindst 15 timer ugentlig  

 medregnes i lønancienniteten som fuld tid.
Stk. 3.  Den fra tidligere tilsvarende stilling  

 erhvervede lønanciennitet kan medtages ved indplacering efter regler,  

 svarende til de i Finansministeriets cirkulære af 18. november 1985, LP.mr.  

 117/85 fastsatte regler.
 Stk. 4.  Hvor forholdene taler derfor, kan der mellem  

 overenskomstens parter for andet tilsvarende arbejde træffe aftale om  

 fastsættelse af anciennitet efter andre regler.
§ 12.  Ferie De i henhold til nærværende overenskomst ansatte er omfattet af  

 ferieloven, jf. lovbekendtgørelse nr. 352 af 2. juli 1981 med senere  

 ændringer.
 Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg.
 Godtgørelsen beregnes af samtlige de i optjeningsåret (1/1 - 31/12)  

 oppebårne indkomstskattepligtige beløb for tjenstligt arbejde med fradrag af  

 pensionsbidrag efter § 5, stk. 3 og 4, løn udbetalt under ferie og udbetalt  

 særlig feriegodtgørelse.
Stk. 3.  Til ansatte, der er berettiget til ferie med  

 løn, og som ved feriens afholdelse har en anden fast arbejdstid end i det  

 foregående kalenderår (optjeningsår), ydes ferielønnen med samme brøkdel, som  

 tjenesten i det foregående kalenderår (optjeningsår) har andraget.
Såfremt  

 der i optjeningsåret har været periodevise ændringer i den faste arbejdstid,  

 tages der ved ferielønnens beregning alene hensyn til arbejdstidsændringer af  

 en måneds varighed og derover.
Stk. 4.  Til de deltidsansatte, der i optjeningsåret har  

 udført tjeneste ud over den faste nedsatte arbejdstid, uden at dette er  

 blevet vederlagt som overarbejde, ydes for sådan tjeneste almindelig  

 feriegodtgørelse med 12 1/2 pct.
Der vil i så fald ikke samtidig heraf kunne  

 ydes særlig feriegodtgørelse.
 § 13.  Opsigelsesvarsel, løn under sygdom,  

 militærtjeneste, fravær fra tjenesten under svangerskab og fødsel mv.v.
 De i funktionærloven omhandlede regler om opsigelse, løn under fravær på  

 grund af sygdom og afskedigelse som følge af sygdom, indkaldelse til  

 militærtjeneste, fravær fra tjeneste under svangerskab og fødsel samt  

 efterløn finder anvendelse for ansatte efter nærværende overenskomst.
 Stk. 2.  Månedslønnede har i forbindelse med barsel ret  

 til at oppebære fuld løn i 14 uger, dog tidligst fra 4 uger før den  

 forventede fødsel.
 Stk. 3.  Den i funktionærlovens § 5, stk. 2, anførte  

 regel om opsigelse med 1 måneds varsel, når den pågældende inden for et  

 tidsrum af 12 på hinanden følgende måneder har oppebåret løn under sygdom i i  

 alt 120 dage, optages i ansættelsesbrevet.
 Stk. 4.  En ansat, der i forbindelse med barnets ophold  

 på sygehus genoptager tjenesten inden den i henhold til funktionærloven  

 gældende barselorlovs udløb, har i tilknytning til barnets udskrivelse ret  

 til fravær fra tjenesten i den del af barselorloven, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen.
§ 14.  Adoption En ansat har under fravær fra arbejdet på grund af adoption ret til  

 sædvanlig løn i indtil 14 uger i alt fra barnets modtagelse i hjemmet,  

 såfremt det dokumenteres, at adoptionsmyndighederne stiller krav om, at den  

 ansatte i forbindelse med adoptionen skal være ude af erhverv.
§ 15.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når 1)det er barnets første sygedag, 2)hensynet til barnets forhold gør dette nødvendigt 3)forholdene på tjenestestedet tillader det, 4)barnet er under 18 år og 5)barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 16.  Tjenestefrihed Der kan af Kofoeds Skole gives ansatte adgang til ekstraordinær  

 tjenestefrihed uden løn, hvor det ikke strider mod skolens interesse.
 Stk. 2.  Tjenestefrihed kan gives i indtil 1 år ad  

 gangen, dog længst i 3 år, og det er skolens ansvar, at der er en stilling  

 ledig til den pågældende ved tjenestefrihedens ophør.
 Stk. 3.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
§ 17.  Afskedigelse Det påhviler skolen skriftligt at meddele enhver opsigelse til den ansatte  

 og organisationen.
Denne meddelelse skal indeholde begrundelse for  

 opsigelsen.
Stk. 2.  Skønner organisationen, at en afskedigelse af  

 en efter nærværende overenskomst ansat ikke kan anses for rimeligt begrundet  

 i pågældendes eller skolens forhold, kan den inden for en frist af 1 måned  

 efter opsigelsen kræve spørgsmålet forhandlet med skolen.
Opnås der ikke  

 enighed ved forhandling, kan spørgsmålet inden for en frist af 1 måned efter  

 forhandlingen af organisationen kræves gjort til genstand for behandling i et  

 i denne anledning nedsat nævn, der består af en repræsentant valgt af hver af  

 parterne samt en af landsrettens præsident udpeget formand.
Nævnet fastsætter  

 selv sin forretningsorden.
For nævnet kan foretages afhøring af parter og  

 vidner.
Nævnet afsiger en motiveret kendelse, og i de tilfælde, hvor nævnet  

 måtte finde, at den foretagne opsigelse ikke er rimeligt begrundet i den  

 pågældendes eller skolens forhold, kan det pålægges skolen at afbøde  

 virkningerne af op AEsigelsen.
Det kan herved pålægges skolen, såfremt den  

 pågældende og skolen ikke begge ønsker ansættelsesforholdet opretholdt, da at  

 betale den pågældende en erstatning, hvis størrelse fastsættes af nævnet og  

 skal være afhængig af sagens omstændigheder og pågældendes anciennitet ved  

 skolen.
Nævnets omkostninger i forbindelse med sagen fastsættes af nævnet og  

 fordeles mellem parterne eller pålægges den tabende part.
 Stk. 3.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 ansat, som ikke har været uafbrudt beskæftiget ved skolen i mindst 1 år før  

 afskedigelsen, eller ved opsigelse af en ansat, med hvem der er truffet  

 aftale om, at arbejdet er af rent midlertidig karakter, og arbejdsforholdet  

 ikke vedvarer ud over 2 år.
§ 18.  Ansættelsesbreve Ved ansættelsen og så vidt muligt forud for tiltrædelsen udfærdiges et af  

 skolen og forbundet godkendt ansættelsesbrev, jf. i øvrigt § 13, stk. 3.
 § 19.  Befordringsgodtgørelse m.v.
 Der tilkommer på tjenesterejser og ved udstationering de ansatte  

 befordringsgodtgørelse samt time- og dagpenge efter de for statens  

 tjenestemænd til enhver tid gældende regler og satser.
§ 20.  Særlige regler for timelønnede Timelønnede, jf. § 1, stk. 4, aflønnes i overenskomstperioden med en  

 timeløn, svarende til 1/2028 (fra 1. september 1988 til 1/1976 og fra 1.  

 septem AEber 1990 til 1/1924) af den til statens tjenestemænd på skalatrin 14  

 inkl. stedtillæg fastsatte løn samt det i § 6 nævnte tillæg.
 Stk. 2.  Anciennitetsoptjening finder ikke sted.
 Stk. 3.  Timelønnede er omfattet af ferieloven, jf.  

 lovbekendtgørelse nr. 352 af 2. juli 1981 om ferie med senere ændringer.
Stk. 4.  Ansættelsesforholdet kan ophæves fra dag til  

 dag.
For timelønnede, der har været beskæftiget ved skolen i mindst 3 uger,  

 og som inden for de seneste 4 uger har været beskæftiget i mindst 40 timer,  

 gælder et gensidigt opsigelsesvarsel på 7 dage.
Stk. 5.  For timelønnede, hvis ansættelsesforhold i  

 henhold til stk. 4 kan ophæves fra dag til dag, betragtes  

 ansættelsesforholdet som ophørt i tilfælde af sygdom.
Dette gælder dog ikke,  

 såfremt sygdommen er opstået som følge af tilskadekomst i tjenesten.
 Stk. 6.  Timelønnede aflønnes med mindst 3 timers  

 betaling pr. fremmøde.
 Stk. 7.  I sygdomstilfælde samt ved fravær fra tjenesten  

 under svangerskab og fødsel gælder reglerne i lov om dagpenge ved sygdom  

 eller fødsel, jf. lovbekendtgørelse nr. 66 af 21. februar 1978 med senere  

 ændringer, samt lov nr. 234 af 4. juni 1980 om barselorlov m.v.
 Stk. 8.  For så vidt angår arbejdstid gælder § 3, stk.  

 1, § 19, stk. 1 og § 21 i de for tjenestemænd herom fastsatte regler. jf.  

 Finansministeriets cirkulære af 15. maj 1986.
 Stk. 9.  I øvrigt gælder følgende paragraffer for  

 timelønnede:
 § 1,  stk. 1, 2, 4, 5 og 6, § 7, § 19, og § 21.
 For timelønnede, der ikke ansættes som afløsere, gælder endvidere § 18.
§ 21.  Tillidsrepræsentant For tillidsrepræsentanter gælder reglerne i medfølgende aftale af 3.  

 november 1983.
§ 22.  Ikrafttræden og opsigelse Overenskomsten har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Overenskomstens bestemmelser om arbejdstidens længde, stedtillæg og  

 ekstraordinær lønregulering kan dog tidligst opsiges til 31. marts 1991.
 Stk. 2.  Aflønningen sker - fra det tidspunkt, da en  

 opsigelse af overenskomsten får gyldighed, og indtil en ny overenskomst  

 indgås - på grundlag af den på overenskomstens sidste gyldighedsdag gældende  

 lønjusteringsaftale for statens tjenestemænd.
København, den 22. juli 1987 SOCIALPÆDAGOGERNES FINANSMINISTERIET LANDSFORBUND P.
M.
V.
 Jens Otto Ravnholt E.B.
