Fejlmedicineringer   anmodning om  

 tiltalerejsning Patientklagenævnet lagde vægt på, at  

 sygeplejersken ikke var bekendt med brugen af Novopen.  

 Patientklagenævnet lagde videre vægt på, at sygeplejersken  

 gentog forsøget på injektion med Novopen ved patient nummer to.  

 Yderligere lagde Patientklagenævnet vægt på, at  

 sygeplejersken umiddelbart efter blev klar over, at der var noget galt og  

 kontaktede en sygeplejerske i et nabodistrikt.
Endelig lagde nævnet  

 vægt på, at insulin er et potent medikament med udtalte  

 virkninger ved ukorrekt dosering.
Det var Patientklagenævnets  

 opfattelse, at der var tale om en almindelig sygeplejemæssig opgave.
Patientklagenævnet fandt, at sygeplejersken, som var  

 en erfaren sygeplejerske, burde have reageret, da hun fik til opgave at  

 udføre en procedure, hun ikke var bekendt med og derfor var i tvivl  

 om.
Hun burde således allerede på dette tidspunkt have kontaktet  

 hjemmesygeplejerskekontoret vedrørende den rette brug af Novopen,  

 hvorved hun kunne have sikret sig imod at have begået fejl i  

 forbindelse med insulininjektionen.
Endvidere fandt Patientklagenævnet,  

 at sygeplejersken burde have undladt at gentage den fejlagtige procedure ved  

 medicineringen af patient nummer to.
Patientklagenævnet fandt, at  

 sygeplejersken havde udvist manglende omhu og samvittighedsfuldhed, selvom  

 hun efterfølgende handlede korrekt og relevant, og indskærpede  

 at hun skulle udvise større omhu i sit fremtidige virke.
Endvidere  

 fandt Patientklagenævnet, at der var begrundet mistanke om, at  

 sygeplejersken ved sine handlinger havde udvist grovere forsømmelse,  

 hvorfor nævnet anmodede politiet om at overveje at rejse tiltale mod  

 sygeplejersken.
Hjemmesygeplejersken blev frifundet i byretten.
Det  

 fandtes ikke tilstrækkeligt godtgjort, at patient nummer to var blevet  

 fejlbehandlet.
Under hensyn til de omstændigheder hvorunder  

 sygeplejersken måtte udføre sit arbejde, fandt byretten  

 således, at sygeplejerskens handlinger ikke var udtryk for grovere  

 eller gentagen forsømmelse eller skødesløshed.
 Byretten tog alene stilling til lov om sygeplejersker §  

 10, stk. 1. Patientklagenævnets afgørelse om, at sygeplejersken  

 har udvist manglende omhu og samvittighedsfuldhed i henhold til lov om  

 sygeplejersker § 5, stk. 1, samt indskærpelsen om at udvise  

 større omhu i sit fremtidige virke, er således stadig  

 gældende.
