Indledende bemærkninger Vejledningen vedrører salg på udstillinger og købestævner, jf.  

 næringslovens § 15.
Fagmesser/lukkede udstillinger 1.1. Udstillinger, der holdes af erhvervsdrivende og udelukkende  

 henvender sig til andre erhvervsdrivende, som skal anvende de omhandlede  

 varer i deres virksomhed, kan afholdes uden tilladelse.
 1.2. På sådanne udstillinger kan der optages bestillinger.
 1.3. Udstillingen må ikke holdes i butikker, der er omfattet af  

 lov om butikstid m.v.
Rene udstillinger 2.1. Udstillinger kan holdes uden tilladelse, hvis der hverken  

 optages bestillinger eller sælges varer på udstillingen.
Tilladelse til salg på udstillinger 3.1. Erhvervs- og Selskabsstyrelsen kan ved udstillinger  

 dispensere fra bestemmelserne i næringsloven.
3.2. Erhvervs- og Selskabsstyrelsen vil fortsat skelne mellem  

 tilladelser, der gives til udstillinger, der har et egentligt udstillingspræg  

 og er båret af en ide, og tilladelser til andre udstillinger.
Der knytter sig  

 særlige erhvervsmæssige og forbrugermæssige interesser til udstillinger, der  

 er båret af en ide.
Disse interesser opvejer de konkurrencemæssige hensyn til  

 almindelige handlende, der varetages af bestemmelsen i næringslovens § 10 om,  

 at varer skal afsættes fra fast forretningssted.
Udstillinger båret af en ide 4.1. Dette begreb omfatter udstillinger, hvor der vises nye  

 produkter på områder med teknisk udvikling eller modemæssige svingninger, og  

 andre udstillinger, der er båret af en ide om f.eks. at vise et samlet udbud  

 af varer, der dækker et vist fælles behov, og som normalt forhandles som en  

 del af i øvrigt forskelligartede forretningers vareudvalg, f.eks. en  

 udstilling »Boligen« eller »Friluftsliv«.
Begrebet kan  

 også omfatte en udstilling, der samler flere udstillere fra samme branche.
 4.2. Til sådanne udstillinger vil der normalt kunne gives  

 tilladelse til:
- optagelse af bestillinger på de varer, den forretningsdrivende normalt  

 sælger til forbrugere til varens sædvanlige pris - direkte salg af alle udstillede varer.
 4.3. Det er en betingelse for afholdelsen af udstillingen, at  

 samtlige stande er forsynet med udstillers navn og faste forretningsadresse.
 4.4. Desuden vil der fortsat kunne gives tilladelse til direkte  

 salg af samtlige udstillede varer til internationale udstillinger, dvs.  

 udstillinger, hvor der deltager udstillere fra en række lande, eller som er  

 arrangeret af en international sammenslutning, og til officielle udstillinger  

 af produkter fra et enkelt fremmed land.
Andre udstillinger 5.1. Til andre udstillinger, hvor der deltager flere  

 erhvervsdrivende vil der normalt kunne gives tilladelse til direkte salg af  

 de af de udstillede varer, hvis pris ikke overstiger 500 kr. inkl. moms.
 5.2. Erhvervs- og Selskabsstyrelsen vil stadig ikke give  

 tilladelse til optagelse af bestillinger eller direkte salg til udstillinger,  

 der afholdes af en enkelt erhvervsdrivende, og hvor kun denne  

 erhvervsdrivende deltager.
