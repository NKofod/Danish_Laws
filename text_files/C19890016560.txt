(Til alle amtsråd, kommunalbestyrelser,  

 skolenævn og skoleledere) Undervisnings- og Forskningsministeriet har udstedt bekendtgørelse nr. 720 af 16. november 1989 om valg af forældrerepræsentanter til skolebestyrelser til afløsning af bekendtgørelse af 3. september 1985 om valg af skolekommissioner og skolenævn samt om valg af skoleråd uden for København.
 Bekendtgørelsen har virkning for de valg, der skal finde sted 6. marts  

 1990 (subsidiært i uge 10 i 1990).
 I tilslutning til bekendtgørelsens bestemmelser skal følgende anføres:
 Tidspunktet for valgenes afholdelse mv.
Ad § 1, stk. 3 Hvis en tidligere beslutning om at nedlægge en skole pr. 1. august 1990  

 skulle blive omgjort efter skolebestyrelsesvalget, må der snarest afholdes  

 valg ved den pågældende skole.
Valgret og valgbarhed Ad § 3, stk. 2 Retten til indskrivning gælder, uanset om børnene i den omhandlede  

 aldersgruppe skal begynde skolegangen i børnehaveklasse eller 1. klasse fra  

 1. august 1990 eller først fra 1. august 1991.
Valgret og valgbarhed er imidlertid betinget af, at barnet er endelig  

 placeret i een af kommunens skoler på valgets tidspunkt.  

 Indskrivningsproceduren bør så vidt muligt tilrettelægges således, at  

 forældrene kan foretage indskrivning af børn i den omhandlede alder inden  

 skolebestyrelsesvalgene.
Der kan eventuelt fastsættes en særlig frist for  

 indgivelse af anmodninger om indskrivning, hvis anmodningerne skal have den  

 virkning, at forældrene kan optages på valglisten, jf. bestemmelsen i  

 bekendtgørelsens § 6, stk. 2, om tidspunktet for seneste fremsættelse af  

 anmodning om opførelse på valglisten.
 Forældrene til børn, der opfylder undervisningspligten ved erhvervsmæssig  

 uddannelse eller beskæftigelse i henhold til folkeskolelovens § 33, stk. 4,  

 kan deltage i skolebestyrelsesvalget ved børnenes hidtidige skole, såfremt  

 den pågældende elev ikke er udskrevet af skolen, det vil sige, når eleven  

 ikke er indtrådt i et læreforhold i henhold til lærlingeloven.
Ad § 3, stk. 3 En egentlig plejetilladelse foreligger almindeligvis kun i tilfælde, hvor  

 barnet er i pleje i medfør af en privat aftale herom, jf. bistandslovens §  

 65.
 Ordene »eller anden tilladelse, der kan ligestilles hermed«,  

 tager først og fremmest sigte på den situation, hvor barnet af det sociale  

 udvalg er anbragt i familiepleje, jf. bistandslovens § 33, stk. 1, nr. 3, og  

 § 66.
Med hensyn til børn, der af det sociale udvalg er anbragt på  

 døgninstitutioner, jf. bistandslovens § 33, stk. 1, nr. 3, og § 96, bemærkes,  

 at det kun er et fåtal af forældre til disse børn, der deltager i  

 skolebestyrelsesvalg, og man har derfor fundet det rimeligt i stedet at åbne  

 mulighed for at anse forstanderen for valgberettiget og valgbar.
Det  

 bemærkes, at forstanderen aldrig vil kunne udelukke forældre, der ønsker selv  

 at gøre brug af deres valgret og valgbarhed mv.
 Bestemmelsen i sidste pkt. i nr. 2, er indsat bl.a. for at undgå, at der  

 tildeles valgret til 3 eller 4 personer på grundlag af samme barn.
Ad § 3, stk. 4 Bestemmelsen bør anvendes analogt på elever, der midlertidigt undervises i  

 heldagsskoler, uden at være udskrevet af den henvisende skole.
Ad § 3, stk. 5 Såfremt et barn skal overføres til en overbygningsskole, bør  

 kommunalbestyrelsen så vidt muligt sørge for, at barnet indskrives endeligt i  

 den nye skole så betids, at forældrene kan deltage i skolebestyrelsesvalget  

 ved den nye skole.
Endelig indskrivning forudsætter bl.a., at forældrene er  

 underrettet om indskrivning i den nye skole.
Såfremt der alligevel på valgets  

 tidspunkt skulle være tvivl om, hvorvidt barnet er indskrevet endeligt i den  

 nye skole, deltager forældrene i valget ved den skole, hvor barnet modtager  

 undervisning.
Derimod omfatter bestemmelsen ikke optagelse i f.eks. et  

 gymnasium eller en privat skole.
Ad § 5 Bestemmelsen omfatter personer, der gør tjeneste ved skolen og er  

 underlagt skolelederens ledelse.
De personer, der i medfør af bestemmelsen er  

 udelukket fra medlemskab af skolebestyrelsen, kan dog deltage i valget som  

 valgberettigede.
 Herudover medfører almindelige forvaltningsretlige principper om  

 inhabilitet, at personer, der er ansat i ledende administrative stillinger  

 ved det pågældende kommunale skolevæsen ikke kan indvælges som forældrevalgte  

 medlemmer af en skolebestyrelse.
Valgbestyrelsen Ad § 7, stk. 1 Bestemmelsen i 3. pkt. udelukker ikke, at personale ved  

 kommunens/amtskommunens administration kan bistå som medhjælp for  

 valgbestyrelsen.
Valgbestyrelsen ved en nyoprettet skole består alene af skolelederen og et  

 kommunalbestyrelsesmedlem.
Er der ikke udpeget en skoleleder, indtræder i  

 stedet skoledirektøren/den ledende skoleinspektør.
 Der kan udpeges stedfortrædere for valgbestyrelsens medlemmer.
Ad § 7, stk. 2 Valgbestyrelsens underretning af hjemmene, kan ske gennem postvæsenet  

 eller ved anden sædvanligt benyttet meddelelsesform for skriftlig  

 underretning af hjemmene.
Det henstilles, at der gives særlig oplysning om de  

 persongrupper, der i henhold til bekendtgørelsens § 3, stk. 3, kan begære at  

 blive opført på valglisten og om den dokumentation, som skal ledsage  

 begæringen.
Oplysning herom bør også gives sammen med  

 kommunalbestyrelsens/amtsrådets bekendtgørelse af valgets tidsfrister mv.
 Opmærksomheden henledes på, at der også skal ske underretning om valgene  

 til valgberettigede forældre til børn, der på det pågældende tidspunkt er  

 indskrevet i skolen, men som endnu ikke har påbegyndt skolegangen, jf. § 3,  

 stk. 2.
Ved skoler, hvor der undervises fremmedsprogede elever, bør man overveje,  

 hvorvidt der er behov for at gøre en særlig indsats for at orientere  

 forældrene til disse elever om skolebestyrelsesvalget.
Det kan dog ikke  

 forlanges, at underretningen af indvandrerforældrene skal ske på modersmålet.
 Valgbestyrelsen kan træffe beslutning om, hvorvidt og i hvilket omfang der  

 for de opstillede kandidatlister kan udsendes valgmateriale gennem skolen.  

 Det påhviler i denne forbindelse valgbestyrelsen at sikre, at de opstillede  

 lister stilles lige.
 De kommunale/amtskommunale skolemyndigheder bør ikke udlevere  

 adresselister over valgberettigede forældre til private - herunder til  

 lister, der opstiller til skolebestyrelsesvalget.
Opstillings- og orienteringsmødet Ad § 8, stk. 1 Det anbefales, at der forud for det fælles opstillings- og  

 orienteringsmøde arrangeres forældremøder i de enkelte klasser.
På skoler,  

 hvor der skal vælges særlig repræsentation af forældre til børn i en  

 specialklasserække, kan det anbefales at holde et særligt møde for forældrene  

 i alle specialklasserne forinden det fælles opstillings- og orienteringsmøde.
 Redegørelsen for valgreglerne på det almindelige orienteringsmøde omfatter  

 hovedtræk i proceduren, herunder navnlig reglerne for opstilling og reglerne  

 for, hvornår der skal gennemføres afstemning.
 På det fælles opstillings- og orienteringsmøde skal der gives forældre,  

 der ønsker opstilling, lejlighed til at præsentere deres synspunkter.
Hvis de fremmødte vælgere er indforstået, kan valgbestyrelsen fungere som  

 ordstyrer under en præsentationsrunde.
Denne præsentationsrunde kan følges op  

 af en afstemning om, hvilke kandidater der opstilles.
Fremgangsmåden ved  

 tilvejebringelsen af en kandidatliste afgøres af de tilstedeværende forældre.
 Valgbestyrelsens deltagelse i opstillingsfasen forudsætter, at alle  

 tilstedeværende forældre er enige herom.
Kandidatlister Ad § 9, stk. 2 En kandidatliste er gyldig, selv om den kun indeholder navnet på een  

 kandidat.
 Der er ved skolebestyrelsesvalgene indført adgang til at foretage  

 sideordnet opstilling.
I forbindelse med indlevering af en liste må der gives oplysning om,  

 hvorvidt den omfatter repræsentanter for forældre til børn i en  

 specialklasserække, og hvem af kandidaterne der i bekræftende fald  

 repræsenterer denne forældrekreds.
Derimod er det ikke nødvendigt på  

 stemmesedlen, jf. § 15, stk. 2, at indsætte en særlig markering vedrørende  

 specialklasserepræsentanter på en almindelig liste.
Ad § 9, stk. 4 Der opgives et navn blandt stillerne, som valgbestyrelsen om fornødent kan  

 rette henvendelse til.
Ad § 10, stk. 1 Forældre til børn i en specialklasserække er ikke bundet til at afgive  

 stemme på den pågældende liste, ligesom også andre forældre kan stemme på  

 listen.
Ad § 10, stk. 2 Der skal altid være repræsentation af specialklasseforældrene, hvis  

 specialklasserne står åbne for undervisningspligtige elever på alle skolens  

 klassetrin.
Det er dog ikke en betingelse, at specialklasserne rent faktisk  

 på valgets tidspunkt omfatter elever fra alle klassetrin.
 En specialklasserække anses for sammenhængende, hvis eleverne kan  

 fortsætte skolegangen på alle de årgangstrin, som rækken omfatter.
Ad § 11 Hvis en kandidat slettes fra en liste, fordi vedkommende godkendes  

 opstillet på en anden liste, bør valgbestyrelsen snarest give den førstnævnte  

 liste underretning herom.
Der bør sædvanligvis gives den førstnævnte liste  

 lejlighed til at supplere listen.
Afstemning Ad § 13 Hvis der opstilles både en liste for specialklasseforældre og en liste for  

 øvrige forældre, skal der afholdes afstemning.
Kommunalbestyrelsen/amtsrådet kan fastsætte nærmere regler vedrørende  

 afholdelsen af afstemningen.
Det tilrådes i fornødent omfang at anvende  

 principperne for afstemning i henhold til lov om kommunale valg.
Det  

 bemærkes, at der ikke ifølge bekendtgørelsen er krav om udsendelse af  

 valgkort, men at der intet er til hinder for, at  

 kommunalbestyrelsen/amtsrådet kan træffe beslutning herom.
Tilsvarende gælder  

 med hensyn til anvendelse af valgbog.
Der stemmes ved personligt fremmøde.
Der er ikke mulighed for at afgive  

 stemme gennem fuldmagt.
Ad § 18 Bestemmelsen tager sigte på tilfælde, hvor en specialskole betjener et  

 stort område, således at forældrene på grund af afstanden vil have  

 vanskeligheder ved at afgive stemme ved personligt fremmøde.
Ad § 20, stk. 3 Er specialklasserepræsentanten opstillet på en almindelig liste, der efter  

 opgørelsen opnår mere end 1 mandat, erstatter vedkommende den repræsentant på  

 listen, som ellers ville have opnået listens sidste mandat.
Ad § 23 Hvis specialklasserepræsentanterne er opstillet på en almindelig liste,  

 anses den repræsentant for specialklasserne, der har fået næstflest  

 personlige stemmer, som stedfortræder for den valgte  

 specialklasserepræsentant, jf. § 10, 2. pkt.
Undervisnings- og Forskningsministeriet,  

 den 22. november 1989 P.M.V.
