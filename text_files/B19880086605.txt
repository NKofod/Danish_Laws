 I medfør af § 1, stk. 2, i lov om handel med frø, såsæd, læggekartofler og  

 planter, jf. lovbekendtgørelse nr 798 af 11. december 1987, § 4 i lov om  

 administration af Det europæiske økonomiske Fællesskabs forordninger om  

 markedsordninger for frugt og gartneriprodukter m.v., jf. lovbekendtgørelse  

 nr. 72 af 11. februar 1988, og § 11 i lov nr. 190 af 9. maj 1984 om  

 planteskadegørere fastsættes:
Kontrol med planter til plantning § 1.  Til dækning af Statens Plantetilsyns udgifter i  

 perioden 1. oktober 1988 - 30. september 1989 til kontrol i henhold til  

 landbrugsministeriets bekendtgørelse nr. 344 af 11. juli 1985 om planter til  

 plantning skal alle virksomheder, der er registreret efter bekendtgørelsen  

 betale et grundgebyr på 725,00 kr. samt følgende gebyr pr. påbegyndt  

 arealenhed på 1,5 ha friland eller 1.000 m2 væksthus:
Stk. 2  Virksomhedens samlede gebyr efter stk. 1  

 beregnes på grundlag af de oplysninger om produktionsarealets størrelse,  

 tilsynet er i besiddelse af.
Mindstegebyret udgør 1.275,00 kr. svarende til 1  

 arealenhed.
Arealenheder for friland og væksthus sammenlægges og rundes op  

 til nærmeste hele arealenhed.
Hvis produktionsarealet efterfølgende forøges,  

 opkræver tilsynet et tillægsgebyr efter bestemmelserne i stk. 1.  

 Virksomheder, der registreres efter 1. oktober betaler fuldt gebyr.
Stk. 3.  Virksomhederne skal endvidere betale et  

 tillægsgebyr til dækning af udgifterne ved driften af gartneri- og  

 planteskoleerhvervets planteopformeringsstation i Lunderskov og af erhvervets  

 andel af Statens Planteavlsforsøgs fremavlsarbejde.
Tillægsgebyret beregnes  

 som 28,55% af det gebyr, virksomhederne skal betale i medfør af § 1. De  

 indkomne beløb overføres til Planteopformeringsstationen.
 Stk. 4.  Det samlede gebyr tillægges merværdiafgift.
§ 2.  Hvis skyldige beløb ikke betales inden 30 dage  

 fra fakturaens dato, skal der betales rente af beløbet fra denne dato.
Renten  

 fastsættes til en årlig rente på den til enhver tid fastsatte officielle  

 diskonto med et tillæg på 6 pct.
Udførselskontrol § 3.  Til dækning af Statens Plantetilsyns udgifter  

 ved gennemførelsen af sundhedskontrol og af udstedelse af  

 plantesundhedscertifikat, reeksportcertifikat og EØF-kontrolattest for  

 afskårne blomster eller plantedele til dekoration, frisk frugt, friske  

 grønsager, træ eller for planter, der udføres som privat flyttegods, betales  

 et gebyr på 150 kr.
 § 4.  Til dækning af Statens Plantetilsyns udgifter  

 ved udstedelse af plantesundhedscertifikat eller reeksportcertifikat for et  

 parti af planter til plantning betales indtil den 31. december 1988 et gebyr  

 på 90 kr. og fra den 1. januar 1989 105,00 kr.
§ 5.  De gebyrer, der er nævnt i §§ 3 og 4, betales  

 ved at påklæbe anmeldelsesblanketten eller en kopi af certifikatet et  

 værdimærke.
Værdimærket rekvireres hos Statens Plantetilsyn mod forudbetaling  

 af gebyrbeløbet med tillæg af merværdiafgift.
Anmeldelsesblanketter uden  

 påklæbet værdimærke vil ikke blive ekspederet.
Særlig indførselskontrol § 6.  For indførselskontrol af planter og  

 planteprodukter m.m., der anmeldes til indførsel ledsaget af et mangelfuldt  

 udfyldt eller ikke læseligt plantesundhedscertifikat betales et gebyr på 500  

 kr. med tillæg af merværdiafgift.
Er sendingen ikke ledsaget af  

 plantesundhedscertifikat betales et gebyr på 1.000 kr. med tillæg af  

 merværdiafgift til dækning af tilsynets udgifter ved kontrollen.
 Stk. 2.  Planter til plantning, træ af Castanea og  

 Quercus fra Nordamerika samt kartofler kan ikke indføres efter bestemmelserne  

 i stk. 1.
Ikrafttræden § 7.  Bekendtgørelsen træder i kraft den 1. januar  

 1989.
 Stk. 2.  Samtidig ophæves bekendtgørelse nr. 806 af 11.  

 december 1987 om gebyr for plantesundhedskontrol m.m.
Landbrugsministeriet, den 20. december  

 1988 P.M.V.
