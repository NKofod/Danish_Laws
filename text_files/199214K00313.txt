Nr BTL 313 Betænkning over Forslag til lov om ændring af lov om social bistand  

 (Bruttoficering af kontanthjælp m.v.)   

 Nr L 313 1992-93, 1. samling Afgivet af Socialudvalget Afgivet: 19930618 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige henvendelser fra  

 Forstanderkredsen for produktionsskoler/produktionshøjskoler og  

 Gigtforeningen.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 ministeren stillede ændringsforslag.
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af lovforslagene har  

 partierne ved tidligere lejligheder selv fremsat, men i helt andre  

 sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se forslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
 Et andet mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling, kan stemme  

 for de af ministeren under nr. 1-4 stillede ændringsforslag og bemærker:
 Mindretallet finder ikke, at den garanti, som mindretallet efterspurgte  

 ved 1. behandling af lovforslaget, er til stede efter udvalgsbehandlingen.
Garantien skulle indebære, at der ikke skete forringelser for de af  

 forslaget berørte kontanthjælpsmodtagere.
Mindretallet sagde ligeledes ved 1.  

 behandling, at mindretallet ville lade beslutningen om at støtte lovforslaget  

 eller ej være afhængig af, om mindretallet fik indflydelse på en langt bedre  

 fordeling af de skattelettelser, der nu gives.
 Mindretallet mener, at det er dybt asocialt at give høje skattelettelser,  

 som det jo er endt med, til de høje indkomster, mens det ligger klart, at der  

 ikke engang er garanti for, at de dårligst stillede ikke får forringelser.
Selve tankegangen bag bruttoficering er der ikke noget i vejen med.
Dette  

 princip støtter mindretallet.
Men udformningen og den sammenhæng, det skal  

 ses i, nemlig en skattereform, gør, at mindretallet indstiller lovforslaget  

 til forkastelse.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, kan stemme  

 for de af ministeren stillede ændringsforslag og bemærker i øvrigt:
 Mindretallet finder, at det principielt er en god ide at bruttoficere  

 udbetalingen af kontanthjælp, så det tydeligt fremgår, hvad man kan modtage i  

 kontanthjælp.
Lovforslaget er imidlertid ikke den rigtige måde at bruttoficere på.
Alene  

 det forhold, at ordningen vil komme til at koste det offentlige næsten 1 mia.  

 kr. mere om året, viser, at den er helt skæv.
 Ideen er således god, og intentionerne er gode, men lovforslaget kan i den  

 foreliggende form ikke opnå mindretallets støtte.
 ÆndringsforslagAf socialministeren , tiltrådt af et flertal  

 (udvalget med undtagelse af KF og V):
 Til § 1 1) Nr. 11 affattes således:
 »11. § 54, stk. 3, affattes således:
»Stk. 3. Indkomstgrundlaget, jf. stk. 1 og 2, består af  

 personlig indkomst med tillæg af positiv kapitalindkomst, der anvendes til  

 beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, og aktieindkomst, der beskattes  

 efter personskattelovens § 8 a, stk. 2.«» 2) Nr. 17 affattes således:
 » 17. § 58, stk. 4, affattes således:
»Stk. 4. Indkomstgrundlaget, jf. stk. 3, består af personlig  

 indkomst med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de deri nævnte bundfradrag  

 og fradrag for grundbeløb, samt aktieindkomst, der beskattes efter  

 personskattelovens § 8 a, stk. 2. Reglerne i § 54, stk. 4 og 5, finder  

 tilsvarende anvendelse.«» 3) I den under nr. 21 foreslåede ændring af § 119, stk.  

 2, ændres »§ 54, stk. 3-4« til: »§ 54, stk. 3-5«.
 4) I den under nr. 24 foreslåede affattelse af § 134 a,  

 stk. 5 , ændres »§ 23« til: »§ 25«.
 Af socialministeren , tiltrådt af et flertal (S, FP, CD, RV  

 og KRF):
 Til § 2 5) Efter stk. 1 indsættes som nyt stykke:
»Stk. 2. I lov nr. 497 af 24. juni 1992 om ændring af lov om  

 social bistand. (Udvidelse af ordningen om ungdomsydelse) ophæves § 5.  

 » Bemærkninger Til nr. 1 og 2 Ændringsforslagene er mindre konsekvensændringer som følge  

 af ændringer i forslaget om beskatning af aktieindkomster.
 Til nr. 3 Ændringen foreslås, idet nummereringen i forbindelse med  

 trykningen er blevet forkert.
 Til nr. 4 Ændringsforslaget er en konsekvens af det samtidigt stillede  

 ændringsforslag til L 315 (Forslag til lov om kommunal aktivering). Vedtages  

 ændringsforslaget til L 315, bliver § 23 i det oprindelige lovforslag til §  

 25.
Til nr. 5 Bestemmelsen vedrører revision af ordningen om ungdomspraktik  

 efter § 49 f i bistandslovens afsnit III A.
Forslag om revision skal  

 fremsættes inden udgangen af 1993. I det foreliggende lovforslag er  

 ungdomspraktikordningen foreslået ophævet som konsekvens af det samtidigt  

 fremsatte forslag til lov om kommunal aktivering, L 315.
 Som følge heraf foreslås også revisionsbestemmelsen ophævet.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Bertel Haarder (V) Steffen  

 Kjærulff-Schmidt (FP) Dorit Myltoft (RV) Lysholm Christensen (KRF) fmd.
