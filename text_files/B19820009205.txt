 I henhold til §§ 50, stk. 9, og 74 i lov om luftfart, jfr.  

 lovbekendtgørelse nr. 381 af 10. juni 1969, som ændret ved lov nr. 128 af 9.  

 april 1980 og efter forhandling med justitsministeriet fastsættes:
 § 1.  Den, der gør tjeneste om bord i et luftfartøj i  

 en stilling, som kræver certifikat eller bevis som luftfartøjsfører,  

 luftnavigatør, flyvemaskinist, flyvetelefonist eller kabinebesætningsmedlem,  

 eller som udøver tjeneste som flyveleder eller flyvemekaniker, skal foretage  

 udåndingsprøve, hvis politiet kræver det med henblik på at konstatere en  

 eventuel overtrædelse af luftfartslovens § 50, stk. 1.
 § 2.  Udåndingsprøve efter § 1 foretages på det sted  

 eller i umiddelbar nærhed af det sted, hvor den pågældende antræffes.  

 Politiet kan kræve, at der foretages yderligere en udåndingsprøve.
 Stk. 2.  Såfremt det er muligt, skal udåndingsprøven ske  

 på en sådan måde, at den, som foretager udåndingsprøven, ikke udsættes for  

 almindelig opmærksomhed.
 § 3.  Politiet kan tilbageholde den, som skal foretage  

 udåndingsprøve, i det tidsrum, der er nødvendigt til gennemførelse af prøven.
 § 4.  Bekendtgørelsen træder i kraft den 1. april  

 1982.
