(Til de socialpædagogiske seminarier) Hermed følger cirkulære af 1. december 1986 om aflønning,  afspadsering af  

 overtimer, afvikling af undertimer og  overtimebetaling for  

 tjenestemandsansatte og tjenestemandslønnede  seminarielærere m.fl. ved de  

 socialpædagogiske seminarier.
 Cirkulæret træder i stedet for aftale af 8. september 1975, som ændret ved  

 aftale af 20. september 1979 mellem Finansministeriet og Lærernes  

 Centralorganisation om betaling af overtimer til lærere/overlærere i lønramme  

 18/26, praktikledere og souschefer ved børneforsorgsseminarierne, og afløser  

 de tidligere udsendte retningslinier for registrering og afvikling af over-  

 og undertimer, jfr. ministeriets skrivelser af 17. januar 1984 og 10. oktober  

 1984.
 Til de enkelte bestemmelser skal føjes følgende bemærkninger:
 Ad § 1 . Rektorer og afdelingsledere er ikke omfattet af aftalen.  

 Ansatte, der fungerer som rektorer eller afdelingsledere i en periode, der  

 ikke omfatter et helt undervisningsår, følger dog de almindelige bestemmelser  

 om afspadsering, henholdsvis overtimebetaling.
Ad § 3 . Årstimetallet for en lærer med fuldt timetal må ikke  planlægges  

 med færre end 840 timer eller flere end 920 timer, incl. overførte  

 over/undertimer, medmindre Direktoratet for Folkeskolen og Seminarierne m.v.  

 - under hensyn til særlige omstændigheder - i det konkrete tilfælde  

 dispenserer herfra.
Det angivne maksimumstimetal har ikke virkning for den  

 fastlagte fag- og timefordeling for undervisningsåret 1986/87.
Ad § 5 . Den omtalte ordning kan etableres efter aftale med rektor og  

 kræver ikke særlig begrundelse fra den ansattes side.
Det må imidlertid  

 påses, at ordningen er forenelig med tjenstlige hensyn.
Opsamling af  

 overtimer bør ikke ske i så mange tilfælde, at der kan blive tale om  

 afspadsering af et meget betydeligt timetal.
 Ad § 6 . Der er enighed mellem aftaleparterne om, at bestemmelsen kun bør  

 finde anvendelse i tilfælde, hvor det, f.eks. ved stillingsopslag, ikke har  

 vist sig muligt at rekruttere lærere til varetagelse af de pågældende timer,  

 og at ordningen bør administreres lokalt efter drøftelse med lokalkredsen.
 Ad § 7 . Der skal ikke ske fradrag i den ansattes løn, selvom opgørelsen  

 af løntimetallet ved fratræden udviser færre end 880 timer.
 Ad § 9 . Opmærksomheden henledes på, at der ikke vil kunne ydes  

 overtimebetaling til tjenestemandslønnede seminarielærere m.fl., der har  

 opnået timereduktion fra det 60. år, bortset fra den i stk. 3 angivne særlige  

 situation, jfr. dog herved tillige bemærkning ad § 11.
 Ad § 10 . Det vil påhvile seminariet at foretage korrigeret indberetning  

 til såvel pensionskassen som Statens centrale Lønanvisning ved  

 undervisningsårets afslutning.
Finansministeriet har i denne forbindelse - med henblik på  

 afspadseringsbestemmelsen i stk. 2 - givet udtryk for, at det ikke har noget  

 at indvende imod, at beregning af pensionsalder for det undervisningsår,  

 hvori afspadsering finder sted, sker på grundlag af det opgjorte løntimetal,  

 hvori er indregnet overførte overtimer incl. tillæg.
D.v.s., at der herved er  

 åbnet mulighed for, at en deltidsansat, der i et undervisningsår (år 1) har  

 læst mere end 880 timer, kan forøge sin pensionsalderoptjening ved  

 afspadsering af overtimerne i det følgende år (år 2).
 Ad § 11. Uanset aftalens ikrafttræden pr. 1. august 1984 kan  

 bestemmelserne om afspadsering - såfremt der i forventning om indførelse af  

 en afspadseringsordning fra 1. august 1983 er foretaget registrering af  

 overtimer uden overtimebetaling - finde anvendelse fra 1. august 1983, jfr.  

 ministeriets skrivelse af 17. januar 1984.
 For opsamlede overtimer pr. 31.7. 1986, der ikke er af regnet med  

 overtimebetaling, og som ikke afspadseres i undervisningsåret  1986/87, er  

 der enighed mellem parterne om at anvende følgende  overgangsordning:
 I sidstnævnte situation (b) kan timetallet eksempelvis - med en stærk  

 forenkling, hvorefter der bortses fra eventuelt karensdagsfradrag og den  

 kommende arbejdstidsnedsættelse pr. 1.1. 1987 m.m. - være fordelt således:
Dvs., at der pr. 31. juli 1986 er opsamlet 100 overtimer.
Der afspadseres  

 i undervisningsåret 1986/87 40 timer, og der resterer således (100 - 40) = 60  

 timer, der kan indregnes i timetallet i et følgende undervisningsår med et  

 tillæg på 50 pct., ialt 90 timer, eller eventuelt kan fordeles over et par  

 undervisningsår med tillæg i forhold til det timetal, der indregnes i det  

 enkelte år. f.eks. med henholdsvis 40 timer + 50 pct. = 60 timer og 20 timer  

 + 50 pct.= 30 timer.
 Bestemmelsen i § 9, hvorefter der kun undtagelsesvis kan ydes  

 overtimebetaling til ansatte med reduktion på grund af alder, har ikke  

 virkning for overtimer, der er blevet læst før 1. august 1986, og som ikke i  

 medfør af den allerede etablerede afspadseringsordning er overført til  

 undervisningsåret 1986/87. Man skal desuden gøre opmærksom på, at bortfaldet  

 af tillægget på 25 pct. til overtimebetalingen til denne gruppe af lærere i  

 medfør af bestemmelsen i § 9, stk. 3, først har virkning fra 1. april 1987.
 Eventuelle tvivlsspørgsmål forventes forelagt for  

 Undervisningsministeriet.
 P.m.v.
 e.b.
Bodil Rasmussen fm.
