Kommentaren omhandler forskellige anbringelsesformer for unge:  

 efterskoleophold, anbringelse uden for hjemmet eller forebyggende  

 foranslatning Det er blevet almindeligt at flytte på efterskole.
Ca. hver tredie 10.  

 klasseselev flytter hjemmefra og tager ophold på et af landets 229  

 efterskoler.
Der er oftest tilbud om almindelige skolefag for 8.-10.  

 klassetrin med mulighed for at tage afgangsprøve, eventuelt udvidet.
Alle efterskoler er private selvejende institutioner, og man skal betale  

 for ophold og undervisning.
Prisen er 950-1150 kr. pr. uge, men der er  

 økonomisk støtte fra stat og kommune.
Anbragt på efterskole Når det ligger fast, at et barn eller en ung har så svære pro- blemer, at  

 det er nødvendigt med en anbringelse uden for hjemmet, træffes beslutning  

 herom i medfør af bistandslovens § 33, stk. 2, nr. 10 (eventuelt  

 tvangsmæssigt efter § 35). Opholdsstedet, som skal være godkendt efter § 66,  

 kan være en institution, fa- miliepleje eller det kan være en efterskole.  

 Opfølgning sker ved regelmæssig revision af den plan ifølge § 66 b  

 (handleplan), der udformes ved enhver anbringelse.
Kommunalbestyrelsen  

 træffer under anbringelsen beslutning om en række forhold som f.eks.  

 uddannelse og behandling.
Populær anbringelsesform Af betænkning om de retlige rammer for børn og unge nr. 1212/1990  

 (Graversen-udvalget) fremgår, at det er udvalgets opfattelse, at en række  

 anbringelser på efterskoler etableret med hjemmel i de dagældende regler  

 fandt sted på grundlag af vidt forskellige behov hos børn og forældre.  

 Baggrunden for et betydeligt antal kost- og efterskoleanbringelser var  

 forældrenes og barnets eller den unges egen opfattelse af et skoleophold som  

 en hensigtsmæssig løsning på en række problemer, der var af mindre alvorligt  

 indhold end det, der lå til grund for anbringelser uden for hjemmet i  

 traditionel for-stand.
For at kunne realisere løsningen var der ofte behov  

 for økonomisk støtte til skoleopholdet.
 Bilag 5 til betænkningen ved kontorchef Ib Ydebo angår anbringelse i kost-  

 og efterskoler med hjemmel i bistandslovens kap. 8 set i relation til lovens  

 anbringelsesbegreb.
 Undersøgelsen dokumenterer, at problemkomplekser i kost-/  

 efterskoletilfældene generelt set er af en lettere karakter end det  

 problemkompleks, der er det typiske i anbringelsessager i lovens forstand.I  

 anbringelsessagerne er der ifølge undersøgelsen tale om mere tyngende og mere  

 omfattende problemer på såvel voksen-siden som børn/unge-siden.
Ophold på efterskole Som konsekvens af førnævnte betænkning blev muligheden i § 33, stk. 2, nr.  

 9 for ophold på efterskole som foranstaltning - uden at der er tale om en  

 egentlig anbringelse uden for hjemmet - indført 1. januar 1993. Denne  

 mulighed anvendes i tilfælde, hvor behovet ikke rækker længere end til  

 økonomisk tilskud til ophold og kommunen kan indskrænke sig til dette.
De materielle regler i § 33, stk. 1, skal fortsat være opfyldt.
Det vil  

 sige, at der skal være et særligt behov, som er individuelt.
Foranstaltningen  

 skal være af væsentlig betydning af hensyn til et barns særlige behov.
Det  

 konstaterede behov skal dernæst relatere sig til de hjælpemuligheder, der nævnes i § 33, stk. 2, her efterskoleophold.
 Efterskoleophold skal med andre ord være begrundet i, at barnet/den unge  

 har vanskeligheder i forhold til sine daglige omgivelser, skolen eller  

 samfundet eller i, at han/hun i øvrigt lever under utilfredsstillende  

 forhold.
Tildelingskriteriet i stk. 1 er ikke opfyldt, såfremt der hos et socialt  

 velfungerende barn i en velfungerende familie udelukkende er tale om et  

 undervisningsmæssigt problem, som kunne tilgodeses indenfor skoleområdet.  

 Ofte vil barnets skoleforhold dog have medført andre vanskeligheder.
F.eks.  

 kan der forud for efterskoleophold have været behov for kontakt til f.eks.  

 skolepsykolog eller pædagogisk psykologisk rådgivning.
 Betingelserne vil heller ikke være opfyldt, hvis problemet alene består i,  

 at forældrene ikke selv er i stand til at afholde skoleudgifterne for et  

 barn, hvor opholdet ikke kan anses for at være af væsentlig betydning af  

 hensyn til barnets eller den unges særlige behov.
 Bestemmelsen i § 33, stk. 2, nr. 9, finder således anvendelse i en række  

 tilfælde, hvor barnets og forældrenes problemer er mindre alvorlige, end når  

 der er grundlag for anbringelse uden for hjemmet i traditionel forstand.  

 Bestemmelsen giver hjemmel til at yde økonomisk støtte til denne type ophold,  

 i det omfang forsørgeren ikke har midler dertil.
Anbringelse eller ophold Valget mellem anbringelse efter nr. 10 og ophold efter nr. 9 er afhængig  

 af, om der er behov for opfølgning og dertil hørende beslutningskompetence  

 for kom-munen som følge af en beslutning om anbringelse uden for hjemmet.
Ankestyrelsen har behandlet en principiel sag, der er offentlig- gjort som  

 SM O-15-96, hvor der var uenighed mellem kommunen og et ankenævn om, hvorvidt  

 barnets/den unges situation var omfattet af nr. 9 eller nr. 10. Sagen  

 vedrørte en pige, der havde haft nogle skolemæssige vanskeligheder og  

 personlige problemer i løbet af 8.-9. klasse, som havde ført til, at hun var  

 ophørt i skolen og midlertidigt var blevet tilknyttet en produktionsskole.  

 Moderen og socialforvaltningen besluttede efter kontakt med en børn- og  

 ungerådgivning, at pigen skulle på en bestemt efterskole.
Kommunen var enig  

 i, at pigen havde et særligt behov, men fandt situationen omfattet af nr. 9  

 og ønskede at vurdere, om der kunne ydes støtte afhængig af, om forældrene  

 selv havde midler dertil.
Ankenævnet ændrede henvisningen til § 33, stk. 2,  

 nr. 10, idet pigen havde behov for et længerevarende behandlingsforløb.
Den  

 Sociale Ankestyrelse fastslog, at pigen havde en række faglige, personlige og  

 psykiske vanskeligheder, som nødvendiggjorde behandling udfra en forud  

 fastlagt plan i form af specialpædagogisk bistand af undervisningsmæssig og  

 adfærdsmæssig karakter.
Ankestyrelsen fandt på grundlag heraf, at der skulle  

 etableres en anbringelse efter bistandslovens § 33, stk. 2, nr. 10. Det  

 medførte, at spørgsmålet om forældrebetaling skulle afgøres efter  

 betalingsbekendtgørelsen.
Plan Ved anbringelse på efterskole (nr. 10) skal der som ved enhver anbringelse  

 udformes en handleplan.
 Ved ophold på efterskole efter nr. 9 stilles ikke krav om handleplan.
 Såfremt socialforvaltningen er i tvivl om, hvorvidt der er grundlag for en  

 egentlig anbringelse, kan behovet for en handleplan være en god rettesnor  

 for, hvilken af bestemmelserne der bør anvendes for barnet/den unge elev.
 Anbringelse efter nr. 10 vælges, når socialforvaltningen skønner det  

 påkrævet, at der udformes en plan for opholdet med angivelse af formål og  

 beskrivelse af eventuel behandling af barnet eller den unge og initiativer  

 overfor forældrene.
 Ophold efter nr. 9 besluttes, når selve opholdet er af væsentlig betydning  

 af hensyn til barnets eller den unges særlige behov for støtte.
Forældrebetaling Alle elever på efterskole får stats- og kommunestøtte.
 Under anbringelse i godkendte opholdssteder fastsættes betaling for ophold  

 ifølge bistandslovens § 100. Der henvises til bekendtgørelse nr. 1007 af 14.  

 december 1993 om betaling for ophold i døgninstitution for børn og unge og  

 for formidlet døgnophold i opholdssteder for børn og unge.
Under et ophold på efterskole der er henført til § 33, stk. 2, nr. 9, kan  

 der ydes tilskud i det omfang forældremyndighedsindehaveren ikke selv har  

 midler dertil.
Det betyder, at der kan ydes hel eller delvis støtte til  

 egenbetalingen.
 Det er den egenbetaling der resterer, når stats- og kommunestøtten er  

 trukket fra, der eventuelt kan ydes støtte til.
Statistik I Danmarks Statistiks Statistikservice, Socialstatistik, nr. 8 1995, er i  

 oversigtstabel 3 opgjort antal børn og unge med bistand pr. 31. december  

 1994.
Under anbringelse uden for eget hjem opgjort efter anbringelsessted  

 fremgår, at der er 1600 anbringelser på kostskole.
Pr. 31. december 1993 var  

 der 1913.
 Under forebyggende foran-staltninger er der pr. 31. december 1994 ydet  

 økonomisk støtte til ophold på kost/efterskole til 1348 børn/unge mod pr. 31.  

 december 1993 911.
 Antallet af unge, der er anbragt uden for hjemmet med opholdssted på kost-  

 eller efterskole er nedadgående, medens de forebyggende  

 efterskoleforanstaltninger er i stigning.
 Det er nærliggende at antage, at denne udvikling har sammen-hæng med den  

 nye lovbestemmelse som betyder, at socialforvaltningen kan medvirke til, at  

 en ung med visse vanskeligheder får mulighed for et efterskoleophold.
Desuden bliver der formentlig ikke altid sondret klart mellem nr. 9 og nr.  

 10 i kommunen.
Det fremgår således af arbejdsnotat 1995:6 fra  

 Socialforskningsinstituttet om kommunernes udarbejdelse af planer i  

 anbringelsessager, at en del kommuner har været i tvivl om, hvorvidt der skal  

 laves handleplaner i tilfælde, hvor et barn er anbragt på efterskole.
Det  

 fremgår også, at til-bøjeligheden til at udforme en plan efter at  

 anbringelsen er sat i værk er mindre hyppig, når det drejer sig om  

 anbringelse på efterskole.
 Denne undersøgelse angår kun de tilfælde, hvor der er tale om egentligt  

 anbringelse, altså § 33, stk. 2, nr. 10, men kommunernes usikkerhed med  

 hensyn til handleplaner kan skyldes, at der ved ophold efter nr. 9, netop  

 ikke stilles krav om handleplan.
Vejledning Af sager forelagt Den Sociale Ankestyrelse med anmodning om principiel  

 behandling fremgår, at forældre ofte er langt fremme i planlægningen af et  

 efterskoleophold, før socialfor-valtningen kontaktes, men der er også tale om  

 mange situationer, hvor såvel skole som socialfor-valtningen er aktiv med  

 hensyn til at vurdere, om et efterskoleophold er relevant for barnet eller  

 den unge og med til at finde frem til en passende skole.
Når  

 tilmeldelsespapirerne er udfærdigede, kommer det derfor nogle gange som en  

 overraskelse for forældre og lærere, at der er en egenbetaling især fordi det  

 er blevet opfattet som udtryk for en stiltiende bevilling, at  

 socialforvaltningen eller skolen har været med i initiativerne og måske endda  

 anbefalet efterskoleophold.
 Derfor er det meget vigtigt, at såvel skole som socialforvaltning på et  

 tidligt tidspunkt vejleder forældrene om, at et efterskoleophold, som kan  

 være nyttigt og anbefalelsesværdigt, godt kan medføre, at forældrene selv  

 skal betale helt eller delvis for opholdet.
