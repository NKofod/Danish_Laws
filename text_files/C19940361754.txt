 Redegørelse for sagen:
En ansat i politiet har klaget over afslag på kursusgodtgørelse for  

 deltagelse i et arbejdsmarkedsuddannelseskursus i tiden 3. til 5. oktober  

 1994. Kurset var benævnt »DOS v. 6.0«.
Det var oplyst, at  

 kursusdeltagelsen hovedsageligt foregik på afspadseringsdage.
Klageren oplyste, at han var ansat som tjenestemand og fik en fast  

 grundløn udbetalt, uanset om han arbejdede 30 eller 10 dage om måneden.
Da  

 han ikke havde haft mulighed for at arbejde de dage, hvor han deltog i  

 kurset, mente han at være berettiget til kursusgodtgørelse.
 Arbejdsformidlingen gav ham et afslag på ansøgningen med den begrundelse,  

 at han ikke mistede sin normale lønindtægt under kurset.
 Afgørelse:
 Arbejdsmarkedets Ankenævn tiltrådte AF-kontorets afgørelse på sit møde den  

 30. november 1994, j. nr. 1994-3-681, med henvisning til bekendtgørelsens §  

 16.
Ankenævnet lagde til grund for sin afgørelse, at den pågældende deltog i  

 kurset i sin fritid.
Han mistede derfor hverken indtægt eller  

 arbejdsmuligheder vedrørende sin hovedbeskæftigelse.
