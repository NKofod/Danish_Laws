Fremsat den 22. oktober 2003 af Line Barfod (EL),  

 Keld Albrechtsen (EL),  

 Pernille Rosenkrantz‑Theil (EL) og Søren&nbsp  

 ;Søndergaard (EL) Forslag til folketingsbeslutning om domstolsprøvelse af enerumsanbringelse under afsoning  

  

 og forbud mod enerumsanbringelse af unge under 18 år Folketinget opfordrer regeringen til i indeværende  

 folketingsår at fremsætte de nødvendige lovforslag og foretage fornødne  

 administrative ændringer, som sikrer, at alle enerumsanbringelser under  

 afsoning ud over 3 måneder i træk eller over 6 måneder inden for 1 år skal  

 kunne indbringes for en domstol, samt at unge under 18 år ikke kan  

 enerumsanbringes.
Bemærkninger til forslaget Beslutningsforslaget er en genfremsættelse af  

 beslutningsforslag nr.
B 66, folketingsåret 2001-02, 1. samling (se  

 Folketingstidende 2001-02, 1. samling, tillæg A side 1230 og 1232).  

 Beslutningsforslaget nåede ikke at blive førstebehandlet på grund af  

 folketingsvalget.
Enerumsanbringelse betyder i realiteten en skærpelse af den  

 straf, domstolene har idømt den pågældende, og derfor mener forslagsstillerne  

 principielt, at alle enerumsanbringelser burde kunne indbringes for en  

 dommer.  

 Hermed tilslutter Enhedslisten sig høringssvaret fra Advokatrådet og  

 Landsforeningen af Beskikkede Advokater, som bl.a. i denne sag erklærede sig  

 enige med mindretallet i Straffelovrådet i forbindelse med behandlingen af  

 straffuldbyrdelsesloven, jf. lov nr. 432 og 433 af 31. maj 2000 (lovforslag  

 nr.  

 L 145 og  

    

  

 146, folketingsåret 1999-2000,  

 FF side 3842, 8438, 8747 og 8748, till.
A side 3632, 3808 og 3925, till.
B  

 side  

 1237 og 1393 og till.
C side 845 og 865).
Da dette næppe er politisk muligt, og da der er flere  

 eksempler på, at indsatte er blevet anbragt i enerum i årevis, nøjes  

 forslagsstillerne med at foreslå, at alle enerumsanbringelser på over 3  

 måneder  

 i træk eller over 6 måneder inden for 1 år skal kunne indbringes for  

 domstolene.
Hermed tages udgangspunkt i den »længstetid« på 3 måneder for  

 anbringelse af varetægtsfængslede i isolation, som trådte i kraft den 1. juli  

 2000, jf. lov nr. 428 af 31. maj 2000 (lovforslag nr.
L 14, folketingsåret  

 1999-2000, FF side 498, 6607, 6991 og 8202, till.
A side 133 og 214, till.
B  

 side 479, 582 og 702 og till.
C side 715).
Udelukkelse fra fællesskab kan have de samme psykiske  

 konsekvenser for den indsatte, som isolation har for den varetægtsfængslede.  

 Disse psykiske konsekvenser er veldokumenterede.
Af den betænkning, der førte  

 til vedtagelsen af lov nr. 428 af 31. maj 2000, og som indeholdt en række  

 stramninger af bestemmelserne om isolation, fremgår det klart, at isolation  

 sammenlignet med ikkeisolation indebærer en belastning og risiko for  

 forstyrrelse af det psykiske helbred.
Der henvises til  

 Strafferetsplejeudvalgets betænkning nr. 1358 om varetægtsfængsling i  

 isolation.
Som et led i arbejdet med betænkningen fik  

 Strafferetsplejeudvalget lavet en videnskabelig undersøgelse af virkningerne  

 af  

 anbringelse i isolation.
Uddrag af undersøgelsen, der blev offentliggjort i  

 1994, og som går under navnet »Isolationsundersøgelsen«, er medtaget som  

 bilag  

 til Strafferetsplejeudvalgets betænkning.
Isolationsundersøgelsen viste, at  

 det  

 ikke kan forudsiges, hos hvem eller hvornår en eventuel forstyrrelse af det  

 psykiske helbred indtræder.
Risikoen for forstyrrelser er den samme under  

 hele  

 isolationsforløbet uanset den tidsmæssige udstrækning.
Dog indebærer en  

 længerevarende isolation, at den pågældende i længere tid er udsat for  

 belastning og risiko for kronisk psykisk lidelse.
Vurderet for et samlet  

 isolationsforløb bliver risikoen for skade dermed større ved en  

 længerevarende  

 isolation som følge af den længere risikotid.
Det er rigtigt, som det fremgår af justitsministerens svar  

 på spm. nr.
S 3781 (folketingsåret 2000-01, FF side 10130), at formålet med  

 enerumsanbringelse er et andet end formålet med isolation.
Dette ændrer dog  

 ikke ved, at konsekvenserne for den indsatte er de samme ved  

 enerumsanbringelse  

 som ved isolation, og at et sådant indgreb har særlig indgribende betydning  

 for  

 den indsatte i lighed med f.eks. indsættelse i strafcelle, som kan indbringes  

 for  

 en domstol efter 7 dages anbringelse.
Enerumsanbringelse af unge under 18 år bør slet ikke finde  

 sted.
Dersom den unge selv ønsker enerumsanbringelse, bør motivet undersøges  

 nøje, og hvis der f.eks. er risiko for den unge og det er motivet, må anden  

 anbringelse, evt. i lukket socialpædagogisk institution, iværksættes.
Skriftlig fremsættelse Line Barfod  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om domstolsprøvelse af enerumsanbringelse under afsoning  

 og forbud mod enerumsanbringelse af unge under 18 år.
(Beslutningsforslag nr.
B 22).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
