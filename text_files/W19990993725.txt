Pressenævnet fandt, at bladet ikke havde sandsynliggjort eller  

 dokumenteret påstanden om, at klagerens privatliv havde haft  

 indflydelse på regeringsdannelsen og udtalte sin alvorlige kritik.
Det  

 blev pålagt bladet at offentliggøre et resumé af  

 kendelsen.
Kendelse fra Pressenævnet i sag nr.  

 111/1994 Mogens  Lykketoft har klaget til Pressenævnet over  

 artikler i Ekstra Bladet i perioden den 19. november til den 27. november  

 1994, idet han finder, at bladet har overtrådt god presseskik.
 På forsiden af Ekstra Bladet den 19. november under  

 overskriften " Lykketoft afviser utroskab" hed det:
"Det socialdemokratiske folketingsmedlem  Anne-Marie  

  Meldgaards nære personlige forhold til finansministeren  

 medførte ifølge Børsens Nyhedsmagasin, at hun ikke fik  

 den skatteministerpost, hun var udset til.  Lykketoft tilbageviser  

 beskyldningerne om utroskab overfor hustruen, kulturminister  Jytte  

  Hilden." Der var endvidere på forsiden et billede af  Mogens  

  Lykketoft og  Jytte  Hilden og et af  Anne-Marie  Meldgaard.
I en artikel samme dato under overskriften: "Det er  

 løgn   Børsens Nyhedsmagasin bryder tabu om politikeres  

 privatliv.
Bladet hævder, at  Mogens  Lykketofts forhold til  

 partifællen  Anne-Marie  Meldgaard kostede hende skatteministerposten",  

 hed det bl.a.:
"Det toppolitiske ægtepar finansminister  Mogens  

  Lykketoft og kulturminister  Jytte  Hilden blev i går hængt ud  

 som hovedpersoner i et pikant ægteskabeligt trekantsdrama uden  

 sidestykke i dansk politisk journalistik.
Tredjeparten i dramaet er deres  

 socialdemokratiske partifælle, skatteordfører  Anne-Marie  

  Meldgaard.
Det er det højt ansete 14-dags medie  

 "Børsens Nyhedsmagasin" med et oplag på 15.000 og med en  

 læserskare på 200.000 af landets mest betydningsfulde personer,  

 der "på grund af de realpolitiske konsekvenser ved den nylige  

 regeringsdannelse" har valgt at slagte én af de helligste køer  

 i den skrevne presse.
Nemlig dén, at politikeres privatliv er fredet -  

 ikke mindst, når det drejer sig om regionerne under  

 bæltestedet.
Det er journalist  Peter  Kjærgaard, der fra  

 december skal være leder af De tre Stiftstidenders  

 Christiansborg-redaktion, der har forfattet en analyse om  Nyrups ledelse i  

 nyhedsmagasinet.
Han skriver på side 23 i det seneste nummer, som udkom  

 i går, under kapitlet Forceret regeringsdannelse var en  

 brøler blandt andet følgende:
Imidlertid indtraf den største fadæse  

 denne grimme tirsdag aldrig.
Statsministeren nåede at forhøre  

 sig hos Socialdemokratiets skatteordfører,  Anne-Marie  Meldgaard, om  

 hun var klar til at blive skatteminister.
Hun fik sit livs skuffelse, da  

  Nyrup sadlede om.  Meldgaard har i perioder haft et nært forhold til  

 finansministeren - hvilket Nyrup efter alle solemærker er bekendt med -  

 og det ville have været undergravende for regeringens proklamerede  

 moralske ansigt med en finansminister, der både havde sin kone,  

 kulturministeren, og en nær bekendt med i regeringen.
 KUN ÉN TOLKNING.
Dette afsnit, som bladets ledelse naturligvis har  

 godkendt, fortolkes af samtlige politikere og embedsmænd, som Ekstra  

 Bladet talte med i går, kun på én måde:  

 Børsens Nyhedsmagasin mere end insinuerer, at  Mogens  Lykketoft og  

  Anne-Marie  Meldgaard har haft en affære.
Og denne affære  

 kostede hende posten som skatteminister.
 Og så var holdningen ellers den, at dén slags  

 - altså om de to politikeres kærlighedsaffære - skriver man  

 da ikke". Nyhedsmagasinets chefredaktør,  Kristian  Lund, er ikke  

 enig:
- Vi har følt, at det var nødvendigt at  

 træde over tærsklen om privatlivets fred, fordi forholdet havde  

 realpolitiske konsekvenser.
Der er nogle brikker, der falder på plads  

 omkring regeringsdannelsen, og jeg synes, at vi præsenterer det  

 på den rigtige måde.
Men grænsen går  

 selvfølgelig ved, at sådanne oplysninger skal have reel  

 indflydelse på de politiske forhold, siger  Kristian  Lund til Ekstra  

 Bladet.
 Journalist  Peter  Kjærgaard har ikke ønsket  

 at kommentere sin analyse og henviser til sin chefredaktion.
 REGERINGSDANNELSEN.
At  Mogens  Lykketofts person har spillet en  

 afgørende rolle i regeringsdannelsen er uomtvisteligt.
Og derfor er  

 Børsens Nyhedsmagasin gået ind i sagen.
Det står fast, at statsminister  Poul  Nyrup  

  Rasmussens lederevner konstant har været til debat lige siden  

 regeringsdannelsen i september.
Her præsterede statsministeren at fyre  

  Ole  Stavad, tilbyde  Anne-Marie  Meldgaard posten, for så senere at  

 genansætte  Stavad og lade  Anne-Marie  Meldgaard stå  

 tomhændet.
 ....
Under disse politiske fægterier har der på  

 rygteplan ligget en langt mere pikant sag fra den private sfære.  

 Finansminister  Mogens  Lykketoft er som bekendt gift med kulturminister  

  Jytte  Hilden - men rygterne kæder gang på gang  Lykketofts navn  

 sammen med  Anne-  Marie  Meldgaard fra Århus.
Det er en kendsgerning,  

 at  Meldgaard og  Lykketoft har kendt hinanden i mange år.
 Det er disse spekulationer - og altså de direkte  

 politiske konsekvenser af det påståede erotiske forhold mellem  

  Lykketoft og  Meldgaard, der har fået Nyhedsmagasinet til at bryde det  

 ældgamle tabu.
 USANDT.
Peter  Kjærsgaards artikler skabte i øvrigt  

 fredag total panik i det politiske system.
Ekstra Bladet traf  Mogens  

  Lykketoft midt i finanslovsforhandlingerne med V og K og forelagde ham  

 oplysningerne fra Børsens Nyhedsmagasin.
- Det er usandt, og jeg synes, at det her er dybt  

 forargeligt.
Den fremstilling har intet med virkeligheden at gøre,  

 siger  Mogens  Lykketoft.
- Fremstillingen er grundlæggende usand.
På  

 alle punkter.
- Med hensyn til regeringsdannelsen? - Ja.
- Og med hensyn til dit påståede forhold  

 til  Anne-Marie  Meldgaard? - Ja.
 Og så ønsker finansministeren ikke at  

 debattere dén sag mere.
 INGEN KILDER.
Talrige velplacerede kilder - både i  

 Socialdemokratiet, i oppositionen og i embedsmandsværket omkring  

 regeringstoppen - nikker genkendende til Nyhedsmagasinets version af  

 forholdet mellem  Lykketoft og  Meldgaard.
En udtaler:
- Men, men.
Jeg kan den ondelynemig ikke tro på, at  

 journalisten har nogle konkrete kilder til sine slibrige oplysninger.
Det  

 må være rygterne, han opererer ud fra.
 En socialdemokrat fra  Nyrup-fløjen siger:
- Sådanne nogle rygter er der jo mange af.
Dem med  

  Mogens og  Meldgaard stammer tilbage fra formandsopgøret mellem  

  Nyrup og  Auken.  Svend har mange støtter på Århus-egnen.  

 Det er sgu da dem, der har ladet noget sive.
 Poul  Nyrup havde, da Ekstra Bladet fangede ham .... kun  

 én kommentar, da vi høfligt bad om en udtalelse til det  

 prekære afsnit i Børsens Nyhedsmagasin:
 - Dét der har jeg ikke tid til.
 ....
Det var i går ikke muligt - trods talrige  

 forsøg - at træffe  Anne-Marie  Meldgaard." På forsiden den 20. november 1994 under overskriften  

 " Nyrup om  Lykketoft-affæren: Det er fortid" hed det:
"Det er et ondsindet rygte, som kan føres tilbage  

 til formandsopgøret, siger vred  Mogens  Lykketoft  -  Anne- Marie  

  Meldgaard har endnu ikke villet kommentere, at deres nære bekendtskab  

 skulle have kostet hende skatteministerposten." På forsiden var endvidere et billede af  Mogens  

  Lykketoft og  Jytte  Hilden og et af  Anne-Marie  Meldgaard.
 I lederen samme dato hed det under overskriften "Privatliv  

 og Politik":
 "Ekstra Bladets hovedregler for omtale af politikeres  

 følsomme privatliv er, at:
 1) Enten skal oplysningerne have offentlig betydning.
 2) Eller også skal de implicerede politikere selv  

 føle trang til at fortælle om, hvad der foregår.
 Hverken finansminister  Mogens  Lykketoft, hustruen,  

 kulturminister  Jytte  Hilden eller det socialdemokratiske folketingsmedlem  

  Anne-Marie  Meldgaard har tigget Ekstra Bladet om at viderebringe  

 Børsens Nyhedsmagasins oplysninger om, at  Meldgaard blev forkastet af  

  Poul  Nyrup  Rasmussen som ny skatteminister, fordi hun var kæreste  

 med  Lykketoft - hvis ægteviede kone allerede sad i regeringen.
Næ, det var ovennævnte regel 1), der  

 trådte i kraft i vores lørdagsudgave.
For selvfølgelig er  

 det af offentlig interesse at vide, hvorfor den ene vælges til  

 skatteminister frem for den anden.
Baggrunden for, hvem der sættes til  

 at udplyndre os, er ikke ligegyldig.
 Og skulle oplysningen om  Meldgaards og  Lykketofts  

 seksuelle træfninger være forkert, hvilket  Lykketoft mener i  

 Ekstra Bladets lørdagsudgave, er det fortsat interessant, at  

 Børsens Nyhedsmagasin, der gerne vil være en seriøs  

 opinionsleder i den politiske og økonomiske verden, føler sig  

 så sikker på forholdets eksistens - og dets realpolitiske  

 konsekvenser - at magasinet træder over tærsklen for privatlivets  

 fred.
Ekstra Bladet har ærlig talt længe kendt  

 rygtet om den hede socialkammeratlige forbindelse - men ikke hidtil ment, at  

 den var udslaggivende for statsministerens valg af skatteminister.  

 Kæresteri er der selvsagt en del af i Folketinget - som på andre  

 arbejdspladser.
Selv politikere i mindre partier markerer sig på  

 feltet, hvilket vi plejer at forholde os diskret til.
Netop fordi vi har det  

 liberale synspunkt, at sådanne menneskelige forbindelser  

 tilhører privatlivets fred, indtil det øjeblik, hvor de  

 får politiske - det vil sige alment interessevækkende -  

 virkninger.
 For at nævne et tilfældigt eksempel undlod vi  

 således at informere offentligheden om  Lone  Dybkjær og  Poul  

  Nyrup  Rasmussens indbyrdes betagelse, indtil vi var sikre på, at  

 to-parti-alliancen var en realitet, hvis følger vælgerne var  

 nødt til at tage stilling til.
Tilsvarende beskæftiger vi os ikke med politikeres  

 privatøkonomiske eller alkoholiske udskejelser, før disse  

 får politiske konsekvenser.
Så synes vi til gengæld, at  

 private hensyn må vige for vælgernes berettigede interesse i at  

 vide besked om de individer, om de har betroet den politiske magt.
Ud fra disse overvejelser har vi fremdraget Børsens  

 Nyhedshedsmagasins omtale af  Mogens  Lykketoft og  Anne-Marie  Meldgaard.  

 Dersom fremstillingen er korrekt, smutter nogle fordækte kort fra  

 regerings-rokaden på plads.
Hvis den rummer fejl, er det på  

 høje tid, at de implicerede rykker ud med en bedre offentlig  

 forklaring end dyb rødmen." Inde i bladet under overskriften " Auken og hans venner  

 står bag sex-rygter - Sex-rygterne kan føres tilbage til  

 formandsopgøret, siger  Mogens  Lykketoft om hans påståede  

 affære med partifællen  Anne-Marie  Meldgaard", hed det  

 bl.a.:
"- Det er et ondsindet rygte, som jeg har kendt til i  

 nogen tid.
Jeg kan føre det tilbage til formandsopgøret i 1992,  

 siger  Mogens  Lykketoft til Ekstra Bladet om hans påståede  

 affære med den socialdemokratiske folketingskollega  Anne-Marie  

  Meldgaard.
Det tvang statsminister  Nyrup  Rasmussen til at vrage hende som  

 skatteminister.
 Det er Børsens Nyhedsmagasin, der har  

 afsløret kærligheds-forholdet mellem  Lykketoft og  Meldgaard  

 "for at få nogle brikker til at falde på plads omkring  

 regeringsdannelsen", hvor  Nyrup først tilbød  Anne-Marie  

  Meldgaard ministerposten, men efterfølgende alligevel udnævnte  

 den ramponerede  Ole  Stavad.
 FORTØRNET  LYKKETOFT.
Klokken 10.30 var meget tidligt for finansminister  Mogens  

  Lykketoft, der havde siddet oppe hele natten for at forhandle om  

 finansloven.
Med strittende hår var han lige stået ud af  

 kanesengen, da Ekstra Bladet i går ringede på i Odensegade nr. 17  

 på Østerbro i København.
Vi havde vækket ham, og da fru  Jytte ikke var  

 hjemme, måtte han selv modtage os, søvndrukken og i  

 badekåbe og ikke spor andet.
Forlegen over sit forpjuskede ydre stod  

 han dér på bare fødder og bad fotografen holde sig  

 væk.
 Han var synligt fortørnet over historien i  

 Børsens Nyhedsmagasin, hvor han anklages for at skrue sit privatliv  

 så uheldigt sammen, at han selv, hustruen  Jytte  Hilden og elskerinden  

  Anne-Marie  Meldgaard nær var kommet til at sidde i regering  

 sammen.
 Irriteret og utilpas over dyneløfteriet og pressens  

 behandling af det private gebet, som hidtil har været fredet i det  

 liberale Danmark, vandrer han hvileløs rundt i stuen, mens han  

 forklarer:
- Det er en lodret løgn.
Pas på, hvad I  

 skriver, ellers lægger jeg sag an.
Ikke for krænkelse af  

 privatlivets fred, for det hele har ikke noget på sig, men for  

 bagvaskelse, siger  Lykketoft og hans øjne bliver sorte af vrede.
 Da Ekstra Bladet troskyldigt kaster et spørgende  

 blik hen mod soveværelset, føler finansministeren, at han er  

 nødt til at forklare sig også på dette punkt, og siger med  

 et forlegent smil:
-  Jytte er ikke hjemme.
Hun havde et tidligt møde  

 og er allerede taget afsted...
 VENTEDE PÅ HÆVNEN.
Forhandlingerne om finansloven natten til lørdag og  

 angrebet på hans privatliv har tilsyneladende taget på  

  Lykketoft.
Han ser træt og hærget ud, og han er også meget  

 mere tavs, end man plejer at opleve ham.
Lige siden  Nyrup  Rasmussen blev valgt til S-formand  

 på den ekstraordinære partikongres i april 1992, har  Mogens  

  Lykketoft ventet på hævnen for sin rolle i magtskiftet.
Han var  

 nemlig den, der hvæssede kniven til kongemordet.
I et usædvanligt  

 brutalt opgør måtte  Auken vige for den politiske uerfarne  

  Nyrup  Rasmussen.
 - Det er et ondsindet rygte, som kan føres tilbage  

 til formandsopgøret, siger  Lykketoft om anklagerne mod  

 utilbørlig sammenblanding af sexliv og politik, der nu rejses mod ham.  

 Dermed viser han, at han selv tillægger rygterne politisk betydning.  

 Han har ligefrem sat adresse på ophavsmændene: Det er  Auken  

 & Co.
 AUKEN: IKKE MIG.
 Konfronteret med beskyldningen for rygtemageri som  

 hævnakt for tabet af formandsposten, siger  Svend  Auken roligt til  

 Ekstra Bladet:
- Per, du ved jo, at jeg aldrig udtaler mig om folks  

 privatliv eller udspreder rygter om dem.
Ring om noget seriøst en  

 anden gang!" Under overskriften " Anne-Marie siger ikke ja til alt -  

 Men skatteminister-posten sagde  Anne-Marie  Meldgaard ja til, indtil Nyrup  

 fortrød sit tilbud af "private" årsager" hed endvidere  

 bl.a.:
 "I socialdemokratiske kredse har  Anne-Marie  Meldgaard  

 længe været et godt bud på en ministerpost.
Umiddelbart efter valget udråbte Socialdemokratisk  

 Ungdom hende som den bedste til at overtage boligministeriet.
I de  

 højere socialdemokratiske cirkler var hun et varmt bud på  

 skatteministerposten efter, at  Stavad havde kludret i sagen om  

 Himmerlandsbanken.
 Men den chance fik hun aldrig.
Påstanden om et forhold til  Lykketoft forvandlede  

 hende fra et "varmt bud" til en "varm kartoffel"." Endelig hed det i en artikel under overskriften "Det er  

 fortid -  Poul  Nyrup afviser, at sex-rygter havde indflydelse på  

 minister-kabalen":
 "Det var en tydeligt beklemt statsminister, som Ekstra  

 Bladet i går mødte uden for Marienborg.
 Poul  Nyrup  Rasmussen havde mildest talt ikke meget lyst  

 til at tale om den påståede affære mellem  Mogens  

  Lykketoft og  Anne-Marie  Meldgaard.
 - Hvorfor skal vi bruge tid på en historie, der  

 ligger tilbage i tiden? Det er en gang person-snask, der ikke hører  

 hjemme i en ordentlig politisk debat, siger  Nyrup til Ekstra Bladet.
 Statsministeren hævder, at sex-rygterne ikke har  

 haft indflydelse på, hvordan skatteministerposten blev besat:
 - De rygter har - og det vil jeg gerne slå fast -  

 ikke haft nogen som helst indflydelse på ministerkabalen.
- Jeg kendte intet til rygterne, før jeg  

 læste om det i avisen.
De rygter må stå helt for  

 journalisternes egen regning.
Derfor havde de selvfølgelig heller ikke  

 indflydelse på, hvordan posten som skatteminister blev besat.
 Statsministeren mener, at dansk presse har bevæget  

 sig i en farlig retning ved for første gang at have beskæftiget  

 sig så indgående med politikernes privatliv.
 - Jeg håber ikke, det er en ny vej, dansk presse vil  

 slå ind på, sagde  Nyrup.
 - Min appel til den danske presse er, at den fremover vil  

 tage fat i emner, der optager befolkningen: Arbejdsløsheden osv.
- Vi har forlængst passeret regeringsdannelsen og  

 ministerkabalen.
Der er ingen grund til at beskæftige sig med  

 historier, der hører fortiden til.
Nu må vi se fremad." Den 22. november 1994 under overskriften "De skinhellige  

 aber" hed det bl.a.:
""Hvad er det her for noget? Er der nogen, der læser  

 det, vi skriver? Hvor er vi så henne? Jamen, der er jo skruen uden  

 ende!" Nogenlunde disse spørgsmål må have foresvævet  

 chefredaktøren for Børsens Nyhedsmagasin  Kristian  Lund og  

 bladets journalist  Peter  Kjærgaard.
Nu undskylder  Peter  

  Kjærgaard i Det ufri Aktuelt, at han har bragt sagen om  Mogens  

  Lykketofts påståede kæresteri med det socialdemokratiske  

 folketingsmedlem  Anne-Marie  Meldgaard frem.
 Den ynkelige bodsgang i sæk og aske finder sted  

 på denne måde:
"Jeg fortryder i dag, at jeg bragte sagen på bane,  

 omend i nok så diskret form.
Omtalen i Børsens Nyhedsmagasin  

 byggede på troværdige kilder.
De omtalte politikere fastholder  

 imidlertid, at omtalen er usand.
Jeg må tro på deres udsagn og  

 skal derfor yderligere beklage, at jeg har bragt forkerte oplysninger og  

 givet anledning til efterfølgende forkert omtale i Ekstra Bladet." Her man hørt mage? ....
Lad os kort repetere: I det seneste nummer af  

 Børsens Nyhedsmagasin fortæller journalist  Peter  

  Kjærgaard, at den største fadæse omkring  

 regeringsdannelsen var, at statsminister  Poul  Nyrup  Rasmussen nåede  

 at spørge socialdemokraternes skatteordfører  Anne-Marie  

  Meldgaard, om hun var klar til at blive skatteminister i stedet for  Ole  

  Stavad.
At hun fik sit livs skuffelse, da han senere sadlede om.  

 Årsagen skulle være, at statsministeren mente, det ville  

 være undergraverende for regeringens proklamerede moralske ansigt, hvis  

 finansminister  Mogens  Lykketoft kunne slæbe mere end én  

 sengekammerat ind i regeringen.
Den anden er som bekendt  Mogens  Lykketofts  

 kone, kulturminister  Jytte  Hilden.
Se, det er en nyhed, der vasker sig.
At den er forkert  

 anbragt alenlangt nede i artiklen, gør den ikke til andet end det, den  

 er: En ligefrem beskyldning om, at statsministeren anvender besynderlige  

 argumenter for, hvem der skal være minister, og hvem der ikke skal.
At  

 der lugter langt væk af nedslidt sengehalm, når  Nyrup foretager  

 sine morsomme folkedansertrin: et skridt frem og to tilbage.
 Ekstra Bladet gør efterfølgende det rigtige.  

 Løfter nyheden op, hvor den hører hjemme: i toppen og på  

 forsiden, og modsat  Peter  Kjærgaard og Børsens Nyhedsmagasin  

 foretager vi den eneste anstændige manøvre i den sag.
Vi spørger  Mogens  Lykketoft og statsminister  

  Poul  Nyrup  Rasmussen, om beskyldningerne passer.  Lykketoft siger, det er  

 løgn.  Nyrup spørger, hvorfor vi skal bruge tid på en  

 minister-kabale, der ligger tilbage i tiden.
Som enhver kan se, er der en  

 overordentlig interessant lille forskel på de to  

 bemærkninger.
 Modsat Børsens Nyhedsmagasin har Ekstra Bladet i  

 fuld offentlighed afsøgt sagens muligheder, minus  Anne-Marie  

  Meldgaard, der indtil nu foretrækker at holde munden lukket.
 Det er hun i sin gode ret til, men det hjælper ikke  

 til sagens afklaring.
 ....
Men der er ikke noget forkert i Ekstra Bladets omtale.
Vi  

 kendte rygterne og valgte at lade det være  Lykketofts og  Meldgaards  

 private sag.
Indtil det øjeblik, sagen bringes i sammenhæng med  

 regeringsdannelsen.
Så er den ikke privat.
Så enkelt er det.
 ....
I efterhånden rigtig mange år har dansk  

 presses ledende poster været befolket af skinhellige aber.
Ikke se.  

 Ikke høre.
Ikke tale.
Den fornemste opgave har de set i at  

 begrænse ytringsfriheden - især konkurrenternes - under alverdens  

 klistrede moralske påskud.
Ideen med aviser er ellers indlysende nok  

 den modsatte: at bruge og udbygge ytringsfriheden eller de stumper, der er  

 tilbage af den.
Men nej da.
Ytringsfriheden forudsætter konkurrence og  

 hårdt arbejde.
 ....
Det er en typisk dansk presse-facon at ride rundt på  

 løse rygter, forarges over dem og skælde ud på andre, som  

 bringer lys over land." I Ekstra Bladet den 24. november 1994 var overskriften  

 "Journalisten smidt ud - Børsens Nyhedsmagasin fastholder sin version  

 af  Lykketofts og  Meldgaards forhold, selv om journalisten selv dementerer  

 artiklen." Samme dato hed det under overskriften "Hykleri for  

 åben skærm - Ekstra Bladets  Bent  Falbert udmanøvrerede  

 fire frelste redaktør-kollegaer i tv-debat om påstået  

 skred i presseetikken" bl.a.:
 "TV 2's aftenudsendelse "Pressemøde" blev et  

 mislykket forsøg på at mistænkeliggøre Ekstra  

 Bladet for avisens dækning af  Lykketoft/ Meldgaard-sagaen.
 ....
Ekstra Bladets redaktør redegjorde nøgternt  

 for, at man i den konkrete sag - med udgangspunkt i analysen fra  

 Børsens Nyhedsmagasin - måtte se på de overordnede  

 politiske konsekvenser, som en sådan affære kunne have på  

 reelle politiske forhold.
Hér  Nyrups valg af skatteminister.
 Især  Metz,  Bistrup og  Smidt slog knuder på  

 sig selv for at tage afstand fra Ekstra Bladets dækning.
Falbert svarede igen og henviste til  Bente  

  Juncker-sagen, hvor det netop var  Junckers udtalelser i privat regi,  

 der blev hendes politiske endeligt.
Havde  Poul  Nyrup ihukommet hendes  

 udtalelser, før han gav CD'eren ministerposten, var der næppe  

 blevet peget på hende, mente  Falbert.
 Det kunne de fire redaktører ikke give igen  

 på.
 ....
.. konklusionen blev, at de fire redaktører mente,  

 at der var sket et skred i dansk presse.
Det kunne  Bent  Falbert ikke  

 give dem ret i." Den 27. november 1994 hed det i Ekstra Bladet under  

 overskriften "Liderlighed er en dyd" bl.a.:
 "Bagvaskelse! hvæser  Mogens  Lykketoft, da Ekstra  

 Bladets  Per  Michaelsen beder finansministeren fortælle om sin  

 forbindelse med  Anne-Marie  Meldgaard.
Jamen, jamen ...  Mogens dog! At bagvaske betyder at  

 føre ondsindet og æreskrænkende tale.
Krænker det  

  Lykketofts ære og er det ondsindet imod ham at påstå, at  

 en velbegavet og smuk dame som  Anne-Marie  Meldgaard har forelsket sig i  

 ham? Det er da en anerkendelse af finansministeren -  

 måske ikke som finansminister, men som menneske.
Man kan ikke lade være med at smile lidt ad  

  Lykketoft og  Nyrup.
De bliver begge to helt ude af jaketten, fordi en  

 kærlighedsaffære - nå ja, en formentlig  

 kærlighedsaffære - som så mange af os har kendt et stykke  

 tid, nu står at læse i Ekstra Bladet.
 ....
Kærligheden kommer ikke økonomien ved.
Ergo  

 kommer den heller ikke politikken ved, påstår de.
Helt forkert.
En toppolitiker er ikke kun sit lands  

 bogholder mellem kl. 9 og 17. Er man høvding, har man forskrevet sig  

 til sit folk med hud og hår, hjerte, hormoner og det hele.
 Vi kan godt tilgive, at vore høvdinge elsker flere  

 end deres ægteviede hustru.
Jytte  Hilden, der ikke er ukendt med kønslivets  

 veje og vildveje, kan nok også tilgive det.
Men vi kan ikke tilgive  

 høvdingene, hvis de smækker døren i for næsen af  

 os, der har valgt dem til vores høvdinge.
 ....
Jeg skrev omkring 1970 bøgerne "Tør du  

 være fri?" og "Tør du være med?".  Jens  Otto  Krag  

 anbefalede på partiets kongres socialdemokrater at studere  

 bøgerne.
De var et opgør med klassekamptænkning,  

 dårlig kvalitet og regeltvang.
Men de hævdede også, at  

 erotikken var en god og ikke en ond vejleder for det fællesskab,  

 Socialdemokratiet arbejder for.
Bøgerne var et opgør med en  

 småborgerlige kønsmoral i Socialdemokratiet.
 Ekspeditionen lykkedes over al måde.
 ....
 Og sådan er sæderne mildnet.
 ....
 Derfor virker det grinagtigt, når  Lykketoft  

 går i panik over at blive taget i at være menneske.
Liderlighed er en dyd.
Kærlighed er en lykke.
Frihed  

 og kærlighed - det er faktisk det, vort partis politik går ud  

 på,  Mogens! Finansloven kommer i anden række." Artiklen var ledsaget af billeder af de implicerede  

 parter.
 Klageren har fremlagt en pressemeddelelse af 19. november  

 1994, hvoraf fremgår:
 "I anledning af en artikel i Ekstra Bladet lørdag,  

 som tog udgangspunkt i en artikel i Børsens Nyhedsmagasin fredag, skal  

 undertegnede dybt beklage, at jeg har givet anledning til skriverier om  

 finansminister  Mogens  Lykketofts, kulturminister  Jytte  Hildens og  

 folketingsmedlem  Anne-Marie  Meldgaards private forhold.
Jeg fortryder i dag, at jeg bragte emnet på bane,  

 omend i nok så diskret form.
Hensigten var af realpolitisk karakter og  

 drejede sig om at kaste lys over statsministerens dømmekraft ved  

 regeringsdannelsen.
Omtalen i Børsens Nyhedsmagasin byggede på  

 troværdige kilder.
De omtalte politikere fastholder imidlertid, at  

 omtalen er usand.
Jeg må tro på deres udsagn og skal derfor  

 yderligere dybt beklage, at jeg har bragt forkerte oplysninger og givet  

 anledning til efterfølgende forkert omtale i Ekstra Bladet.
Denne pressemeddelelse er for egen regning og på  

 eget initiativ.
Jeg har ikke mere at tilføje i sagen.
Venligst Journalist  Peter  Kjærgaard, Børsens Nyhedsmagasin." Klageren har endvidere fremlagt en skrivelse af 25.  

 november 1994 fra  Poul  Nyrup  Rasmussen til Danmarks Radio, hvor det bl.a.  

 er anført:
 "Jeg er orienteret om din henvendelse til  

 Statsministeriet, hvoraf det bl.a. fremgår, at du har "hørt" at  

 artiklen i Børsens Nyhedsmagasin vedrørende regeringsdannelsen  

 har været "til gennemsyn" i Statsministeriet forinden den blev  

 offentliggjort.
 ....
Rygterne om finansministeren og et medlem af den  

 socialdemokratiske folketingsgruppe er ondsindet sladder, der er afvist af de  

 pågældende.
Jeg har intet kendskab haft til denne sladder  

 før de blev bragt til torvs af Børsens Nyhedsmagasin, og  

 på den mest utiltalende måde fulgt op af Ekstra Bladet.
 Allerede af den grund er de ikke på nogen måde  

 indgået i mine overvejelser om regeringsdannelsen.
 Artiklerne er et brud på dansk presseetik i en grad,  

 vi ikke har set før.
 Jeg vælger at tro, at der for Børsens  

 Nyhedsmagasin er tale om en enkeltstående udskridning i dansk  

 presse.
 Jeg kan oplyse, at journalist  Peter  Kjærgaard i  

 forbindelse med en anmodning om fotos af mig til illustration for artiklen  

 har fremsendt et artikeludkast til Statsministeriet.
Anmodningen om fotos blev afvist.
Statsministeriet tog i  

 den forbindelse afstand fra sladderen om  Mogens  Lykketoft og advarede  

 journalisten mod at bringe rygterne, herunder den påståede  

 forbindelse til regeringsdannelsen, til torvs." I anledning af klagesagen har  Anne-Marie  Meldgaard sendt  

 en skrivelse til Pressenævnet, hvoraf bl.a. fremgår, at hun ikke  

 på noget tidspunkt har ønsket at være bidragyder til  

 medierne i sagen.
 Ekstra Bladet har fremlagt en artikel fra Århus  

 Stiftstidende fra den 30. september 1994. I artiklen hed det:
"Socialdemokratiets 46-årige - hidtidige  

 skatteordfører sad på sit kontor på 2. sal i  

 Proviantgården, da henvendelsen fra  Nyrup kom om eftermiddagen.
Et par  

 timer var hun i den syvende himmel, men så brast drømmen som en  

 sæbeboble.
- Jeg vil helst ikke snakke om det, siger hun. - Vi skal  

 jo gerne kunne være her allesammen bagefter.
Men jeg er i hvert fald  

 ikke skatteordfører længere.
Det ville ikke være til at  

 bære.
 Anne-Marie  Meldgaard nedlagde sit ordførerskab i  

 protest og skuffelse.
 Som et plaster på såret opfyldte S-ledelsen  

 til gengæld alle hendes andre ønsker.
Anne-Marie  Meldgaard er nu blevet  

 uddannelsesordfører og næstformand i folketingets  

 uddannelsesudvalg.
Hun er også blevet medlem af Europaudvalget,  

 Grønlandsudvalget, arbejdsmarkedsudvalget, udenrigsudvalget og  

 kulturudvalget.
- Det er jeg godt tilfreds med, når det nu skulle  

 være, siger  Anne-Marie  Meldgaard." Til støtte for klagen er det gjort gældende,  

 at Ekstra Bladet har bygget en helt usmagelig kioskbasker op over en  

 historie, der er usand og som er afvist af alle, der omtales i historien.  

 Viderebringelsen af den ondsindede sladder er dybt krænkende for de  

 implicerede parter.
Samtidig har omtalen en karakter, der i praksis er umulig  

 at værge sig imod, fordi ingen af de såkaldte kilder står  

 frem med navns nævnelse.
Ekstra Bladet burde have forholdt sig til, at  

 de såkaldte kilders udsagn kunne være farvet af personlig  

 interesse eller kunne være af skadevoldende hensigt.
 Klageren har endvidere gjort gældende, at der er  

 sket en grov manipulation i artiklen den 20. november 1994, idet den har  

 efterladt det forkerte indtryk, at statsministeren har bekræftet, at  

 der har været et forhold.
 Klageren har endelig anført, at skriveri af den  

 omtalte art er et voldsomt angreb på de impliceredes muligheder for at  

 passe deres arbejde og blive bedømt på deres politiske indsats.  

 En sådan krænkelse rammer hårdest hos den nærmeste  

 familie, børnene og de gode venner.
I en udtalelse om klagen har Ekstra Bladet bl.a.  

 anført, "at Danmark for tiden styres af et kabinet præget af  

 usædvanligt tætte private bånd.
Jeg nævner i  

 flæng, at de regerende stats- og finansministre har haft samme hustru.  

 I dag er statsministeren gift med en fremtrædende radikal politiker,  

 mens finansministeren er gift med kulturministeren.
Familierne deler i  

 øvrigt sommerhus.
Socialministerens samlever var indtil for nylig  

 statsministerens højre hånd.
Mange andre tætte  

 forbindelser i regeringens top kunne nævnes....
Kort sagt: Danmark ledes af et kabinet, hvis  

 sammensætning, gerninger og skjulte dagsordener påvirkes  

 stærkt af personlige relationer.
Netop denne tilstand bør  

 påkalde sig pressens opmærksomhed, idet den stærkt  

 påvirker den politiske beslutningsproces.
Udenlandske politikeres intimeste privatliv omtales uden  

 betænkning af den samlede presse - fra Se og Hør til  

 Weekendavisen.
Men så snart politikere har dansk statsborgerskab,  

 rammes mange medier af ikke blot moralske men dobbeltmoralske  

 anfægtelser.
Hvad de rask væk skriver om en  Willy  Brandts, en  

  Bill  Clintons eller talrige britiske politikeres privatliv, bliver  

 pludselig upassende og forargeligt.
Dog med mindre at politikerne er  

 døde.
 ....
Spørgsmålet er altså: Hvor døde  

 eller udenlandske skal folk være, for at danske moralvogtere kan  

 godkende offentlig omtale af private forhold? På Ekstra Bladet har vi den hovedregel for omtale af  

 politikeres private forhold, at medmindre de implicerede selv har lyst til at  

 udtale sig herom, skal sådanne tilstande, forbindelser eller  

 forløb have konsekvenser af offentlig betydning for at kunne omtales.  

 Typisk skal de spille en rolle for en politisk eller administrativ  

 beslutning.
 Særligt angående den foreliggende klage:
* Anonyme kilder er almindelige i politisk journalistik.
I  

 den påklagede sag har Ekstra Bladet foretaget selvstændig  

 research, som bekræfter Børsens Nyhedsmagasins oplysninger.
Det  

 er ikke overraskende - men dansk sædvane - at oplysninger om utroskab  

 afvises, idet sådanne benægtelser fremmer freden i familien.
I  

 anden form for politisk journalistik er det heller ikke almindeligt at lade  

 sin reportage lede af politikeres benægtelse, hvis man har  

 dokumentation fra anden side.
Ekstra Bladet har - journalistisk korrekt - opsøgt  

 de implicerede,  Mogens  Lykketoft,  Poul  Nyrup  Rasmussen og  Anne-Marie  

  Meldgaard.
De to første fik lejlighed til at svare, så langt de  

 ville - og deres reaktion fik plads i overskrifterne.  Anne-Marie  Meldgaard  

 har valgt alene at udtale sig til Billed-Bladet.
* Offentligheden har en oplagt interesse i at vide besked,  

 når andre hensyn end minister-kandidaters faglige kundskaber er  

 udslaggivende for en udnævnelse eller en manglende sådan.
I dette  

 tilfælde er det kendt, at  Anne-Marie  Meldgaard blev stillet posten  

 som skatteminister i udsigt ved regeringsrokaden efter valget.
Det ved vi fra  

 hende selv, jf. udtalelser til adskillige medier.
 ....
* Jeg bestrider, at  Meldgaard og  Lykketofts politiske  

 karriere skulle lide skade ved omtalen af, at de er optaget af andet end  

 statens økonomiske forhold.
Men selv om dette antages at være en  

 fejlslutning, fastholder jeg, at vælgerne har krav på at få  

 oplyst, hvorfor Danmark fik en anden skatteminister end den, som  

 statsministeren ubestridt først havde udpeget.
* Klageren kalder omtalen af sagen en "kioskbasker". Jeg  

 kan afkræfte hans antagelse om, at historien har fremmet salget af  

 Ekstra Bladet.
Den første artikel fremkom i Ekstra Bladet  

 lørdag den 19. november.
Salget denne dag var det laveste af ni  

 lørdage - og 5.000 lavere end den næstdårligste  

 lørdag i denne periode.
Hermed bekræftes det kendte  

 fænomen, at sætter man politikere på forsiden, hæmmes  

 salget.
Det er altså ikke af økonomisk-spekulative grunde, at  

 man gør det.
Sammenfattende er det mit syn, at vælgerne har krav  

 på at kende baggrunden for deres politikeres karrierer og beslutninger.  

 Medierne er folkets eneste mulighed for at følge magthaverne.
Ekstra  

 Bladet har intet moral-regulerende sigte med artiklerne.
Men når privat  

 adfærd giver realpolitiske udslag, må politikere tåle  

 offentlig omtale heraf - i udlandet som i Danmark.
Den avis, som foregiver,  

 at alle beslutninger alene træffes ud fra saglige, politiske hensyn,  

 fører sine læsere bag lyset." For så vidt angår artiklen den 27. november  

 1994 er endvidere tilføjet, at der er tale om personlige synspunkter  

 på kærlighedslivet i socialdemokratiet, hvilket må ligge  

 indenfor ytringsfrihedens rammer.
Såfremt klagen tages helt eller delvist til  

 følge, anmoder Ekstra Bladet om Pressenævnets vurdering af,  

 hvorvidt den udbredte medieomtale af afdøde danskere og nulevende  

 udenlandske politikeres privatliv ligeledes strider mod god presseskik.
I  

 benægtende fald ønskes meddelt, hvor længe danske  

 politikere skal være døde, før en omtale af deres private  

 forhold kan ventes godkendt.
 Følgende nævnsmedlemmer har deltaget i sagens  

 behandling: Else Mols, Hans Dam, Tage Clausen og Preben Sørensen.
 Pressenævnet udtaler:
 Det bemærkes, at Pressenævnet alene  

 træffer afgørelser i konkrete klagesager, hvorfor Ekstra Bladets  

 generelle spørgsmål om god presseskik ikke kan besvares.
 I en sag som den foreliggende må der foretages en  

 afvejning mellem hensynet til den enkelte borgers fred i forhold til  

 ytringsfriheden.
 Pressenævnet finder, at der er sket en  

 krænkelse af de involverede personers privatliv.
 Pressenævnet har herefter vurderet, om der  

 foreligger en sådan sandsynliggjort sammenhæng mellem det  

 påståede forhold og regeringsdannelsen og en så klar almen  

 interesse for offentlig omtale, at krænkelsen er berettiget.
 Statsminister  Poul  Nyrup  Rasmussen har afvist, at det  

 påståede forhold skulle have haft indflydelse på  

 regeringsdannelsen, og har fastholdt, at han end ikke havde hørt det  

 omtalt, da regeringsdannelsen fandt sted.
 Pressenævnet finder ikke, at Ekstra Bladet har  

 sandsynliggjort, endsige dokumenteret, at påstanden om  

 finansministerens privatliv har haft indflydelse på  

 regeringsdannelsen.
 Pressenævnet udtaler derfor sin alvorlige kritik af  

 Ekstra Bladets handlemåde.
 I medfør af medieansvarslovens § 49  

 pålægges den ansvarshavende redaktør af Ekstra Bladet  

 herefter at offentliggøre følgende:
 "Kendelse fra Pressenævnet.
I artikler i Ekstra Bladet i perioden fra den 19. november  

 1994 til den 27. november 1994 blev et påstået forhold mellem  

  Mogens  Lykketoft og  Anne-Marie  Meldgaard omtalt.
Det påståede  

 forhold skulle have haft den betydning, at  Anne-Marie  Meldgaard ikke som  

 lovet blev skatteminister.
 Mogens  Lykketoft har klaget til Pressenævnet over  

 artiklerne, idet han mener, at Ekstra Bladet har overtrådt god  

 presseskik.
 Ekstra Bladet har gjort gældende, at offentligheden  

 har en oplagt interesse i at vide besked, når andre hensyn end  

 minister-kandidaters faglige kundskaber er udslaggivende for en  

 udnævnelse eller en manglende sådan.
 I anledning af klagen udtaler Pressenævnet, at der i  

 en sag som den foreliggende må foretages en afvejning mellem hensynet  

 til den enkelte borgers fred i forhold til ytringsfriheden.
 Pressenævnet finder, at der er sket en  

 krænkelse af de involverede personers privatliv.
 Pressenævnet har herefter vurderet, om der  

 foreligger en sådan sandsynliggjort sammenhæng mellem det  

 påståede forhold og regeringsdannelsen og en så klar almen  

 interesse for offentlig omtale, at krænkelsen er berettiget.
 Statsminister  Poul  Nyrup  Rasmussen har afvist, at det  

 påståede forhold skulle have haft indflydelse på  

 regeringsdannelsen, og har fastholdt, at han end ikke havde hørt det  

 omtalt, da regeringsdannelsen fandt sted.
 Pressenævnet finder ikke, at Ekstra Bladet har  

 sandsynliggjort, endsige dokumenteret, at påstanden om  

 finansministerens privatliv har haft indflydelse på  

 regeringsdannelsen.
 Pressenævnet udtaler derfor sin alvorlige kritik af  

 Ekstra Bladets handlemåde.
 København, den 19. januar 1995.
Else Mols, Hans Dam, Tage Clausen og Preben  

 Sørensen." Afsagt den 19. januar 1995.
