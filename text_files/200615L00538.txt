Tillægsbetænkning afgivet af Retsudvalget den 31. maj 2007 Tillægsbetænkning over Forslag til lov om forældelse af fordringer  

 (forældelsesloven) [af justitsministeren (Lene Espersen)] 1. Udvalgsarbejdet Lovforslaget blev fremsat den 28. februar 2007 og var til 1.  

 behandling den 22. marts 2007. Lovforslaget blev efter 1. behandling henvist  

 til behandling i Retsudvalget.
Udvalget afgav betænkning den 3. maj 2007.  

 Lovforslaget var til 2. behandling den 22. maj 2007, hvorefter det blev  

 henvist  

 til fornyet behandling i Retsudvalget.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen om, at 3. behandling først må finde sted 2 dage efter, at  

 tillægsbetænkningen er omdelt.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Sammenhæng med lovforslag nr.
L 166 Lovforslaget skal ses i sammenhæng med forslag til lov om  

 ændring af forskellige lovbestemmelser om forældelse af fordringer m.v.  

 (Ændringer som følge af ny lov om forældelse af fordringer, ophævelse af  

 købelovens reklamationsfrist ved visse køb m.v.) (lovforslag nr.
L 166).
Skriftlige henvendelser Udvalget har under den fornyede behandling af lovforslaget modtaget  

 skriftlige henvendelser fra:
Advokatfirmaet Elmer &  

 Partnere, Dansk Metal, FOA,  

 3F  

 og HK, Fagligt Fælles Forbund FTF, Lars Jensen, Rødekro, Teknisk Landsforbund og advokat Olav Willadsen,  

 Glostrup.
 Justitsministeren har over for udvalget kommenteret de  

 skriftlige henvendelser til udvalget.
Deputation Endvidere har advokatfirmaet Elmer & Partnere mundtligt over  

 for udvalget redegjort for deres holdning til lovforslaget.
Spørgsmål Udvalget har under den fornyede behandling af lovforslaget  

 stillet 32 spørgsmål til justitsministeren til skriftlig besvarelse, som  

 denne  

 har besvaret, og 4 spørgsmål til beskæftigelsesministeren, som denne har  

 besvaret.
Udvalgets spørgsmål og ministrenes svar herpå er optrykt som bilag  

 til betænkningen.
Samråd Udvalget har stillet 1 samrådsspørgsmål til justitsministeren  

 til mundtlig besvarelse.
Ministeren har besvaret spørgsmålet i et samråd med  

 udvalget den 24. maj 2007. Ministeren har efterfølgende sendt udvalget det  

 talepapir, der lå til grund for ministerens besvarelse af spørgsmålet.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten stemmer imod lovforslag nr.
L 165 og nr.
L 166.
De nye forældelsesregler kan få alvorlige konsekvenser for  

 mennesker, der kommer til skade på arbejde.
I arbejdsskadesager har der  

 indtil  

 vedtagelsen af disse forslag ikke været en kort forældelsesfrist, men  

 udelukkende en lang frist på 20 år.
Denne frist bliver med forslaget reelt  

 nedsat  

 til 5 år.
Det er logik for burhøns, at en sådan kortere frist vil få  

 betydning.  

 Det er jo et faktum, at arbejdsskadesager meget tit har en særlig karakter.  

 For  

 det første, fordi de som udgangspunkt bliver behandlet af offentlige  

 myndigheder  Arbejdsskadesstyrelsen og Ankenævnet.
For det andet  

 behandles en  

 række sager også ved domstolene.
Det drejer sig om sager, hvor arbejdsgiveren  

 kan pålægges et direkte ansvar og dermed forpligtes til at betale erstatning  

 efter erstatningsansvarsloven.
Sagerne bliver yderligere kompliceret af en række faktorer.
For  

 det første kan der ikke gives erstatning for svie og smerte og tabt  

 arbejdsfortjeneste efter arbejdsskadeloven, men kun efter  

 erstatningsansvarsloven.  

 For det andet er erstatningsniveauet, når det handler om men og  

 erhvervsevnetab,  

 i arbejdsskadeloven generelt lavt, hvorfor der nogle gange vil være basis for  

 at videreføre en vunden sag ved domstolene med de såkaldte differencekrav.  

 For  

 det tredje er mulighederne for rent faktisk at få erstatning for en  

 arbejdsskade i en række sager uklare.
Det gælder ikke mindst erhvervssygdomme  

 og i særdeleshed sager om skader på bevægeapparatet.
Endelig er der det særlige forhold i arbejdsskadesager, at  

 skadeforvolderen er arbejdsgiver for den skadelidte.
Det betyder, at  

 skadelidte  

 i nogle sager kan være tvunget til at tage mulighederne for fremtidig  

 beskæftigelse med i overvejelserne om et sagsanlæg eller ej.
 Disse forhold begrunder i sig selv en væsentlig længere  

 forældelsesfrist end 5 år.
For at det ikke skal være løgn, er det fuldstændig uklart, hvor  

 omfattende forringelserne for de arbejdsskadedes muligheder for at føre  

 erstatningssager bliver på grund af lovforslagene.
Der er lagt op til et utal  

 af fortolkningsmuligheder, når loven skal omsættes til praksis.
Under  

 udvalgsbehandlingen har førende arbejdsskadeadvokater kritiseret  

 lovforslagene,  

 og på trods af de stillede ændringsforslag er kritikken på ingen måde blevet  

 tilbagevist.
Til illustration fremgår det af ministerens besvarelse af L 165 −  

 spørgsmål 38, at Højesterets underkendelse af en administrativ indført 5-årig  

 forældelsesfrist  

 i 1999 førte til 998 genoptagne sager, hvoraf de 345 gav erstatning til de  

 skadelidte.
Om den aktuelle 5-års-frist vil have lige så omfattende  

 konsekvenser, kan hverken be- eller afkræftes.
 Kort sagt findes der ingen fornuftig begrundelse for at indføre  

 en 5-årig forældelsesfrist i arbejdsskadesager, hvorimod der er mange gode  

 grunde til at lade være.
Enhedslisten støtter det stillede ændringsforslag til L 166, som  

 trods alt forbedrer mulighederne for de arbejdsskadede i forhold til det  

 oprindelige forslag.
Hvor det oprindelige forslag generelt opererede med en  

 3-årig forældelsesfrist, betyder ændringerne, at den i arbejdsskadesager  

 bliver  

 5 år.
Det ændrer dog ikke ved det faktum, at forældelsesfristen forkortes fra  

 de nuværende 20 år.
Det må siges at være 4 skridt baglæns og et skridt frem.  

 Samtidig betyder ændringsforslaget, at fristen kan forlænges med 3 år i  

 stedet  

 for som oprindelig 1 år.
Det vil have betydning i sager, der først køres  

 gennem  

 Arbejdsskadesstyrelsen og ankenævnet og derefter rejses ved domstolene.
Men  

 også her er det kun tale om en delvis genopretning af skaderne i det  

 oprindelige forslag.
Endeligt skal det fremhæves, at præciseringen i ændringsforslaget  

 og bemærkningerne hertil af, hvornår forældelsesfristen skal regnes fra, også  

 er et fremskridt i forhold til det oprindelige forslag.
Men det betyder  

 overhovedet ikke en hug- og stikfast sikring mod, at arbejdsskadede helt  

 uforskyldt kan blive ramt af forældelsesfristen.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende L 165 efter  

 betænkningsafgivelse Bilagsnr.
Titel 8 Betænkning afgivet den 3/5-07 9 Henvendelse af 14/5-07 fra advokatfirmaet Elmer &  

 Partnere 10 Henvendelse af 14/5-07 fra Lars Jensen, Rødekro 11 Henvendelse af 16/5-07 fra FTF 12 Henvendelse af 16/5-07 fra advokat Olav Willadsen,  

 Glostrup 13 1. udkast til tillægsbetænkning 14 Henvendelse af 21/5-07 fra Fagligt Fælles Forbund 15 Henvendelse af 23/5-07 fra Dansk Metal, FOA,  

 3F  

 og HK 16 Henvendelse af 23/5-07 fra Fagligt Fælles Forbund 17 Henvendelse af 23/5-07 fra advokatfirmaet Elmer &  

 Partnere 18 Notat om forældelse, anmeldelse og genoptagelse af  

 arbejdsskadesager, fra Arbejdsskadestyrelsen 19 Henvendelse af 29/5-07 fra advokat Olav Willadsen,  

 Glostrup 20 Henvendelse af 29/5-07 fra Teknisk Landsforbund 21 2. udkast til tillægsbetænkning 22 Kopi af udtalelse fra Landsforeningen for Arbejdsskadede  

 (LFA), fra justitsministeren Oversigt over spørgsmål og svar vedrørende L 165 efter  

 betænkningsafgivelse Spm.nr.
Titel 11 Spm., om lovforslaget indebærer, at forældelsesfristen  

 for reparationsarbejder udført for forbrugere bliver 10 år, mens  

 reklamationsfristen  

 for tilsvarende fabriksnye genstande er 2 år, til justitsministeren, og  

 ministerens svar herpå 12 Spm. om kommentar til henvendelsen af 14/5-07 fra  

 advokatfirmaet Elmer & Partnere, til justitsministeren, og ministerens  

 svar herpå 13 Spm. om kommentar til henvendelsen af 14/5-07 fra Lars  

 Jensen, Rødekro, til justitsministeren, og ministerens svar herpå 14 Spm. om den 3-årige forældelsesfrist, til  

 justitsministeren, og ministerens svar herpå 15 Spm. om, hvilke særlige hensyn der ligger bag den  

 foreslåede forældelsesfrist på 5 år, til justitsministeren, og ministerens  

 svar herpå 16 Spm. om den foreslåede tillægsfrist på 1 år, til  

 justitsministeren, og ministerens svar herpå 17 Spm. om den foreslåede 3-årige forældelsesfrist, til  

 justitsministeren, og ministerens svar herpå 18 Spm. om den foreslåede 3-årige forældelsesfrist, til  

 justitsministeren, og ministerens svar herpå 19 Spm. om rådgivning fra en faglig organisation, til  

 justitsministeren, og ministerens svar herpå 20 Spm. om konsekvenser for arbejdsskadede, til  

 justitsministeren, og ministerens svar herpå 21 Spm. om kommentar til henvendelsen af 16/5-07 fra FTF,  

 til justitsministeren, og ministerens svar herpå 22 Spm. om kommentar til henvendelsen af 16/5-07 fra advokat  

 Olav Willadsen, Glostrup, til justitsministeren, og ministerens svar herpå 23 Spm. om kommentar til henvendelsen af 21/5-07 fra Fagligt  

 Fælles Forbund, til justitsministeren, og ministerens svar herpå 24 Spm. om kommentar til henvendelsen af 23/5-07 fra Dansk  

 Metal, FOA,  

 3F  

 og  

 HK, til justitsministeren, og ministerens svar herpå 25 Spm. om forskellen på de foreslåede regler om forældelse  

 for arbejdsskader og miljøskader, til justitsministeren, og ministerens svar  

 herpå 26 Spm. om kommentar til henvendelsen af 23/5-07 fra Fagligt  

 Fælles Forbund, til justitsministeren, og ministerens svar herpå 27 Spm. om kommentar til henvendelsen af 23/5-07 fra advokatfirmaet  

 Elmer & Partnere, til justitsministeren, og ministerens svar herpå 28 Spm. om ministerens talepapir til samrådet 24/5-07 om  

 samrådsspørgsmål A, til justitsministeren, og ministerens svar herpå 29 Spm. om konkrete eksempler på, hvad der i forhold til  

 forældelsesfristens påbegyndelse, for så vidt angår arbejdsskader, nærmere  

 ligger i, at den tilskadekomne fik eller »burde« have fået kendskab til  

 kravet,  

 til justitsministeren, og ministerens svar herpå 30 Spm. tilbagetaget 31 Spm. tilbagetaget 32 Spm. om arbejdsskadekrav, til justitsministeren, og  

 ministerens svar herpå 33 Spm. om begyndelsestidspunktet for forældelse af  

 arbejdsskadesager, til justitsministeren, og ministerens svar herpå 34 Spm., om tillægsfristen for arbejdsskader fastsættes til  

 3 år, til justitsministeren, og ministerens svar herpå 35 Spm. om kommentar til de to eksempler på sager, til  

 justitsministeren, og ministerens svar herpå 36 Spm. om et tænkt eksempel, hvor en person kommer ud for  

 en arbejdsulykke, til justitsministeren, og ministerens svar herpå 37 Spm. om domme, til justitsministeren, og ministerens svar  

 herpå 38 Spm. om antallet af sager, som er blevet afvist af  

 Arbejdsskadestyrelsen, til justitsministeren, og ministerens svar herpå 39 Spm. om den 5-årige frist, til justitsministeren, og  

 ministerens svar herpå 40 Spm., om lovforslaget vil resultere i flere retssager,  

 til justitsministeren, og ministerens svar herpå 41 Spm. om den foreslåede tillægsfrist på 1 år, til  

 justitsministeren, og ministerens svar herpå 42 Spm. om den foreslåede tillægsfrist på 1 år, til  

 justitsministeren, og ministerens svar herpå 43 Spm. om, hvilke grupper der vil blive stillet ringere med  

 en vedtagelse af L 165 og L 166, til beskæftigelsesministeren, og ministerens  

 svar herpå 44 Spm. om, hvor mange personer der vil blive stillet  

 ringere, til beskæftigelsesministeren, og ministerens svar herpå 45 Spm. tilbagetaget 46 Spm. om kommentar til de ændringsforslag, som er  

 foreslået af advokatfirmaet Elmer og Partnere, til beskæftigelsesministeren,  

 og ministerens svar herpå 47 Spm. om, hvor mange personer der efter en eventuel  

 vedtagelse af de i spørgsmål 46 nævnte ændringsforslag skønnes at ville være  

 dårligere stillet end efter gældende lovgivning, til  

 beskæftigelsesministeren,  

 og ministerens svar herpå 48 Spm. om kommentar til henvendelsen af 29/5-07 fra advokat  

 Olav Willadsen, Glostrup, til justitsministeren, og ministerens svar herpå 49 Spm. om kommentar til henvendelsen af 29/5-07 fra Teknisk  

 Landsforbund, til justitsministeren, og ministerens svar herpå Oversigt over samrådsspørgsmål vedrørende L 165 efter  

 betænkningsafgivelse Samråds-spm.nr.
Titel A Samrådsspm. om en uddybelse af besvarelsen af spørgsmål  

 12 vedr. henvendelse fra advokatfirmaet Elmer & Partnere vedr.  

 arbejdsskader,  

 til justitsministeren Bilag 2 Udvalgets spørgsmål til justitsministeren og  

 beskæftigelsesministeren og disses svar herpå Spørgsmål og svar er optrykt efter ønske fra udvalget.
 Spørgsmål 11-29, 32-42, 48 og 49 er stillet til justitsministeren.  

 Spørgsmål 43, 44, 46 og 47 er stillet til beskæftigelsesministeren.
 Spørgsmål 11:
 Kan ministeren bekræfte, at lovforslaget indebærer, at  

 forældelsesfristen for reparationsarbejder udført for forbrugere bliver 10  

 år,  

 mens reklamationsfristen for tilsvarende fabriksnye genstande er 2 år.
 Svar:
 Justitsministeriet går ud fra, at spørgsmålet vedrører fristerne  

 for at fremsætte krav i anledning af mangler henholdsvis ved udført  

 reparationsarbejde på varer eller fast ejendom og ved købte varer.
Det er korrekt, at der i dag efter købeloven gælder en  

 reklamationsfrist på 2 år ved køb af varer.
Lovforslaget går ikke ud på at  

 ændre denne frist eller at indføre en tilsvarende reklamationsfrist ved  

 reparationsarbejder, som ikke er omfattet af købeloven.
Muligheden for at gøre krav gældende i anledning af mangler ved  

 reparationsarbejde bortfalder i dag først endeligt ved forældelse, og  

 lovforslaget medfører som nævnt ingen ændring heri.
For fordringer i  

 anledning  

 af sådanne mangler gælder i dag en 5-årig forældelsesfrist, der suspenderes  

 ved  

 fordringshaverens uvidenhed om sit krav eller om skyldnerens opholdssted,  

 kombineret med en absolut 20-årig forældelsesfrist.
Forslaget til ny  

 forældelseslov går ud på at forkorte disse frister til henholdsvis 3 og 10  

 år.
Samtidig  

 foreslås det, at der ikke gyldigt kan indgås aftaler med forbrugere om  

 kortere  

 frister.
 Der henvises i øvrigt til besvarelsen af spørgsmål nr. 9  

 vedrørende lovforslaget.
 Spørgsmål 12:
Ministeren bedes kommentere henvendelsen af 14/5-07 fra advokatfirmaet  

 Elmer & Partnere, vedr.
L 165 og L 166, jf.
L 165  bilag 9.
 Svar:
 Advokat Karsten Høj og  

 advokat Søren Kjær Jensen anfører i brevet af 14. maj 2007 en række  

 betragtninger  

 vedrørende virkningerne af forslaget til ny forældelseslov for krav i  

 anledning  

 af personskade, herunder særligt for krav i anledning af arbejdsskader.
 Advokaterne kritiserer  

 for det første, at der indføres en 3-årig forældelsesfrist for krav i  

 anledning  

 af personskader.
 For det andet anfører  

 de, at det er uklart, hvordan begyndelsestidspunktet for forældelsesfristen  

 fastlægges ved krav i anledning af arbejdsskader.
 For det tredje  

 kritiserer advokaterne den 1-årige tillægsfrist, der foreslås indført ved  

 lovforslagets  

 § 21, stk. 2, hvorefter forældelse tidligst indtræder et år efter, at en  

 myndighed har givet meddelelse om sin afgørelse, hvis en sag om fordringens  

 eksistens eller størrelse eller en sag, som er afgørende herfor, er indbragt  

 for den administrative myndighed inden forældelsesfristens udløb.
 For så vidt angår spørgsmålet om indførelse af en almindelig 3-årig  

 forældelsesfrist, skal Justitsministeriet anføre, at forslaget bygger på  

 Forældelsesudvalgets anbefaling i betænkning nr. 1460/2005 om revision af  

 forældelseslovgivningen.
For almindelige krav på erstatning eller godtgørelse i anledning af  

 personskade  

 gælder i dag en 5-årig forældelsesfrist, som suspenderes ved  

 fordringshaverens  

 utilregnelige uvidenhed om kravet eller skyldnerens opholdssted, kombineret  

 med  

 en 20-årig forældelsesfrist, som regnes fra kravets stiftelsestidspunkt.
Den  

 5-årige frist er fastlagt ved 1908-loven om forældelse af visse fordringer,  

 mens den 20-årige frist er fastlagt ved Danske Lov 5-14-4.
Højesteret har i en dom, der er optrykt i Ugeskrift for Retsvæsen 2000,  

 side 19, fastslået, at 1908-loven ikke finder anvendelse på krav i henhold  

 til  

 arbejdsskadessikringsloven.
Således er sådanne krav alene underlagt den  

 20-årige forældelsesfrist, som er fastlagt ved Danske Lov 5-14-4.
 Forslaget til ny forældelseslov vil bevirke, at både almindelige krav på  

 erstatning eller godtgørelse i anledning af personskade og krav i henhold til  

 arbejdsskadessikringsloven underlægges en 3-årig forældelsesfrist, som  

 suspenderes ved fordringshaverens utilregnelige uvidenhed om fordringen eller  

 skyldneren, kombineret med en 30-årig forældelsesfrist, som regnes fra den  

 skadevoldende handlings ophør.
Forældelsesudvalget anførte i betænkningen bl.a., at en frist på 3 år  

 under nutidens forhold normalt må anses for tilstrækkelig til, at  

 fordringshaveren kan tage stilling til eventuelle indsigelser mod kravet og  

 om  

 fornødent foretage retslige skridt.
Samtidig taler de hensyn, som ligger bag  

 forældelsesreglerne,  

 herunder bevismæssige forhold og indretningshensyn, generelt for, at  

 forældelsesfristen  

 ikke gøres længere end nødvendigt.
Særligt hvad angår fordringer i henhold til arbejdsskadesikringsloven,  

 hvor der som nævnt i dag alene gælder en forældelsesfrist på 20 år, er det  

 udvalgets opfattelse, at disse fordringer kan indpasses under de almindelige  

 forældelsesfrister, der foreslås.
Udvalget finder således ikke, at der kan  

 peges på særlige forhold, der nødvendiggør opretholdelse af særregler, jf.  

 betænkning  

 nr. 1460/2005, side 169.
Justitsministeriet er enig i udvalgets overvejelser.
Det er bl.a.  

 væsentligt at være opmærksom på, at den 3-årige forældelsesfrist først regnes  

 fra den dag, hvor fordringshaveren fik eller burde have fået kendskab til  

 fordringen eller skyldneren.
Det betyder, at i en række tilfælde vil  

 forældelsesfristen først løbe fra det tidspunkt, hvor det ved en  

 lægeundersøgelse  

 bliver diagnosticeret, at der er indtrådt en erstatningsberettigende skade.  

 Derudover er det ved arbejdsulykker en forudsætning, at skadelidte er eller  

 burde være bekendt med, at skaden er en følge af arbejdsforholdene.
Endvidere lægger Justitsministeriet vægt på, at der ved lovforslaget  

 foreslås indført den ovenfor nævnte regel om »foreløbig« afbrydelse, jf.  

 lovforslagets § 21, stk. 2. Reglen indebærer ikke, at forældelse i disse  

 tilfælde indtræder allerede efter et år, men derimod,  

 at forældelse tidligst indtræder et år efter,  

 at en myndighed har givet meddelelse om sin afgørelse, hvis en sag om  

 fordringens eksistens eller størrelse eller en sag, som er afgørende herfor,  

 inden forældelsesfristens udløb er indbragt for den administrative myndighed.  

 Ordet »tidligst« indebærer, at hvis den almindelige forældelsesfrist fører  

 til,  

 at forældelse indtræder på et senere tidspunkt, end hvad der ville følge af  

 tillægsfristen,  

 er det den almindelige frist, der gælder.
Tillægsfristen vil derfor i intet  

 tilfælde stille en fordringshaver ringere end det, der følger af de  

 foreslåede  

 almindelige forældelsesregler.
Der er altså tale om en tillægsfrist, dvs. en  

 udvidelse af den frist, der ellers ville gælde efter lovens hovedregler, og  

 dermed en udvidelse af fordringshavers mulighed for at gennemføre et krav.  

 Det  

 er således ikke korrekt, når advokaterne anfører, at der er tale om en  

 begrænsning af fordringshavers adgang til at gennemføre et krav.
En forældelsesfrist  

 indebærer normalt, at en fordringshaver skal have foretaget retslige skridt  

 inden  

 udløbet af forældelsesfristen.
Forslaget om »foreløbig« afbrydelse bevirker,  

 at  

 fordringshaveren ikke nødvendigvis behøver at have foretaget retslige skridt  

 inden udløbet af den 3-årige frist.
I de tilfælde, hvor en relevant  

 administrativ myndighed kan behandle kravet, skal fordringshaver blot have  

 indbragt kravet for denne myndighed inden 3 år fra det tidspunkt, hvor  

 fordringshaveren fik eller burde have fået kendskab til fordringen eller  

 skyldneren.
For så vidt angår krav i anledning af arbejdsskader, skal kravet  

 således blot være indbragt for den relevante administrative myndighed  

 (Arbejdsskadestyrelsen) inden udløbet af den 3-årige frist.
For så vidt angår  

 begyndelsestidspunktet for forældelsesfristen ved krav i anledning af  

 arbejdsskader  

 foreslås det ved forslagets § 2, stk. 1, at forældelsesfristen regnes fra det  

 tidligste tidspunkt, til hvilket fordringshaveren kunne kræve at få  

 fordringen  

 opfyldt, medmindre andet følger af andre bestemmelser.
Dette tidspunkt  

 benævnes  

 normalt forfaldstidspunktet.
Forfaldstidspunktet er ikke sammenfaldende med  

 betalingstidspunktet, dvs. det tidspunkt, hvor kravet kan kræves betalt, og  

 hvorfra renter påregnes.
Forfaldstidspunktet er derimod det tidligste  

 tidspunkt, til hvilket kravet i det hele taget kan fremsættes over for  

 skyldneren.
 Det foreslås samtidig,  

 at det præciseres i loven, at for fordringer på erstatning eller godtgørelse  

 for skade forvoldt uden for kontraktforhold vil forfaldstidspunktet være  

 tidspunktet for skadens indtræden, jf. forslagets § 2, stk. 4.
Den gældende 5-årige  

 forældelsesfrist efter 1908-loven regnes ligeledes fra forfaldstidspunktet.  

 Den  

 eksisterende retspraksis vil således kunne være vejledende for fastlæggelse  

 af  

 forfaldstidspunktet for krav i anledning af personskade, og det gælder også  

 for  

 personskadekrav efter arbejdsskadessikringsloven.
På grund af muligheden for  

 suspension ved fordringshaverens utilregnelige uvidenhed om fordringshaveren  

 eller skyldneren, jf. ovenfor, vil det imidlertid i almindelig være af mindre  

 betydning at fastlægge det nøjagtige forfaldstidspunkt.
Der henvises herom i  

 øvrigt til Forældelsesudvalgets betænkning nr. 1460/2005, side 110.
 Spørgsmål 13:
Ministeren bedes kommentere henvendelsen af 14/5-07 fra Lars  

 Jensen, Rødekro, vedr.
L 165, jf.
L 165  bilag 10.
 Svar:
 Lars Jensen anfører i brevet, at alle absolutte  

 forældelsesfrister bør udgå af lovforslaget, herunder navnlig den absolutte  

 30-årige forældelsesfrist, der foreslås for fordringer på erstatning eller  

 godtgørelse  

 i anledning af personskade.
De fleste fordringer er i dag underlagt en 5-årig  

 forældelsesfrist, der suspenderes ved utilregnelig uvidenhed om fordringen  

 eller skyldnerens opholdssted, kombineret med en 20-årig forældelsesfrist,  

 der  

 regnes fra fordringens stiftelsestidspunkt.
Den 20-årige frist er som  

 udgangspunkt en absolut frist.
I et enkelt tilfælde har Højesteret fundet, at  

 der forelå sådanne ganske særlige modhensyn, at fristen undtagelsesvis måtte  

 anses for suspenderet, jf. dommen, som er optrykt i Ugeskrift for Retsvæsen  

 1989.1108 H.
Forslaget til ny forældelseslov vil indebære, at de almindelige  

 forældelsesfrister forkortes fra 5 og 20 år til henholdsvis 3 og 10 år.
Dog  

 foreslås det, at den »lange« frist for fordringer på erstatning eller  

 godtgørelse i anledning af personskade og for fordringer på erstatning for  

 miljøskade fastsættes til 30 år, jf. lovforslagets § 3. Samtidig foreslås, at  

 den lange frist skal være en absolut frist.
 Forslaget om at supplere den korte forældelsesfrist med en  

 længere absolut frist har sin baggrund i Forældelsesudvalgets betænkning nr.  

 1460/2005 om revision af forældelseslovgivningen.
 For så vidt angår fordringer på erstatning eller godtgørelse i  

 anledning af personskade mener ét medlem af Forældelsesudvalget  

 (Forbrugerrådets repræsentant), at der ikke bør gælde en absolut  

 forældelsesfrist.
Det er imidlertid opfattelsen hos de øvrige medlemmer af  

 udvalget, at det vil være for vidtgående i forhold til skadevoldere helt at  

 undlade at fastsætte en absolut forældelsesfrist.
En absolut frist er efter  

 disse medlemmers opfattelse af væsentlig betydning bl.a. for at undgå tvister  

 om meget gamle forhold, hvor bevisførelsen vil være yderst vanskelig både for  

 skadelidte (tabets størrelse, culpa mv.) og for skyldneren (egen skyld,  

 accept  

 af risiko, passivitet), og af hensyn til forsikringsmulighederne.
Justitsministeriet er  

 enig med udvalgets flertal i, at der bør være et tidspunkt, hvor krav som  

 følge  

 af en skadevoldende handling anses for endeligt forældet.
Justitsministeriet  

 er  

 således enig i, at hensynet til skyldneren og dennes muligheder for at  

 forsikre  

 sig og hensynet til at undgå procesførelse om meget gamle fordringer, navnlig  

 henset til de bevismæssige vanskeligheder, der ofte opstår i sådanne sager,  

 taler for, at der fastsættes en absolut  men ved krav på erstatning for  

 personskade til gengæld meget lang  forældelsesfrist.
 Justitsministeriet har i  

 øvrigt kommenteret spørgsmålet om den foreslåede absolutte 30-årige  

 forældelsesfrist  

 for fordringer på erstatning eller godtgørelse i anledning af personskade i  

 besvarelserne af spørgsmål nr. 1-4, 6 og 7 vedrørende lovforslaget.
 Spørgsmål 14:
 Ministeren bedes præcisere fra hvornår den 3-årige  

 forældelsesfrist regnes i forhold til krav på erstatning efter  

 arbejdsskadesikringsloven, og ministeren bedes samtidig oplyse, om fristens  

 begyndelsestidspunkt er ens for både krav på erstatning for personskade i  

 kontraktforhold (dvs. efter arbejdsskadesikringsloven) og uden for  

 kontraktforhold (dvs. efter erstatningsansvarsloven).
 Svar:
Det foreslås ved lovforslagets § 2, stk. 1, at  

 forældelsesfristen regnes fra det tidligste tidspunkt, til hvilket  

 fordringshaveren kunne kræve at få fordringen opfyldt, medmindre andet følger  

 af andre bestemmelser.
Dette tidspunkt benævnes normalt forfaldstidspunktet.
 Det foreslås samtidig, at det præciseres i loven, at for  

 fordringer på erstatning eller godtgørelse for skade forvoldt uden for  

 kontraktforhold vil forfaldstidspunktet være tidspunktet for skadens  

 indtræden,  

 jf. forslagets § 2, stk. 4. Denne bestemmelse indeholder altså ikke en  

 undtagelse til bestemmelsen i § 2, stk. 1, men blot en præcisering af  

 indholdet  

 i stk. 1 i forhold til fordringer på erstatning eller godtgørelse for skade  

 forvoldt uden for kontraktforhold.
 Begyndelsestidspunkt for den foreslåede almindelige 3-årige  

 forældelsesfrist, jf. lovforslagets § 3, stk. 1, vil ved personskadekrav  

 efter  

 arbejdsskadesikringsloven således være det tidligste tidspunkt, til hvilket  

 fordringshaveren kunne kræve at få fordringen opfyldt, jf. lovforslagets § 2,  

 stk.  

 1, og det vil ved disse krav sige tidspunktet for skadens indtræden.
 Der henvises i øvrigt til besvarelsen af spørgsmål nr. 12  

 vedrørende lovforslaget.
 Spørgsmål 15:
 Ministeren bedes oplyse, hvilke særlige hensyn der ligger bag  

 den foreslåede forældelsesfrist på 5 år i § 4, og ministeren bedes redegøre  

 for, hvorfor samme hensyn ikke gør sig gældende i forhold til krav på  

 erstatning  

 for personskade i kontraktforhold (dvs efter arbejdsskadesikringsloven) og  

 uden  

 for kontraktforhold (dvs efter erstatningsansvarsloven).
 Svar:
Som det fremgår af bemærkningerne til lovforslaget, er det i  

 forbindelse med høringen over Forældelsesudvalgets betænkning bl.a. blevet  

 anført, at en forkortelse af forældelsesfristen for lønkrav til 3 år  

 formentlig  

 ikke vil bevirke, at lønmodtagere generelt vil gøre deres krav gældende på et  

 tidligere tidspunkt end i dag.
Det er blevet oplyst, at krav om efterbetaling  

 typisk ikke bliver rejst i forbindelse med, at kravet er ved at blive  

 forældet,  

 men i forbindelse med, at arbejdstageren ophører med at arbejde for  

 arbejdsgiveren, formentlig fordi det ofte først er på dette tidspunkt, at  

 arbejdstageren via sin faglige organisation bliver opmærksom på kravet, og  

 fordi arbejdstageren ofte af loyalitetshensyn ikke ønsker at rejse krav over  

 for  

 arbejdsgiveren, mens ansættelsesforholdet består.
Det er endvidere blevet anført, at et særligt forhold ved  

 lønkrav er, at kreditor typisk er den svage part i forholdet.
Det er desuden  

 blevet anført, at det ikke kan udelukkes, at en forkortelse af  

 forældelsesfristen  

 fra 5 til 3 år vil kunne mindske den præventive virkning af muligheden for,  

 at  

 efterbetalingskrav rejses over for arbejdsgiveren.
 Det er baggrunden for,  

 at lovforslaget er udformet således, at der fortsat vil gælde en regel om  

 5-årig forældelse af lønkrav, jf. lovforslagets § 4.
Det er  

 Justitsministeriets opfattelse, at de nævnte særlige forhold ikke gør sig  

 gældende i forhold til krav i henhold til arbejdsskadesikringsloven.
Det  

 skyldes bl.a., at erstatning for arbejdsskader udredes af forsikringen og  

 ikke  

 af arbejdsgiveren, og at ydelser i henhold til arbejdsskadesikringsloven ikke  

 kan danne grundlag for regreskrav, jf. arbejdsskadesikringslovens § 77, 1.  

 pkt.
Det bemærkes, at krav på  

 personskadeerstatning efter arbejdsskadesikringsloven efter retspraksis ikke  

 er  

 krav på erstatning i kontraktforhold, men er krav i henhold til en ordning,  

 der  

 har karakter af en lovpligtig ulykkesforsikring, jf.
Højesterets dom, der er  

 gengivet i Ugeskrift for Retsvæsen 2000.19 H.
 For så vidt angår krav  

 på erstatning uden for kontraktforhold gør de ovenfor nævnte særlige hensyn  

 vedrørende lønkrav sig heller ikke gældende.
 Spørgsmål 16:
Ministeren bedes oplyse, om den foreslåede tillægsfrist på 1 år  

 i forslagets kapitel 6 får virkning som en reel søgsmålsfrist på 1 år for at  

 anlægge en retssag mod arbejdsskademyndighederne.
Der henvises til at en  

 sådan  

 søgsmålsfrist var forligspartierne bag arbejdsskadereformen i 2004 netop  

 enige  

 om ikke at indføre af hensyn til ønsket om højst mulig retssikkerhed på  

 arbejdsskadeområdet.
 Svar:
 De foreslåede tillægsfrister i lovforslagets kapitel 6 om  

 foreløbig afbrydelse af forældelse får ikke virkning som søgsmålsfrister.
De enkelte bestemmelser  

 om foreløbig afbrydelse er udformet således, at forældelse  

  

 tidligst  

  

 indtræder et år efter den »foreløbige« foranstaltnings  

 ophør.
Det er ensbetydende med, at  

 hvis den almindelige forældelsesfrist  

 fører til, at forældelse indtræder på et senere tidspunkt, end hvad der ville  

 følge af tillægsfristen, er det den almindelige frist, der gælder.
 Tillægsfristen vil derfor i intet tilfælde stille en  

 fordringshaver ringere end det, der følger af de foreslåede almindelige  

 forældelsesregler.  

 Der er alene tale om en tillægsfrist, dvs. en  

  

 udvidelse  

  

 af den frist, der ellers ville gælde efter lovens hovedregler,  

 og dermed en udvidelse af fordringshavers mulighed for at gennemføre et krav.
En forældelsesfrist indebærer normalt, at en fordringshaver skal  

 have foretaget retslige skridt inden udløbet af forældelsesfristen.
Forslaget  

 om »foreløbig« afbrydelse bevirker, at fordringshaveren ikke nødvendigvis  

 behøver at have foretaget retslige skridt inden udløbet af den 3-årige frist.  

 I  

 tilfælde, hvor en relevant administrativ myndighed kan behandle kravet, skal  

 fordringshaver f.eks. blot have indbragt kravet for denne myndighed inden 3  

 år  

 fra det tidspunkt, hvor fordringshaveren fik eller burde have fået kendskab  

 til  

 fordringen eller skyldneren, jf. lovforslagets § 21, stk. 2.
For så vidt angår krav i anledning af arbejdsskader, skal kravet  

 således blot være indbragt for den relevante administrative myndighed  

 (Arbejdsskadestyrelsen) inden udløbet af den 3-årige frist.
Hvis skadelidtes  

 krav ikke imødekommes, vil skadelidte have  

  

 mindst  

  

 et år efter den administrative afgørelse til at foretage retslige skridt med  

 henblik  

 på at afbryde forældelsen.
 Der henvises i øvrigt til besvarelsen af spørgsmål nr. 12  

 vedrørende lovforslaget.
 Spørgsmål 17:
 Ministeren bedes redegøre for, hvilken virkning den foreslåede  

 3-årige forældelsesfrist vil have for de arbejdsskadedes mulighed for at  

 anmode  

 om genoptagelse af en sag efter arbejdsskadesikringslovens særlige regler  

 herom.
 Svar:
 Justitsministeriet har  

 anmodet Beskæftigelsesministeriet om et bidrag til besvarelse af spørgsmålet,  

 da arbejdsskadesikringsloven hører under Beskæftigelsesministeriets område.
 Beskæftigelsesministeriet  

 har anført følgende:
»Arbejdsskadesikringsloven indeholder i §§ 41  43 regler om  

 genoptagelse.
Muligheden for genoptagelse beror på ændringer i de faktiske  

 forhold, der blev lagt til grund for den tidligere afgørelse, og ikke på  

 subjektive forhold hos parten.
Forældelsesreglerne har betydning for reglerne  

 om genoptagelse, da der ikke er grundlag for at genoptage behandlingen af et  

 krav, der allerede er forældet.
§ 41, stk. 1, i arbejdsskadesikringsloven giver mulighed for at  

 genoptage en sag, når der er truffet afgørelse om, at skaden ikke er omfattet  

 af loven.
Fristen er 5 år, der regnes fra den første afgørelse.
Der er ikke i  

 loven anført nogen betingelser, der skal være opfyldt for, at sagen kan  

 genoptages.  

 Efter praksis kræves, at der foreligger nye, væsentlige faktiske oplysninger,  

 for at sagen kan genoptages.
Efter § 2, stk. 1, i forslaget til ny forældelseslov regnes  

 forældelsesfristerne fra det tidligste tidspunkt, til hvilket  

 fordringshaveren  

 kunne kræve at få fordringen opfyldt, medmindre andet følger af andre  

 bestemmelser.
Endvidere følger det af § 3, stk. 2, i forslaget til ny  

 forældelseslov, at forældelsesfristen først regnes fra den dag, da  

 fordringshaveren fik eller burde have fået kendskab til fordringen og  

 skyldneren.
 Det betyder, at forældelsesfristen for krav efter  

 arbejdsskadesikringsloven først løber fra det tidspunkt, hvor de relevante  

 oplysninger til vurdering af sagen på et nyt faktisk grundlag foreligger, og  

 tilskadekomne får eller burde have fået kendskab til oplysningerne.  

 Tilskadekomne har i den situation 3 år til at genanmelde sit krav.
Det kan ikke udelukkes, at den 3-årige forældelse i ganske få  

 sager vil indtræde inden 5 år fra det tidspunkt, hvor der blev truffet  

 afgørelse i arbejdsskadesagen første gang.
Det vil være tilfældet, når  

 tilskadekomne  

 får de relevante nye oplysninger inden 2 år efter afgørelsen i  

 arbejdsskadesagen og alligevel vælger først at anmode om genoptagelse mere  

 end  

 3 år efter modtagelse af de nye oplysninger.
 I § 41, stk. 2, i arbejdsskadesikringsloven findes en særregel  

 for tilskadekomne, der har fået afvist en anmeldt sygdom med den begrundelse,  

 at sygdommen ikke er på fortegnelsen over erhvervssygdomme, hvis sygdommen  

 senere kommer på fortegnelsen over erhvervssygdomme.
 Reglen går ud på, at tilskadekomne kan få genoptaget sagen, selv  

 om der er gået 5 år fra afgørelsen.
Det har i den juridiske litteratur været overvejet, om  

 forældelsesfristen i disse tilfælde skal regnes fra tidspunktet for skadens  

 indtræden eller fra det tidspunkt, hvor den pågældende sygdom optages på  

 fortegnelsen over erhvervssygdomme, jf.
Bo von Eyben,  

  

 Forældelse I  

  

 (2003), s. 82.
 Det vil dog under alle omstændigheder kunne forekomme, at  

 tilskadekomnes ret til at få sagen genoptaget på grundlag af den ændrede  

 fortegnelse over erhvervssygdomme, afskæres af forældelsesreglerne.
§ 42 i arbejdsskadesikringsloven giver mulighed for at genoptage  

 arbejdsskadesager med hensyn til erstatningsudmålingen.
Fristen er 5 år, og  

 der  

 kan dispenseres fra fristen, når ganske særlige omstændigheder taler for det.  

 Fristen regnes fra første afgørelse om erstatningsudmåling.
 For at genoptage en sag efter § 42 er det en betingelse, at der  

 er sket væsentlige ændringer af de forhold, der blev lagt til grund ved  

 afgørelsen.  

 Det er med andre ord et krav, at  

 tilskadekomnes helbredsmæssige eller erhvervsmæssige forhold er blevet  

 forværret på grund af arbejdsskaden, for at sagen kan genoptages.
 Den nye forældelseslov får samme betydning for sager, der kan  

 genoptages efter denne bestemmelse, som er beskrevet oven for om lovens  

 betydning for sager, der kan genoptages efter § 41, stk.1.
Det betyder, at forældelsesfristen for krav på yderligere  

 erstatning efter arbejdsskadesikringsloven først løber fra det tidspunkt,  

 hvor  

 tilskadekomnes helbredsmæssige eller erhvervsmæssige forhold er ændret,  

 således  

 at tilskadekomne har krav på yderligere erstatning eller godtgørelse, og den  

 tilskadekomne  

 har fået eller burde have fået viden herom.
Tilskadekomne har i den situation  

 3  

 år fra de nye oplysninger forelå til at søge sagen genoptaget, inden kravet  

 er  

 forældet.
Det kan ikke udelukkes, at den 3-årige forældelse i ganske få  

 sager vil indtræde inden 5 år fra det tidspunkt, hvor der blev truffet  

 afgørelse om erstatning første gang.
Det vil være tilfældet, når  

 tilskadekomnes  

 helbredsmæssige eller erhvervsmæssige forhold ændrer sig inden 2 år efter  

 afgørelsen i arbejdsskadesagen og alligevel vælger først at anmode om  

 genoptagelse mere end 3 år efter, at forholdene er ændrede, og den  

 tilskadekomne  

 har fået eller burde have fået viden herom.
 Endelig indeholder § 43  

 i  

 arbejdsskadesikringsloven en bestemmelse, der giver efterladte adgang til at  

 genoptage en sag inden 5 år efter:
   

 	  

 afgørelsen om, at  

 pågældende ikke er berettiget til erstatning, eller ophøret af en løbende  

 erstatning.
Der er ikke i lovbestemmelsen anført nogen betingelser for  

 genoptagelse.
Det må dog antages, at der gælder samme betingelse som for  

 genoptagelse efter § 41. Det vil sige nye, væsentlige faktiske oplysninger.
Det bemærkes, at der er yderst få sager, hvor efterladte søger  

 om genoptagelse.« Det bemærkes, at Justitsministeriet efter aftale med  

 Beskæftigelsesministeriet vil fremsende et ændringsforslag til forslag til  

 lov  

 om ændring af forskellige lovbestemmelser om forældelse af fordringer m.v.  

 (Ændringer som følge af en ny lov om forældelse af fordringer, ophævelse af  

 købelovens reklamationsfrister ved visse køb m.v.) (L 166). Ændringsforslaget  

 vil gå ud på at ændre arbejdsskadesikringsloven, således at forældelseslovens  

 3-årige forældelsesfrist bl.a. ikke finder anvendelse i tilfælde omfattet af  

 arbejdsskadesikringslovens § 41, stk. 2, om genoptagelse af sager, fordi en  

 sygdom efterfølgende optages på fortegnelsen over erhvervssygdomme.  

 Beskæftigelsesministeriet har anført, at man finder det hensigtsmæssigt, at  

 det  

 sikres, at der i disse særlige tilfælde fortsat vil gælde en længere frist  

 for  

 at søge sagen genoptaget.
 Der henvises endvidere til besvarelsen af spørgsmål nr. 18  

 vedrørende lovforslaget.
 Spørgsmål 18:
Ministeren bedes redegøre for, hvilken virkning den foreslåede  

 3-årige forældelsesfrist vil have for de arbejdsskadedes mulighed for at  

 anmode  

 om forvaltningsretlig genoptagelse af en sag i tilfælde af, at domstolene  

 underkender arbejdsskademyndighedernes regelanvendelse.
Der henvises til, at  

 arbejdsskadeområdet de seneste 10 år har været præget af en del forkerte  

 myndighedsafgørelser, og myndighedernes regelanvendelse er adskillige gange  

 blevet underkendt af Højesteret med den konsekvens, at et betydeligt antal  

 sager efterfølgende er blevet genoptaget efter anmodning men i nogle tilfælde  

 også på myndighedernes initiativ.
 Svar:
 Justitsministeriet har anmodet Beskæftigelsesministeriet om et  

 bidrag til besvarelse af spørgsmålet, da arbejdsskadesikringsloven hører  

 under  

 Beskæftigelsesministeriets område.
 Beskæftigelsesministeriet har anført følgende:
»Den foreslåede 3-års frist vil kunne få betydning for de  

 arbejdsskadedes mulighed for at få sagen genoptaget på såkaldt  

 forvaltningsretligt grundlag.
Genoptagelse på forvaltningsretligt grundlag  

 finder sted, når en afgørelse beror på faktisk eller retlig vildfarelse, og  

 afgørelsen ville have fået et væsentligt andet indhold uden vildfarelsen.
Det forekommer, når arbejdsskademyndighedernes praksis  

 underkendes af domstolene.
Allerede afgjorte sager vil kunne få et mere  

 gunstigt udfald for de tilskadekomne, dersom den af domstolene fulgte  

 fortolkning  

 af loven blev lagt til grund.
 I arbejdsskademyndighedernes nuværende praksis er adgangen til  

 forvaltningsretlig genoptagelse alene begrænset af den 20-årige  

 forældelsesfrist i DL 5-14-4, idet forældelsesloven af 1908 ikke gælder for  

 arbejdsskadesager, jf. dommen optrykt i Ugeskrift for Retsvæsen 2000.19 H.
Da suspension af forældelsesfristen efter retspraksis ikke kan  

 ske på grund af ukendskab til de retsregler, der begrunder kravet, og  

 lovforslaget ikke indfører ændrede regler på dette punkt, vil  

 forældelsesfristen som udgangspunkt løbe fra det tidspunkt, da den  

 tilskadekomne kunne fremsætte krav om erstatning.
Det vil typisk sige for  

 ulykker ulykkesdatoen og for erhvervssygdomme den dag, da tilskadekomne fik  

 viden om, at sygdommen skyldes arbejdet, jf. § 2, stk. 1, og § 3, stk. 2, i  

 forslaget til ny forældelseslov.« Det bemærkes, at Justitsministeriet efter aftale med  

 Beskæftigelsesministeriet  

 vil fremsende et ændringsforslag til forslag til lov om ændring af  

 forskellige  

 lovbestemmelser om forældelse af fordringer m.v. (Ændringer som følge af en  

 ny  

 lov om forældelse af fordringer, ophævelse af købelovens reklamationsfrister  

 ved  

 visse køb m.v.) (L 166). Ændringsforslaget vil gå ud på at ændre  

 arbejdsskadesikringsloven,  

 således at forældelseslovens 3-årige forældelsesfrist bl.a. ikke finder  

 anvendelse  

 i tilfælde, hvor en sag genoptages på grund af, at en domstolsafgørelse har  

 underkendt  

 arbejdsskademyndighedernes praksis.
Beskæftigelsesministeriet har anført, at  

 man finder det hensigtsmæssigt, at der i disse særlige tilfælde fortsat vil  

 gælde en længere frist for at søge sagen genoptaget, ligesom det i dag og  

 efter  

 lovforslaget vil gælde på skatteområdet.
 Der henvises endvidere til besvarelsen af spørgsmål nr. 17  

 vedrørende lovforslaget.
 Spørgsmål 19:
 Ministeren bedes oplyse, om en forkert eller mangelfuld  

 rådgivning fra en faglig organisation til en person, der er kommet til skade  

 på  

 sit arbejde, vil have suspensiv virkning for den arbejdsskadede efter  

 lovforslagets  

 § 3, stk. 2.
 Svar:
Efter lovforslagets § 3, stk. 2, regnes den 3-årige  

 forældelsesfrist først fra den dag, da fordringshaveren fik eller burde have  

 fået kendskab til fordringen eller skyldneren.
Der er tale om en  

 videreførelse  

 af gældende ret med hensyn til betingelserne for suspension af den »korte«  

 forældelsesfrist, jf. herom betænkning nr. 1460/2005 om revision af  

 forældelseslovgivningen, side 135-140.
Efter gældende ret kan en vildfarelse om retlige forhold  

 (retsvildfarelse) som udgangspunkt ikke danne grundlag for suspension af  

 forældelsen.
Dette udgangspunkt er fraveget ved erstatningskrav i anledning  

 af  

 fejl begået ved professionel rådgivning eller bistand i juridiske spørgsmål,  

 jf. Østre Landsrets dom optrykt i Ugeskrift for Retsvæsen 2004.955 Ø.
Der er  

 ikke med lovforslaget tilsigtet nogen ændring af retstilstanden på dette  

 punkt.
Forkert eller mangelfuld  

 rådgivning fra en faglig organisation om de retlige muligheder for at  

 gennemføre et krav i anledning af en arbejdsskade vil således som  

 udgangspunkt  

 ikke suspendere forældelsesfristen for den skadelidtes krav efter  

 arbejdsskadesikringsloven.
Hvis den skadelidte vælger at rejse et  

 erstatningskrav  

 mod den faglige organisation for tab som følge af forkert eller mangelfuld  

 rådgivning om juridiske spørgsmål, vil retsvildfarelsen derimod efter  

 omstændighederne kunne blive anerkendt som en suspensionsgrund.
 Spørgsmål 20:
 Ministeren bedes redegøre for, hvilke konsekvenser de foreslåede  

 regler får for de arbejdsskadede, der som følge af den samme skadevoldende  

 begivenhed har et krav på erstatning efter både arbejdsskadesikringsloven og  

 erstatningsansvarsloven.
 Svar:
 Lovforslaget vil have den virkning, at både krav efter  

 arbejdsskadesikringsloven  

 og øvrige krav om erstatning og godtgørelse i anledning af personskade  

 underlægges en 3-årig forældelsesfrist, der dog suspenderes ved utilregnelig  

 uvidenhed om kravet og skyldneren, kombineret med en absolut forældelsesfrist  

 på 30 år, som regnes fra den skadevoldende handlings ophør, jf. lovforslagets  

 §  

 3, stk. 1, 2 og 3, nr. 1.
For så vidt angår tilfælde, hvor en person, der har været udsat  

 for en arbejdsskade, ikke fuldt ud får dækket sit krav efter  

 arbejdsskadesikringsloven, følger det af arbejdsskadesikringslovens § 77, 2.  

 pkt., at den tilskadekomnes eller de efterladtes krav mod den  

 erstatningsansvarlige efter de almindelige erstatningsretlige regler  

 nedsættes  

 i det omfang, der er betalt eller er pligt til at betale ydelser til de  

 pågældende efter denne lov.
Det følger af Højesterets dom, der er optrykt i  

 Ugeskrift for Retsvæsen 1995.843 H, at i tilfælde, hvor et krav kan være  

 omfattet af arbejdsskadesikringsloven, er den skadelidte ikke berettiget til  

 at  

 forfølge sit eventuelle krav efter erstatningsansvarsloven, før spørgsmålet  

 om  

 dennes tilsvarende krav efter arbejdsskadesikringsloven er afgjort.
Forældelsesfristen for både krav efter arbejdsskadesikringsloven  

 og krav efter de almindelige erstatningsretlige regler vil som udgangspunkt  

 skulle regnes fra skadens indtræden, jf. lovforslagets § 2, stk. 1 og 4, samt  

 besvarelsen af spørgsmål nr. 12 og 14 vedrørende lovforslaget.
Den skadelidte  

 vil imidlertid som nævnt ikke have mulighed for at rejse kravet efter de  

 almindelige erstatningsretlige regler, før spørgsmålet om kravet efter  

 arbejdsskadessikringsloven  

 er afgjort.
Det følger af lovforslagets § 14, at hvis fordringshaveren har  

 været afskåret fra at afbryde forældelse på grund af en hindring, som ikke  

 beror på fordringshaverens forhold, indtræder forældelse tidligst et år efter  

 hindringens ophør.
Denne bestemmelse vil i givet fald finde anvendelse på den  

 beskrevne situation, således at forældelsesfristen vedrørende krav efter  

 erstatningsansvarsloven tidligst kan udløbe et år efter afgørelsen af kravet  

 i  

 henhold til arbejdsskadesikringsloven.
 Spørgsmål 21:
Ministeren bedes kommentere henvendelsen af 16/5-07 fra FTF  

 vedr.
L 165, jf.
L 165  bilag 11.
 Svar:
FTF anfører i henvendelsen af 16. maj 2007, at FTF som  

 udgangspunkt er positiv over for lovforslaget, herunder forkortelsen af den  

 almindelige forældelsesfrist fra 5 år til 3 år.
FTF mener dog, at forslaget  

 skaber visse problemer på arbejdsskadeområdet:
FTF kritiserer, at der indføres en 3-årig forældelsesfrist for  

 krav i anledning af personskade.
Endvidere kritiserer FTF den 1-årige  

 tillægsfrist, der foreslås indført ved lovforslagets § 21, stk. 2.
Disse to forhold er også  

 omtalt af advokaterne Karsten Høj og Søren Kjær Jensen i et brev til  

 Retsudvalget af 14. maj 2007. Justitsministeriet har kommenteret de  

 kritikpunkter, der fremføres af advokaterne, i besvarelsen af spørgsmål nr.  

 12  

 vedrørende lovforslaget, hvortil der henvises.
For så vidt angår spørgsmålet  

 om  

 den 1-årige tillægsfrist henvises endvidere til besvarelsen af spørgsmål nr.  

 16.
 FTF kritiserer desuden,  

 at skadelidtes ukendskab til retlige forhold (retsvildfarelse) ikke vil  

 bevirke,  

 at forældelsen suspenderes efter lovforslagets § 3, stk. 2.
Efter lovforslagets § 3, stk. 2, regnes den 3-årige  

 forældelsesfrist først fra den dag, da fordringshaveren fik eller burde have  

 fået kendskab til fordringen eller skyldneren.
Med lovforslaget videreføres  

 den  

 gældende retstilstand, hvorefter en vildfarelse om retlige forhold  

 (retsvildfarelse) som hovedregel ikke kan danne grundlag for suspension af  

 forældelsen.
 Som det fremgår af lovforslaget, jf. pkt. 3.2.1.3 i de  

 almindelige bemærkninger, er lovforslaget på dette punkt udformet i  

 overensstemmelse med Forældelsesudvalgets anbefalinger, jf. herved  

 redegørelsen  

 i betænkning nr. 1460/2005 om revision af forældelseslovgivningen, side  

 142-149.
 Særligt for så vidt angår spørgsmålet om genoptagelse af  

 arbejdsskadesager vil Justitsministeriet som nævnt i besvarelserne af  

 spørgsmål  

 nr. 17 og 18 vedrørende lovforslaget fremsende et ændringsforslag til forslag  

 til lov om ændring af forskellige lovbestemmelser om forældelse af fordringer  

 m.v. (Ændringer som følge af en ny lov om forældelse af fordringer, ophævelse  

 af købelovens reklamationsfrister ved visse køb m.v.) (L 166).  

 Ændringsforslaget  

 vil indebære, at der fortsæt gælder en længere forældelsesfrist i tilfælde,  

 hvor en sag genoptages, fordi den pågældende sygdom efterfølgende optages på  

 fortegnelsen over erhvervssygdomme, og i tilfælde, hvor en sag genoptages på  

 grund af en domstolsafgørelse, der underkender arbejdsskademyndighedernes  

 praksis.
 Spørgsmål 22:
Ministeren bedes kommentere henvendelsen af 16/5-07 fra Olav  

 Willadsen, Glostrup, vedrørende L 165, jf.
L 165  bilag 12.
 Svar:
Advokat Olav Willadsen rejser i sit brev af 16. maj 2007 til  

 Folketingets Retsudvalg spørgsmål om forslaget om afskaffelse af muligheden  

 for  

 at afbryde forældelsen alene ved påmindelse til skyldner.
Willadsen anfører,  

 at  

 afbrydelse ved sagsanlæg er til gene for fordringshaverne, bl.a. i tilfælde,  

 hvor skyldner er flyttet til udlandet.
 Willadsen anfører endvidere, at de nye regler vil føre til, at  

 fordringshaver fremover vil skulle anlægge retssag i stedet for at indlede  

 forhandlinger med skyldner.
 Endelig anfører Willadsen, at forslaget indebærer, at forældelseslovgivningen  

 bliver mere kompliceret med den virkning, at borgerne ikke vil kunne forstå  

 reglerne uden at søge professionel rådgivning.
 Indledningsvis bemærkes, at 1908-lovens 5-årsfrist i dag kun  

 afbrydes ved skyldners erkendelse eller foretagelse af retslige skridt.
Som det fremgår af pkt. 3.3.1 i de almindelige bemærkninger til  

 lovforslaget har et enigt forældelsesudvalg fundet, at adgangen efter Danske  

 Lov 5-14-4 til at afbryde forældelsesfristen ved påmindelse bør ophæves.  

 Hensynet bag forældelsesreglerne er navnlig at bidrage til, at fordringer  

 afvikles eller bringes på det rene inden rimelig tid, og at undgå  

 procesførelse  

 om meget gamle fordringer.
Forældelsesudvalget anfører bl.a., at disse hensyn  

 i  

 de fleste tilfælde ikke på tilfredsstillende måde tilgodeses ved en ordning,  

 hvor fordringshaveren har mulighed for til enhver tid at forny  

 forældelsesfristen  

 ved blot at tilkendegive over for skyldneren, at han eller hun mener at have  

 et  

 krav mod den pågældende.
Det skyldes bl.a., at påmindelse alene ikke er egnet  

 til at fremme en afklaring af omtvistede fordringers eksistens.
Endvidere kan  

 skyldneren efter omstændighederne uanset påmindelser med tiden få en  

 forventning om, at kravet ikke vil blive fastholdt.
 Justitsministeriet er enig i udvalgets synspunkter og finder på  

 den baggrund, at afbrydelse af forældelse som foreslået skal ske ved  

 skyldnerens erkendelse eller ved foretagelse af retslige skridt.
Efter lovforslagets § 15 afbrydes forældelsen ved skyldnerens  

 erkendelse med den virkning, at der løber en ny forældelsesfrist.
Hvis  

 skyldner  

 ikke har grund til at bestride fordringen, vil fordringshaver således  

 almindeligvis  

 ikke skulle foretage retslige skridt.
Endvidere indeholder lovforslagets § 21, stk. 5, en regel,  

 hvorefter forældelsen afbrydes foreløbigt, hvis der mellem skyldneren og  

 fordringshaveren indledes forhandlinger om fordringen, inden  

 forældelsesfristen  

 er udløbet.
I disse tilfælde vil der løbe en tillægsfrist fra det tidspunkt,  

 hvor forhandlingerne afsluttes, således at forældelse tidligt indtræder et år  

 herefter.
Fordringshaver vil dermed uden frygt for, at fordringen forældes,  

 kunne indlede forhandlinger med skyldner om fordringen.
Hvis den pågældende person derimod ikke kan erkende  

 skyldforholdet, herunder efter et forhandlingsforløb, vil fordringshaver  

 skulle  

 foretage retslige skridt for at afbryde forældelsen.
Dette er imidlertid i  

 begge parters interesse, da det herved kan blive afklaret, om det påståede  

 skyldforhold eksisterer.
 For så vidt angår tilfælde, hvor skyldneren flytter til  

 udlandet, kan sager om kontraktforhold som udgangspunkt anlægges ved retten  

 på  

 det sted, hvor den forpligtelse, der ligger til grund for sagen, er opfyldt  

 eller skal opfyldes, jf. retsplejelovens § 242, stk. 1, og § 247, stk. 1, jf.  

 domskonventionens artikel 5, stk. 1. Anvendelsen af denne mulighed er ikke  

 betinget af, at den sagsøgte opholder sig i den pågældende retskreds.
For så vidt angår borgernes mulighed for at gøre sig bekendt med  

 forældelseslovgivningen er Justitsministeriet enig med Forældelsesudvalget i,  

 at det vil være hensigtsmæssigt med en mere detaljeret regulering af  

 forældelsen af fordringer, således at lovreglerne i højere grad end i dag  

 giver  

 klarhed over retsstillingen.
Forslaget til ny forældelseslov er således mere  

 omfattende og detaljeret end de gældende forældelsesregler med henblik på at  

 afklare en lang række af de tvivlsspørgsmål, som de gældende regler har givet  

 anledning til, og som i dag kun kan besvares på grundlag af retspraksis.
 Spørgsmål 23:
Ministeren bedes kommentere henvendelsen af 21/5-07 fra  

 3F  

 Fagligt Fælles Forbund, vedr.
L 165,  

 jf.
L 165  bilag 14.
 Svar:
 3F  

 Fagligt Fælles Forbund anfører i henvendelsen af 21. maj 2007, at  

 lovforslaget  

 vil skabe visse problemer på arbejdsskadeområdet.
 Kritikken retter sig dels mod forslaget om en 3-årig  

 forældelsesfrist for krav i anledning af arbejdsskade, dels mod den  

 foreslåede  

 1-årige tillægsfrist i forbindelse med indbringelse af kravet for en  

 administrativ myndighed, der foreslås indført ved lovforslagets § 21, stk. 2.
Disse to forhold er også  

 omtalt af advokaterne Karsten Høj og Søren Kjær Jensen i et brev til  

 Retsudvalget af 14. maj 2007. Justitsministeriet har kommenteret de  

 kritikpunkter, der fremføres af advokaterne, i besvarelsen af spørgsmål nr.  

 12  

 vedrørende lovforslaget, hvortil der henvises.
For så vidt angår spørgsmålet  

 om  

 den 1-årige tillægsfrist henvises endvidere til besvarelsen af spørgsmål nr.  

 16.
 Justitsministeriet har  

 den 23. maj 2007 efter aftale med Beskæftigelsesministeriet fremsendt et  

 ændringsforslag til forslag til lov om ændring af forskellige lovbestemmelser  

 om forældelse af fordringer m.v. (Ændringer som følge af en ny lov om  

 forældelse af fordringer, ophævelse af købelovens reklamationsfrister ved  

 visse  

 køb m.v.) (L 166). Ændringsforslaget går ud på at ændre  

 arbejdsskadesikringsloven,  

 således at forældelseslovens 3-årige forældelsesfrist ikke finder anvendelse  

 i  

 visse tilfælde af genoptagelse af arbejdsskadesager.  

 Beskæftigelsesministeriet  

 har anført, at man finder det hensigtsmæssigt, at det sikres, at der i visse  

 særlige tilfælde fortsat vil gælde en længere frist for at søge sagen  

 genoptaget.
 Spørgsmål 24:
Ministeren bedes  

 kommentere henvendelsen af 23/5-07 fra HK/Danmark m.fl. vedr.
L 165, jf.
L  

 165  

  bilag 15.
 Svar:
 HK/Danmark m.fl. anfører i henvendelsen af 23. maj 2007, at  

 lovforslaget vil skabe visse problemer på arbejdsskadeområdet.
 Kritikken retter sig dels mod forslaget om en 3-årig  

 forældelsesfrist for krav i anledning af arbejdsskade, dels mod den  

 foreslåede  

 1-årige tillægsfrist i forbindelse med indbringelse af kravet for en  

 administrativ myndighed, der foreslås indført ved lovforslagets § 21, stk. 2.
Disse forhold er også  

 omtalt af advokaterne Karsten Høj og Søren Kjær Jensen i et brev til  

 Retsudvalget  

 af 14. maj 2007. Justitsministeriet har kommenteret de kritikpunkter, der  

 fremføres af advokaterne, i besvarelsen af spørgsmål nr. 12 vedrørende  

 lovforslaget, hvortil der henvises.
For så vidt angår spørgsmålet om fristens  

 begyndelsestidspunkt henvises endvidere til besvarelsen af spørgsmål nr. 14  

 og  

 for så vidt angår den 1-årige tillægsfrist til besvarelsen af spørgsmål nr.  

 16.
 For så vidt angår de  

 første af de to eksempler i HK/Danmarks brev bemærkes, at den 3-årige  

 forældelsesfrist  

 på grund af suspensionsreglen i lovforslagets § 3, stk. 2, først vil skulle  

 regnes fra det tidspunkt, hvor skadelidte bliver bekendt med kravet, hvilket  

 i  

 eksemplet vil sige, når skaden viser sig 3½ år efter ulykken.
I det andet eksempel,  

 hvor en sag har verseret ved arbejdsskademyndighederne i to år og ni måneder,  

 vil skadelidte som følge af den foreslåede tillægsfrist på et år i  

 lovforslagets § 21, stk. 2, have et år fra afgørelsestidspunktet til at  

 anlægge  

 sag ved domstolene.
Skadelidte vil i denne periode kunne foretage de  

 yderligere  

 undersøgelser mv. i sagen, der måtte være nødvendige med henblik på at  

 overveje  

 et eventuelt sagsanlæg.
Det vil således ikke som anført af HK/Danmark være  

 nødvendigt at anlægge en eventuel retssag straks efter  

 arbejdsskademyndighedernes afgørelse.
 Det bemærkes i øvrigt,  

 at Justitsministeriet den 23. maj 2007 efter aftale med  

 Beskæftigelsesministeriet  

 har fremsendt et ændringsforslag til forslag til lov om ændring af  

 forskellige  

 lovbestemmelser om forældelse af fordringer m.v. (Ændringer som følge af en  

 ny  

 lov om forældelse af fordringer, ophævelse af købelovens reklamationsfrister  

 ved visse køb m.v.) (L 166). Ændringsforslaget går ud på at ændre  

 arbejdsskadesikringsloven, således at forældelseslovens 3-årige  

 forældelsesfrist  

 bl.a. ikke vil finde anvendelse i visse tilfælde af genoptagelse af  

 arbejdsskadesager.  

 Beskæftigelsesministeriet har anført, at man finder det hensigtsmæssigt, at  

 det  

 sikres, at der i visse særlige tilfælde fortsat vil gælde en længere frist  

 for  

 at søge sagen genoptaget.
 Spørgsmål 25:
 Ministeren bedes redegøre på forskellen på de foreslåede regler  

 om forældelse for arbejdsskader og miljøskader.
 Svar:
 Der er ikke forskel på lovforslagets regler om forældelse af  

 erstatningskrav i anledning af personskade, herunder arbejdsskade, og  

 miljøskade.
 Det kan særligt nævnes, at der både for erstatningskrav i  

 anledning af personskade, herunder arbejdsskader, og miljøskade foreslås en  

 absolut forældelsesfrist på 30 år fra den skadevoldende handlings ophør.
Justitsministeriet har  

 den 23. maj 2007 fremsendt et ændringsforslag til L 166, hvorefter den  

 foreslåede  

 forældelseslovs 3-årige forældelsesfrist ikke vil finde anvendelse i visse  

 tilfælde  

 ved myndighedernes genoptagelse af arbejdsskadesager.
Det bemærkes, at der  

 efter Justitsministeriets opfattelse ikke er anledning til at overveje et  

 sådant ændringsforslag på miljøskadeområdet, hvor der ikke opstår tilsvarende  

 spørgsmål om genoptagelse af administrative myndigheders afgørelser om  

 tilkendelse af erstatning.
 Spørgsmål 26:
Ministeren bedes kommentere henvendelsen af 23/5-07 fra  

 3F  

 Fagligt Fælles Forbund, vedr.
L 165,  

 jf.
L 165  bilag 16.
 Svar:
3F  

 Fagligt Fælles Forbund anfører i henvendelsen af 23. maj 2007, at  

 Arbejdsskadestyrelsen skelner mellem ændringer af konkrete afgørelser i  

 enkeltsager og praksisændringer.
Det anføres, at dette vil have betydning i  

 forhold til det ændringsforslag, der er varslet i besvarelsen af spørgsmål  

 nr.  

 17 og 18, idet ændringsforslaget kun angår praksisændringer.
Indledningsvis bemærkes, at det omtalte ændringsforslag er sendt  

 til Folketingets Retsudvalg den 23. maj 2007. Ændringsforslaget indebærer, at  

 forældelseslovens »korte« 3-årige frist ikke skal finde anvendelse i to  

 tilfælde,  

 dels hvor en sag om erstatning kan genoptages, fordi den pågældende sygdom  

 efterfølgende er blevet optaget på fortegnelsen over erhvervssygdomme, jf.  

 arbejdsskadesikringslovens § 41, stk. 2, dels hvor en sag genoptages på andet  

 grundlag end arbejdsskadesikringslovens §§ 41-43. Den sidstnævnte kategori  

 angår tilfælde, hvor sager genoptages på almindeligt forvaltningsretligt  

 grundlag  

 i anledning af, at myndighederne har ændret deres praksis.
Det drejer sig  

 navnlig om tilfælde, hvor arbejdsskademyndighedernes praksis er blevet  

 underkendt ved domstolene.
Ændringsforslaget vil indebære, at den foreslåede generelle  

 3-års frist ved genoptagelse af arbejdsskadesager kun finder anvendelse i de  

 tilfælde, hvor genoptagelse er begrundet i, at der foreligger nye væsentlige  

 faktiske oplysninger i sagen.
I disse tilfælde vil 3-årsfristen som følge af  

 den foreslåede suspensionsregel i lovforslagets § 3, stk. 2, i praksis først  

 blive regnet fra det tidspunkt, hvor de nye oplysninger foreligger.
I disse  

 tilfælde gælder i øvrigt arbejdsskadesikringslovens genoptagelsesfrist på 5  

 år,  

 der som udgangspunkt regnes fra den første afgørelse i arbejdsskadesagen.
I ethvert tilfælde, hvor en sag genoptages, uden at det skyldes  

 nye væsentlige faktiske oplysninger i den konkrete sag, vil ændringsforslaget  

 betyde, at der alene vil gælde en absolut forældelsesfrist på 30 år.
Det  

 gælder  

 uanset, om genoptagelsen af den pågældende sag sker på baggrund af »ændringer  

 af konkrete afgørelser i enkeltsager eller praksisændringer.« Spørgsmål 27:
Ministeren bedes kommentere henvendelsen af 23/5-07 fra  

 advokatfirmaet Elmer & Partnere, vedr.
L 165, jf.
L 165 − bilag 17.
 Svar:
 Den fornyede henvendelse fra advokaterne Søren Kjær Jensen og  

 Karsten Høj vedrører lovforslagets konsekvenser på arbejdsskadeområdet.
Justitsministeriet har ved besvarelsen af spørgsmål nr. 12  

 kommenteret advokaternes brev af 14. maj 2007 om samme emne.
Advokaternes  

 brev  

 af 23. maj 2007 giver Justitsministeriet anledning til følgende supplerende  

 bemærkninger:
Advokaterne anfører på ny, at lovforslagets § 21, stk. 2, om en  

 tillægsfrist på 1 år vil begrænse skadelidtes adgang til at gennemføre et  

 arbejdsskadekrav i forhold til i dag.
Dette synes at måtte bero på en  

 misforståelse af lovforslaget, idet bestemmelsen ikke i noget tilfælde vil  

 kunne medføre en forringelse af skadelidtes retsstilling i forhold til i dag.  

 Bestemmelsen  

 - der ikke findes i den gældende lovgivning - går nemlig ud på, at forældelse  

  

 tidligst  

 indtræder et år efter, at en administrativ myndighed har givet meddelelse om  

 sin afgørelse.
Ordet »tidligst« er afgørende i denne forbindelse, idet det  

 følger heraf, at bestemmelsen alene kan medføre, at der lægges en  

  

 yderligere  

 frist til det tidspunkt, hvor forældelsesfristen ellers ville udløbe i det  

 konkrete tilfælde.
Hvis forældelse efter de almindelige regler først  

 indtræder  

 senere end et år efter arbejdsskademyndighedernes afgørelse, får § 21, stk.  

 2,  

 slet ingen betydning i det pågældende tilfælde.
 Hvis man finder, at forældelse efter lovforslaget vil indtræde  

 for tidligt f.eks. på arbejdsskadeområdet, er det således efter  

 Justitsministeriets opfattelse ikke bestemmelsen i § 21, stk. 2, om en  

 tillægsfrist,  

 der skal »skydes på«, men de foreslåede almindelige forældelsesregler.
Advokaterne finder, at lovens korte forældelsesfrist ved  

 erstatningskrav på grund af arbejdsskader bør være 5 år i stedet for 3 år,  

 ligesom det efter lovforslaget vil gælde for lønkrav.
Efter  

 Justitsministeriets  

 opfattelse er det imidlertid i forældelsesmæssig henseende mest nærliggende  

 at  

 sidestille disse erstatningskrav med andre krav på personskadeerstatning,  

 hvor  

 den korte frist efter lovforslaget også vil være 3 år.
Der henvises herom til  

 besvarelsen af spørgsmål nr. 15 vedrørende lovforslaget, og  

 Justitsministeriet  

 lægger bl.a. også vægt på, at skadelidte ved arbejdsskader ikke ligesom ved  

 lønkrav ofte først bliver opmærksom på kravet via sin faglige organisation i  

 forbindelse med, at den skadelidte ophører med at arbejde for den pågældende  

 arbejdsgiver.
Muligheden for eventuelle differencekrav efter  

 erstatningsansvarsloven ændrer efter Justitsministeriets opfattelse ikke ved,  

 at arbejdsskadekrav først og fremmest anses som et forsikringsspørgsmål i  

 forhold til arbejdsskademyndighederne.
Advokaterne kommer også på ny ind på spørgsmålet om  

 begyndelsestidspunktet for den foreslåede 3-årige forældelsesfrist.
Det er  

 korrekt, at denne frist også i arbejdsskadesager som udgangspunkt vil løbe  

 fra  

 det tidspunkt, hvor skaden indtræder.
Det er imidlertid afgørende at være  

 opmærksom  

 på, at »suspensionsreglen« i lovforslagets § 3, stk. 2, medfører, at dette  

 udgangspunkt i praksis vil blive fraveget i en lang række tilfælde.
Efter §  

 3,  

 stk. 2, vil forældelsesfristen nemlig først blive regnet fra det tidspunkt,  

 hvor skadelidte fik eller burde have fået kendskab til fordringen og  

 skyldneren.
Advokaterne finder, at lovforslaget bør ændres med henblik på at  

 videreføre den retstilstand, der følger af Højesterets dom i sagen gengivet i  

 Ugeskrift for Retsvæsen 2005, side 1594 H.
Justitsministeriet skal hertil  

 bemærke, at Højesteret ved denne afgørelse fastslog, at en række krav ikke  

 var  

 forældet, fordi den skadelidte havde befundet sig i utilregnelig uvidenhed om  

 sine krav på erstatning for tabt arbejdsfortjeneste og godtgørelse for varigt  

 men.
Som anført går suspensionsreglen i lovforslagets § 3, stk. 2, netop ud  

 på  

 at videreføre denne retstilstand.
Der er således ikke behov for at ændre  

 lovforslaget for at opnå den retstilstand, som advokaterne ønsker.
 Endelig kommenterer  

 advokaterne nogle oplysninger om genoptagelser af arbejdsskadesager.  

 Justitsministeriet  

 skal hertil bemærke, at hverken forslaget til lov om forældelse af fordringer  

 (L 165) eller forslaget til lov om ændring af forskellige lovbestemmelser om  

 forældelse af fordringer m.v. (L 166) berører spørgsmålet om, i hvilke  

 tilfælde  

 der kan ske genoptagelse af arbejdsskadesager.
 Spørgsmål 28:
 Ministeren bedes tilsende udvalget sit talepapir til samrådet  

 24/5-07 om samrådsspørgsmål A.
 Svar:
 Der vedlægges det udkast til talepapir, som dannede grundlag for  

 justitsministerens besvarelse den 24. maj 2007 af Folketingets Retsudvalgs  

 samrådsspørgsmål A.
 Udkast til tale:
 1. Henvendelsen fra de to  

 advokater drejer sig jo som bekendt om lovforslagets konsekvenser på  

 arbejdsskadeområdet.
Justitsministeriet har kommenteret henvendelsen i besvarelsen af  

 spørgsmål 12. På grundlag af de opfølgende skriftlige spørgsmål fra udvalget  

 går  

 jeg ud fra, at det navnlig er problemstillingen om virkningerne af den  

 foreslåede 3-årige forældelsesfrist, som udvalget ønsker nærmere belyst.
Det  

 vil jeg derfor koncentrere mig om i det følgende, og hvis udvalget derefter  

 har  

 supplerende eller uddybende spørgsmål om detaljerne, vil jeg og mine  

 embedsmænd  

 naturligvis prøve at besvare dem.
2. Langt de fleste krav er  

  

 i dag  

 underlagt både en kort  

 og en lang forældelsesfrist.
Den korte frist er på 5 år og den lange frist er  

 på 20 år.
Den korte frist begynder først at løbe fra det tidspunkt, hvor  

 kreditor vidste eller burde vide, at kravet bestod, mens den lange frist  

 løber  

 fra det tidspunkt, hvor kravet opstod, uanset om kreditor vidste eller burde  

 vide, at kravet bestod.
En fordring forældes, når én af disse to  

 forældelsesfrister  

 er udløbet.
 3. Denne kombination af en 5-årig og en 20-årig frist gælder i  

 dag bl.a. for almindelige krav om personskadeerstatning.
Hvis der er tale om et erstatningskrav i henhold til  

  

 arbejdsskadesikringsloven,  

 gælder imidlertid ifølge en højesteretsdom fra 1999 det særlige, at den  

 5-årige  

 forældelsesfrist ikke finder anvendelse.
Højesterets afgørelse blev vel at  

 mærke ikke truffet på baggrund af en vurdering af, om det er rimeligt, at  

 lovens korte forældelsesfrist finder anvendelse også på dette område, men  

 alene  

 på baggrund af en fortolkning af den gældende 1908-lov.
 Situationen er altså i dag, at et krav, der fremsættes over for  

 arbejdsskademyndighederne efter arbejdsskadesikringsloven, alene forældes  

 efter  

 20-års fristen.
 4.  

 Også  

  

 efter  

 lovforslaget  

 vil langt de fleste krav være omfattet af både en kort og en  

 lang frist.
 Lovens lange frist forkortes fra 20 til 10 år, men dog med visse  

 undtagelser, bl.a. for krav på personskadeerstatning −  

  

 herunder  

 krav efter arbejdsskadesikringsloven − hvor fristen tværtimod  

  

 forlænges  

 fra 20 til 30 år.
Lovens korte forældelsesfrist forkortes efter forslaget fra 5  

 til 3 år, men stadig sådan, at den korte frist først begynder at løbe fra det  

 tidspunkt, hvor kreditor  den skadelidte  var eller burde være  

 bekendt med  

 kravet.
Baggrunden for forslaget om at forkorte lovens korte frist fra 5 til  

 3  

 år er, at tvister om fordringer generelt bør søges afgjort så hurtigt som  

 muligt, bl.a. for at undgå bevistvivl, og forslaget bygger på den grundtanke,  

 at det i vore dage som regel vil være rimeligt at forlange, at man reagerer  

 over for skyldneren inden for 3 år efter, at man er blevet klar over, at man  

 havde et krav mod vedkommende.
 Efter lovforslaget vil 3-års fristen gælde i kombination med en  

 absolut 30-års frist for alle krav på personskadeerstatning − også  

 krav,  

 der rejses over for arbejdsskademyndighederne i medfør af  

 arbejdsskadesikringsloven.
 Så mens der på arbejdsskadeområdet i dag gælder en absolut  

 20-års frist, vil der fremover gælde en absolut 30-års frist kombineret med  

 en  

 3-års frist, som imidlertid først begynder at løbe, når man er eller bør være  

 klar over, at man har lidt en skade, og at skaden skyldes arbejdet.
Det er altså ikke dækkende, hvis det hævdes, at man med  

 lovforslaget på dette område vil gå fra en 20-års frist til en 3-års frist:  

 Man  

 går fra en 20-års frist til en  

  

 30-års frist, og samtidig kræver man  

 blot, at personer der kommer til skade på deres arbejde  efter helt  

 samme  

 princip som for alle andre personer, der kommer til skade  skal reagere  

 inden  

 for 3 år efter, at der er blevet klarhed om sygdommen og dens sammenhæng med  

 arbejdet.
Efter min opfattelse vil det være en rimelig og hensigtsmæssig  

 retstilstand.
Lad mig nævne et eksempel på, hvordan de nye regler vil virke: Hvis  

 f.eks. en person først bliver syg nogle år efter det skadelige arbejdes  

 ophør,  

 og den pågældende til at begynde med håber på bedring og forsøger at arbejde  

 videre, men senere må opgive, vil den pågældende typisk have krav på  

 erstatning  

 for tab af erhvervsevne.
Dette erstatningskrav vil i et sådant tilfælde først  

 blive forældet efter lovens korte frist 3 år efter, at den pågældende måtte  

 opgive  

 at arbejde videre.
 I et sådant tilfælde skal den skadelidte altså blot sørge for at  

 rejse kravet over for arbejdsskademyndighederne inden for 3 år efter, at den  

 pågældende måtte holde op med at arbejde.
Man kan så forestille sig den situation, at arbejdsskademyndighederne  

 afviser kravet, fordi man ikke finder det bevist, at sygdommen skyldtes den  

 pågældendes arbejde.
En sådan afvisning har jo umiddelbart ikke noget med  

 forældelsesreglerne at gøre, men hvad sker der, hvis der 4 år senere kommer  

 væsentlige nye oplysninger, der betyder, at årsagssammenhængen mellem  

 sygdommen  

 og arbejdet nu faktisk kan bevises? Her vil arbejdsskadesikringslovens  

 betingelser for at få sagen genoptaget hos myndighederne være opfyldt, men  

 risikerer man så, at kravet i mellemtiden er blevet forældet? Nej, i et  

 sådant  

 tilfælde vil 3-års fristen også være suspenderet, og fristen begynder altså  

 først at løbe fra det tidspunkt, hvor de nye væsentlige oplysninger  

 foreligger.
 På baggrund af det jeg her har sagt, er det min konklusion, at  

 der ikke er tale om at stille de skadelidte i arbejdsskadesager i en urimelig  

 situation, og jeg synes ikke, at der er behov for at lave særregler, der  

 afviger fra de regler, der i øvrigt vil gælde på personskadeområdet.
Jeg har i første omgang undladt at komme ind på det ændringsforslag,  

 jeg har fremsat efter aftale med beskæftigelsesministeren.
Det vedrører jo en  

 mere specifik problemstilling vedrørende genoptagelse af afgjorte sager.
 Spørgsmål 29:
 Ministeren bedes i fortsættelse af samrådet 24/5-07 om  

 samrådsspørgsmål A ved anvendelsen af konkrete eksempler uddybe/konkretisere,  

 hvad der i forhold til forældelsesfristens påbegyndelse for så vidt angår  

 arbejdsskader nærmere ligger i, at den tilskadekomne fik eller »burde« have  

 fået kendskab til kravet.
 Svar:
 Lovforslagets § 3, stk. 2, har følgende ordlyd:
»Stk. 2.  

  

 Var  

 fordringshaveren ubekendt med fordringen eller skyldneren, regnes  

 forældelsesfristen  

 i stk. 1 først fra den dag, da fordringshaveren fik eller burde have fået  

 kendskab hertil.« På det omhandlede punkt svarer den såkaldte suspensionsregel i  

 lovforslagets § 3, stk. 2, indholdsmæssigt til § 3 i den gældende 1908-lov.  

 Ifølge en højesteretsdom fra 1999 finder 1908-loven dog ikke anvendelse ved  

 krav i henhold til arbejdsskadesikringsloven.
 Både den gældende og den foreslåede suspensionsregel har til  

 formål at sikre, at kreditor kun mister sit krav efter lovens korte frist,  

 hvis  

 det kan bebrejdes kreditor, at han eller hun ikke reagerede før fristens  

 udløb.  

 Suspensionsreglen skal sikre, at lovens korte frist ikke medfører resultater,  

 der er urimelige for kreditor, og derfor er der ved anvendelsen af den  

 gældende  

 regel generelt blevet taget et betydeligt hensyn til kreditor, jf. herved  

 Eivind Einersen,  

  

 Forældelsesloven af 1908  

 med kommentarer  

  

 (1999), side 264.
Både den gældende og den foreslåede suspensionsregel er således  

 udtryk for en almindelig culparegel, idet forældelsesfristen kun begynder at  

 løbe,  

 hvis det skyldes kreditors culpøse adfærd, at denne ikke har viden om  

 fordringen og skyldneren, jf. herom bl.a.
Bo von Eyben,  

  

 Forældelse I  

  

 (2003), side 448.
Som et eksempel på anvendelse af den gældende suspensionsregel  

 uden for arbejdsskadeområdet, kan nævnes Højesterets kendelse af 5. november  

 1990, jf.
Ugeskrift for Retsvæsen 1991.1 H.
Sagen drejede sig om en person,  

 der  

 efter et trafikuheld den 3. november 1981 var blevet behandlet på hospitaler  

 bl.a. for en knæskade.
En hofteskade blev først opdaget den 6. juli 1982 ved  

 en  

 ambulant kontrol.
Lægen, der havde foretaget denne kontrol, forklarede i  

 retten, at han ikke kunne huske, om han havde sagt til den skadelidte, at der  

 kunne blive tale om varigt men efter hofteskaden, og at det efter hans  

 opfattelse var en lægefejl, at hofteskaden ikke var blevet opdaget og  

 behandlet  

 tidligere.
Den skadelidte havde i 1984 set en erklæring fra lægen herom.  

 Højesteret fastslog ved kendelsen, at den skadelidtes eventuelle  

 erstatningskrav  

 ikke var forældet efter 1908-lovens 5-års frist den 10. september 1988, hvor  

 den skadelidte anlagde retssag mod de hospitaler, der havde foretaget  

 behandlingen  

 efter trafikuheldet.
 Ved en arbejdsskade forstås efter arbejdsskadesikringslovens § 5  

 en ulykke eller en erhvervssygdom, der er en følge af arbejdet eller de  

 forhold,  

 som arbejdet er foregået under.
 I praksis kan der bl.a. opstå tvivl om, hvorvidt der er  

 årsagssammenhæng mellem skaden og arbejdet eller arbejdsforholdene.
 Er der tale om skader, der opstår umiddelbart i forbindelse med  

 en  

  

 ulykke  

  

 på arbejdet, må den  

 skadelidte (eller eventuelt dennes efterladte) som udgangspunkt antages at  

 have  

 fået fornøden viden om den formodede årsagssammenhæng med arbejdet på  

 ulykkesdagen.
Er der tale om en  

  

 erhvervssygdom  

  

 eller om  

  

 følgeskader  

  

 , som er indtrådt  

 nogen tid efter en ulykke, vil det derimod ikke uden videre kunne lægges til  

 grund, at den skadelidte (eller dennes efterladte) vidste eller burde vide,  

 at  

 sygdommen var arbejdsbetinget.
Anvendelsesområdet for »burde viden« vil her  

 være meget snævert, idet forældelsesfristen typisk først vil kunne løbe fra  

 det  

 tidspunkt, hvor en læge har fortalt den skadelidte eller de efterladte, at  

 der  

 er tale om en sygdom eller skade, som må antages at være arbejdsbetinget.
 Arbejdsskadestyrelsen har oplyst, at man til brug for  

 vurderingen af, om og hvornår den skadelidte eller de efterladte har fået den  

 relevante viden, i givet fald bl.a. vil indhente relevante journaloplysninger  

 fra de læger og hospitaler, som har undersøgt den skadelidte.
 Adskillige sygdomme kan skyldes skadelige påvirkninger, der  

 findes både i og uden for den skadelidtes arbejdsmiljø, og det vil generelt  

 ikke kunne kræves, at den skadelidte eller de efterladte skal have kendskab  

 til, hvilke sygdomme der er eller kan være arbejdsbetingede.
 Ud over spørgsmålet om årsagssammenhæng med arbejdet vil der i  

 praksis bl.a. også kunne være tvivl om, hvornår skadelidte var i stand til at  

 opgøre sit krav.
 Efter Justitsministeriets opfattelse følger det af lovforslagets  

 § 3, stk. 2, at forældelsesfristen for et krav om f.eks. tab af erhvervsevne  

 tidligst vil skulle regnes fra det tidspunkt, hvor det er muligt at  

 konstatere,  

 at der er lidt et erhvervsevnetab, f.eks. det tidspunkt, hvor den skadelidte  

 på  

 grund af arbejdsskadens følger må ophøre med at arbejde eller må overgå til  

 anden og lavere lønnet beskæftigelse.
 Spørgsmål 32:
 Elmer & Partnere foreslår i henvendelsen omdelt på bilag 17  

 konkret, at arbejdsskadekrav i som udenfor kontrakt omfattes af 5-årsfristen  

 i  

 § 4. Ministeren bedes uddybende kommentere dette forslag til ændring,  

 herunder  

 redegøre for, hvad der taler for henholdvis mod forslaget.
 Svar:
 Forslaget fra advokatfirmaet Elmer & Partnere om at forlænge  

 den foreslåede forældelsesfrist fra 3 år til 5 år for arbejdsskadekrav vil  

 indebære, at skadelidte vil have 5 år i stedet for 3 år til at anmelde et  

 krav  

 i anledning af en arbejdsskade til myndighederne regnet fra tidspunktet, hvor  

 den pågældende fik eller burde have fået kendskab til kravet, hvilket vil  

 sige  

 fra tidspunktet, hvor skadelidte er i stand til at opgøre et krav og til at  

 indse, at kravet er begrundet i en arbejdsskade.
 Imod et sådant ændringsforslag kan navnlig anføres, at det ikke  

 i samme omfang som en forældelsesfrist på 3 år vil tilskynde den skadelidte  

 til  

 at søge kravet bragt på det rene hurtigt med henblik på at sikre, at en  

 eventuel  

 tvist kan løses på det bevismæssigt bedste grundlag.
 For et sådant ændringsforslag kan navnlig anføres  

 arbejdsskadeområdets særlige karakter, herunder at der i dag ikke gælder  

 nogen  

 »kort« forældelsesfrist på dette område, og at Folketinget netop har vedtaget  

 at udvide adgangen til at dispensere fra de gældende anmeldelsesfrister efter  

 arbejdsskadeloven.
 Spørgsmål 33:
Elmer & Partnere foreslår i henvendelsen omdelt på bilag 17  

 konkret, at begyndelsestidspunktet for arbejdsskadesager bliver det tidligste  

 af de tidspunkter, hvor et varigt mén eller et klart erhvervsevnetab med  

 sikkerhed kan fastslås.
Ministeren bedes uddybende kommentere dette forslag  

 til  

 ændring, herunder redegøre for, hvad der taler for henholdsvis mod forslaget.
 Svar:
 Advokaterne  

 Søren Kjær Jensen og Karsten Høj foreslår i den pågældende henvendelse, at  

 begyndelsestidspunktet  

 for forældelse af krav i anledning af arbejdsskader begynder at løbe efter de  

 retningslinjer, der fremgår af Højesterets dom optrykt i Ugeskrift for  

 Retsvæsen 2005, side 1594.
 Den  

 foreslåede 3-årige forældelsesfrist skal som udgangspunkt regnes fra  

 tidspunktet for skadens indtræden, men efter lovforslagets § 3, stk. 2,  

 begynder  

 forældelsesfristen først at løbe fra det tidspunkt, hvor fordringshaveren får  

 eller burde have fået kendskab til fordringen og skyldneren.
 Højesteret  

 fastslog ved den nævnte dom, at en række krav ikke var forældet, fordi den  

 skadelidte havde befundet sig i utilregnelig uvidenhed om sine krav på  

 erstatning for tab af erhvervsevne og godtgørelse for varigt men.
Som  

 anført i lovforslagets bemærkninger viderefører bestemmelsen i lovforslagets  

 §  

 3, stk. 2, den gældende retstilstand på dette punkt.
Der er således ikke  

 behov  

 for at ændre lovforslaget for at opnå en videreførelse af den retstilstand,  

 som  

 dommen er udtryk for.
 Det  

 indebærer i praksis bl.a., at den foreslåede 3-årige forældelsesfrist først  

 kan  

 begynde at løbe fra det tidspunkt, hvor skadelidte er i stand til at opgøre  

 et  

 krav og til at indse, at kravet er begrundet i en arbejdsskade.
Forældelsesfristen  

 for krav på godtgørelse for varigt men regnes således tidligst fra det  

 tidspunkt, hvor de helbredsmæssige følger af skaden er så afklarede, at den  

 skadelidte kan opgøre et krav.
Forældelsesfristen for krav på erstatning for  

 tab af erhvervsevne regnes på samme måde tidligst fra det tidspunkt, hvor de  

 helbredsmæssige og erhvervsmæssige forhold er så afklarede, at den skadelidte  

 kan opgøre et krav.
 Det  

 bemærkes, at det bl.a. også følger af den omhandlede højesteretsdom, at  

 forældelsesfristen for helbredelsesudgifter, tabt arbejdsfortjeneste og  

 godtgørelse for svie og smerte efter omstændighederne vil kunne opgøres på et  

 tidligere tidspunkt end krav på godtgørelse for varigt men og krav på  

 erstatning for tab af erhvervsevne.
 Spørgsmål 34:
Elmer & Partnere foreslår i henvendelsen omdelt på bilag 17  

 konkret, at tillægsfristen for arbejdsskader fastsættes til 3 år, fordi  

 området  

 tidligere har været underlagt en 20-årsfrist.
Ministeren bedes uddybende  

 kommentere dette forslag til ændring, herunder redegøre for, hvad der taler  

 for  

 henholdvis mod forslaget.
 Svar:
 Forslaget fra advokatfirmaet Elmer & Partnere om at forlænge  

 den foreslåede tillægsfrist fra 1 år til 3 år for arbejdsskadekrav vil  

 indebære, at skadelidte vil have mindst 3 år i stedet for mindst 1 år regnet  

 fra det tidspunkt, hvor der gives meddelelse om arbejdsskademyndighedernes  

 afgørelse, til at afbryde forældelsen endeligt, eksempelvis ved at indbringe  

 afgørelsen for domstolene.
 Imod et sådant ændringsforslag kan navnlig anføres, at det ikke  

 i samme omfang som en tillægsfrist på 1 år vil tilskynde den skadelidte til  

 at  

 søge kravet bragt på det rene hurtigt med henblik på at sikre, at en eventuel  

 tvist kan løses på det bevismæssigt bedste grundlag.
 For et sådant ændringsforslag kan navnlig anføres  

 arbejdsskadeområdets særlige karakter, herunder at der i dag ikke gælder  

 nogen  

 »kort« forældelsesfrist på dette område.
 Spørgsmål 35:
 Ministeren bedes kommentere de to eksempler på sager, som efter  

 de nye foreslåede regler ville falde for forældelsesfristen, jf. henvendelsen  

 fra Elmer & Partnere af 23/5-07 (bilag 17).
 Svar:
 Justitsministeriet er ikke i besiddelse af de to utrykte  

 landsretsdomme, som advokaterne henviser til som grundlag for de to  

 eksempler.
Det første eksempel drejer sig om en hjemmehjælper, der først  

 anmelder en skade 6 år efter skadens indtræden.
Hjemmehjælperen har i den  

 mellemliggende periode fortsat kunnet passe sit arbejde, men dog med mange  

 sygedage.
Spørgsmålet er, om et eventuelt krav på erstatning for tabt  

 erhvervsevne  

 i en sådan situation ville være forældet efter de foreslåede regler.
 Efter Justitsministeriets opfattelse følger det af lovforslagets  

 § 3, stk. 2, at forældelsesfristen for krav på erstatning for tab af  

 erhvervsevne tidligst regnes fra det tidspunkt, hvor det er muligt for den  

 skadelidte at opgøre sit krav, f.eks. det tidspunkt, hvor den skadelidte  

 ophører med at arbejde eller overgår til anden og lavere lønnet beskæftigelse  

 på grund af arbejdsskadens følger.
 I det pågældende eksempel ville forældelsesfristen for kravet om  

 erhvervsevnetabserstatning derfor efter Justitsministeriets opfattelse ikke  

 være udløbet efter de foreslåede regler.
I det andet eksempel beskrives en situation, hvor den skadelidte  

 ikke regner med, at hun vil få varige men.
Skadelidte har indimellem nogle  

 rygproblemer, som hun kommer sig over, og først da skadelidte efter et  

 rygproblem knap tre år efter ulykken ikke kommer sig igen, anmelder hun  

 skaden.  

 At skadelidte anmelder kravet, inden der er gået 3 år fra den begivenhed, der  

 gav anledning til rygproblemerne, skyldes ifølge advokaterne den  

 tilfældighed,  

 at rygproblemernes varige karakter når at vise sig inden for 3 år.
Efter Justitsministeriets opfattelse følger det af lovforslagets  

 § 3, stk. 2, at forældelsesfristen for krav på godtgørelse for varigt men i  

 en  

 sådan situation tidligst vil skulle regnes fra det tidspunkt, hvor de  

 helbredsmæssige følger af skaden er så afklarede, at den skadelidte kan  

 opgøre  

 sit krav.
I det nævnte eksempel vil forældelsesfristen for kravet på  

 mengodtgørelse derfor efter Justitsministeriets opfattelse først skulle  

 regnes  

 fra det tidspunkt, hvor det kan konstateres, at rygproblemerne har en varig  

 karakter.
 I dette eksempel ville forældelsesfristen for kravet om  

 mengodtgørelse derfor efter Justitsministeriets opfattelse ikke være udløbet  

 efter de foreslåede regler, selv om rygproblemernes varige karakter først  

 havde  

 kunnet konstateres f.eks. 4 år efter skaden.
 Spørgsmål nr. 36:
I et tænkt eksempel, hvor en person kommer ud for en  

 arbejdsulykke, antager vi, at sagen bliver endeligt afgjort i Ankenævnet  

 efter  

 2 år med en erstatning for såvel mén som delvis erhvervsevnetab.
I så fald  

 bedes ministeren redegøre for, hvor lang tid, der herefter må gå, før sagen  

 bliver indbragt for domstolene med krav om erstatning efter  

 erstatningsansvarsloven.
Herunder om der er forskel i forhold til sager om  

 supplerende mén- og erstatningsansvarserstatning og sager om godtgørelse for  

 svie  

 og smerte.
 Svar:
 Som det fremgår af besvarelsen af spørgsmål nr. 20 vedrørende  

 lovforslaget, vil den foreslåede »korte« forældelsesfrist som udgangspunkt  

 skulle regnes fra skadens indtræden både for krav efter  

 arbejdsskadesikringsloven og krav efter de almindelige erstatningsretlige  

 regler, jf. lovforslagets § 2, stk. 1 og 4. Denne forældelsesfrist begynder  

 dog  

 ikke at løbe, hvis skadelidte var i utilregnelig uvidenhed om fordringen  

 eller  

 skyldneren, jf. lovforslagets § 3, stk. 2.
Det følger af Højesterets dom, der er optrykt i Ugeskrift for  

 Retsvæsen 1995.843 H, at i tilfælde, hvor et krav kan være omfattet af  

 arbejdsskadesikringsloven, er den skadelidte ikke berettiget til at forfølge  

 sit eventuelle krav efter de almindelige erstatningsretlige regler, før  

 spørgsmålet om dennes tilsvarende krav efter arbejdsskadesikringsloven er  

 afgjort.
Dommen indebærer, at krav på supplerende godtgørelse for varigt men  

 og  

 supplerende erstatning for tab af erhvervsevne (»differencekrav«) ikke kan  

 rejses efter de almindelige erstatningsretlige regler, før spørgsmålet om  

 kravet efter arbejdsskadesikringsloven er afgjort.
Det følger af lovforslagets § 14, at hvis fordringshaveren har  

 været afskåret fra at afbryde forældelse på grund af en hindring, som ikke  

 beror på fordringshaverens forhold, indtræder forældelse tidligst et år efter  

 hindringens ophør.
Denne bestemmelse vil i givet fald finde anvendelse på den  

 beskrevne situation, således at forældelsesfristen vedrørende differencekrav  

 tidligst kan udløbe et år efter arbejdsskademyndighedernes afgørelse om  

 kravene  

 i henhold til arbejdsskadesikringsloven.
Den skadelidte vil i det nævnte eksempel, hvor der kun er gået 2  

 år fra forældelsesfristens begyndelsestidspunkt, da der træffes afgørelse  

 efter  

 arbejdsskadesikringsloven, have et år efter Ankestyrelsens afgørelse til at  

 indbringe det supplerende krav mod arbejdsgiveren for domstolene.
Var der  

 f.eks. blevet truffet afgørelse efter 1 år, ville den skadelidte have haft 2  

 år  

 til at indbringe sagen for domstolene i medfør af den foreslåede 3-årige  

 forældelsesfrist, og § 14 ville i så fald ikke have haft selvstændig  

 betydning.  

 Var der f.eks. blevet truffet afgørelse efter 3 år, ville den skadelidte i  

 medfør af § 14 have haft et år til at indbringe sagen for domstolene.
Der kan ikke efter arbejdsskadesikringsloven rejses krav på  

 erstatning for tabt arbejdsfortjeneste eller godtgørelse for svie og smerte.  

 Sådanne krav vil derfor kunne rejses uafhængigt af arbejdsskademyndighedernes  

 behandling af kravet efter arbejdsskadesikringsloven.
Forældelsesfristen for  

 disse  

 krav vil skulle regnes fra skadens indtræden, jf. lovforslagets § 2, stk. 4,  

 medmindre skadelidte hverken kendte eller burde kende fordringen eller  

 skyldneren, jf. lovforslagets § 3, stk. 2.
I det nævnte eksempel, hvor der er gået 2 år fra  

 forældelsesfristens begyndelsestidspunkt, da der træffes afgørelse efter  

 arbejdsskadesikringsloven, vil den skadelidte derfor have et år efter  

 Ankestyrelsens  

 afgørelse til at indbringe krav mod arbejdsgiveren på erstatning for tabt  

 arbejdsfortjeneste  

 eller godtgørelse for svie og smerte for domstolene.
Var der f.eks. blevet  

 truffet afgørelse efter 1 år, ville den skadelidte have haft 2 år til at  

 indbringe sagen for domstolene i medfør af den foreslåede 3-årige  

 forældelsesfrist.  

 Var der f.eks. blevet truffet afgørelse efter 3 år, ville den skadelidte ikke  

 have nogen yderligere frist for at indbringe de pågældende krav for  

 domstolene,  

 medmindre den 3-årige forældelsesfrist er suspenderet efter lovforslagets §  

 3,  

 stk. 2.
 Spørgsmål 37:
Er ministeren enig i, at 3 ud af de 4 domme, som Elmer &  

 Partnere nævner, jf. bilag 17, ikke ville have medført de store erstatninger  

 til de pågældende, hvis deres sager var blevet behandlet efter de regler, der  

 foreslås? Svar:
De to første domme, som advokaterne nævner, er behandlet i  

 besvarelsen af spørgsmål nr. 35 vedrørende lovforslaget.
Som det fremgår  

 heraf,  

 er det Justitsministeriets opfattelse, at kravene i disse to sager ikke ville  

 have  

 været forældet efter de foreslåede regler.
 Advokaterne nævner endvidere Højesterets domme optrykt i  

 Ugeskrift for Retsvæsen 2006, side 1444 og 2006, side 3370. Begge domme angår  

 tilfælde, hvor Arbejdsskadestyrelsen har genoptaget sager på andet grundlag  

 end  

 arbejdsskadesikringslovens §§ 41-43. Ingen af kravene i disse sager ville  

 have  

 været forældet efter de foreslåede regler, hvis Folketinget vedtager det  

 ændringsforslag, som er sendt til Retsudvalget den 23. maj 2007, og som  

 indebærer, at der i sådanne genoptagelsestilfælde alene vil gælde en absolut  

 forældelsesfrist på 30 år.
 Spørgsmålet kan således besvares benægtende.
 Spørgsmål 38:
Kan ministeren bekræfte, jf. henvendelsen fra Elmer &  

 Partnere (bilag 17), at antallet af sager, som er blevet afvist af  

 Arbejdsskadestyrelsen i den periode, hvor arbejdsskademyndighederne urigtigt  

 anvendte en 5-årsforældelsesfrist over en 3-årig periode var 1.679 sager? Svar:
 Justitsministeriet har anmodet Beskæftigelsesministeriet om et  

 bidrag til besvarelsen af spørgsmålet.
 Beskæftigelsesministeriet har oplyst følgende:
 »Arbejdsskadestyrelsen har i forbindelse med Højesterets dom af  

 5. oktober 1999 vedrørende forældelse opgjort antallet af sager, der er  

 afvist  

 med begrundelsen, at kravet var forældet, til 1.679.
 I forbindelse med dommen blev der skrevet ud til 1.214 personer,  

 idet der i de resterende sager allerede var sket genoptagelse blandt andet  

 som  

 følge af hjemvisninger fra Ankestyrelsen.
 998 fik deres sag genoptaget.
Der er tilkendt erstatning og godtgørelse i 345 af disse sager.« Spørgsmål 39:
Er ministeren enig med Elmer & Partnere, jf. bilag 17, når  

 de anfører, at den 5-årige frist, der må formodes at være indarbejdet i  

 befolkningens bevidsthed, ikke har været mere indarbejdet, end at hundredevis  

 af arbejdsskaderamte hvert år har anmeldt skader mere end 5 år, efter at  

 disse  

 er indtrådt? Svar:
Højesteret fastslog ved dommen, der er optrykt i Ugeskrift for  

 Retsvæsen 2000, side 19, at den 5-årige forældelsesfrist efter 1908-loven  

 ikke  

 finder anvendelse på krav i henhold til arbejdsskadessikringsloven.
Dommen  

 gav  

 anledning til, at Arbejdsskadestyrelsen genoptog en række sager, som var  

 blevet  

 afvist med den begrundelse, at kravene var forældet efter 1908-loven.
Der er  

 redegjort for antallet af sager i besvarelsen af spørgsmål nr. 38 vedrørende  

 lovforslaget.
Beskæftigelsesministeriet har oplyst, at der årligt anmeldes ca.  

 45.000 arbejdsskader til Arbejdsskadestyrelsen.
Der henvises endvidere til  

 besvarelsen  

 af spørgsmål nr. 44 vedrørende lovforslaget.
 Spørgsmål 40:
Er ministeren enig i, at lovforslaget vil resultere i flere retssager? Svar:
 Justitsministeriet lægger til grund, at spørgsmålet navnlig  

 angår en eventuel forøgelse af antallet af retssager om krav i henhold til  

 arbejdsskadesikringsloven.
 Efter lovforslaget afbrydes både den foreslåede »korte« frist på  

 3 år og den foreslåede »lange« frist på 10 år, for nogle kravs vedkommende 30  

 år, ved, at skyldneren erkender sin forpligtelse, eller ved, at  

 fordringshaveren foretager forskellige former for retslige skridt, jf.  

 lovforslagets §§ 15-18.
 Efter lovforslagets § 21, stk. 2, indtræder forældelse tidligst  

 et år efter, at en myndighed har givet meddelelse om sin afgørelse, hvis en  

 sag  

 om en fordrings eksistens eller størrelse, eller en sag, som er afgørende  

 herfor, inden forældelsesfristens udløb er indbragt for den administrative  

 myndighed.
 Det vil derfor i første omgang ikke være nødvendigt at anlægge  

 retssag for at afbryde forældelsen af et krav, der anmeldes efter  

 arbejdsskadesikringsloven, idet indbringelse af kravet for  

 arbejdsskademyndighederne  

 vil medføre, at forældelsesfristen foreløbigt afbrydes.
 Den 1-årige tillægsfrist i lovforslagets § 21, stk. 2,  

 indebærer, at den skadelidte har  

  

 mindst  

  

 et år fra myndighedens afgørelse til at indbringe afgørelsen for domstolene.  

 Fristen vil være længere, hvis der er mere end et år tilbage af den  

 almindelige  

 forældelsesfrist.
På arbejdsskadeområdet gælder i dag alene den 20-årige  

 forældelsesfrist efter Danske Lov.
Denne forældelsesfrist kan afbrydes ved  

 påmindelse, og hvis den skadelidte er uenig i arbejdsskademyndighedernes  

 afgørelse og ønsker at indbringe den for domstolene, vil det således i dag  

 ikke  

 være nødvendigt at gøre dette inden for et år for at undgå, at fordringen  

 forældes.
 Det kan derfor naturligvis ikke på forhånd udelukkes, at den  

 foreslåede 1-års frist i nogle tilfælde vil kunne medføre, at en skadelidt  

 vælger at anlægge retssag inden fristens udløb for at undgå forældelse, og at  

 det efterfølgende fastslås, at arbejdsskademyndighedernes afgørelse var  

 korrekt.
 Spørgsmål 41:
Hvilke overvejelser, initiativer og beslutninger vil en skadelidt  

 typisk skulle tage inden for den foreslåede tillægsfrist på 1 år, og hvor  

 lang  

 tid må de enkelte dele skønsmæssigt vurderes at tage? Svar:
 Justitsministeriet lægger til grund, at spørgsmålet tager sigte  

 på arbejdsskadesager, hvor arbejdsskademyndighederne har truffet en  

 afgørelse,  

 som skadelidtes er helt eller delvis uenig i.
 Der er bl.a. i besvarelsen af spørgsmål nr. 40 vedrørende  

 lovforslaget redegjort for bestemmelsen i lovforslagets § 21, stk. 2, som i  

 arbejdsskadesager indebærer, at forældelse  

  

 tidligst  

  

 indtræder et år efter, at arbejdsskademyndighederne har givet meddelelse om  

 afgørelsen.
Efter almindelige forvaltningsretlige principper er arbejdsskademyndighederne  

 forpligtede til at søge sagerne forsvarligt belyst, inden der træffes  

 afgørelse,  

 og myndighederne har bl.a. adgang til at indhente oplysninger om skadelidtes  

 helbredsmæssige og erhvervsmæssige forhold.
Arbejdsskademyndighederne har  

 efter  

 forvaltningslovens almindelige regler pligt til at partshøre den skadelidte  

 over  

 de oplysninger, der måtte være indhentet til brug for behandlingen af sagen.  

 Skadelidte  

 kan i den forbindelse anføre, om der er oplysninger, som efter hans eller  

 hendes mangler i vurderingsgrundlaget.
 Endvidere har arbejdsskademyndighederne efter forvaltningsloven  

 pligt til at begrunde de afgørelser, der træffes, og det skal fremgå af  

 begrundelsen, hvilke oplysninger der er lagt vægt på ved afgørelsen.
Uanset det anførte forekommer der naturligvis tilfælde, hvor den  

 skadelidte efter sagens afgørelse finder, at der er behov for at indhente  

 supplerende  

 oplysninger eller rådgivning med henblik på eventuelt at anfægte afgørelsen.  

 I  

 givet fald kan der eventuelt være anledning til at søge om fri proces.
Der  

 kan  

 ikke siges noget generelt om, hvilke oplysninger der kan være tale om, eller  

 hvilke elementer i en afgørelse, en skadelidt kan være uenig i, og det kan  

 naturligvis ikke på forhånd udelukkes, at der vil kunne forekomme tilfælde,  

 hvor der er truffet en forkert afgørelse af myndighederne, og hvor den  

 skadelidte har behov for supplerende oplysninger, som ikke kan skaffes inden  

 for et år.
Det bemærkes, at arbejdsskademyndighedernes afgørelse bl.a. vil  

 kunne genoptages efter arbejdsskadesikringslovens regler herom, hvis der  

 efter  

 afgørelsen er fremkommet nye, væsentlige, faktiske oplysninger.
I så fald får  

 den foreslåede tillægsfrist ingen betydning.
 Spørgsmål 42:
Mener ministeren i fortsættelse af forrige spørgsmål, at  

 skadelidte uden videre vil kunne nå det hele inden for 1 år? Svar:
 Der henvises til besvarelsen af spørgsmål nr. 41 vedrørende  

 lovforslaget.
 Spørgsmål  

 43  

 :
 Ministeren bedes oplyse, hvilke grupper der vil blive stillet  

 ringere med en vedtagelse af L 165 og L 166.
 Svar:
 Efter gældende regler er forældelsesfristen for krav efter  

 arbejdsskadesikringsloven 20 år.
Det fremsatte forslag til ny forældelseslov indebærer for  

 arbejdsskadeområdet, at der indføres en kort forældelsesfrist på 3 år  

 kombineret med en absolut frist på 30 år.
Den korte frist regnes fra det  

 tidspunkt, hvor tilskadekomne kunne opgøre og rejse sit krav.
Den lange frist  

 på 30 år regnes fra ophøret af den skadevoldende handling.
 Den nye forældelseslov vil således ramme personer, der forholder  

 sig passivt i 3 år eller mere efter, at pågældende var i stand til at opgøre  

 og  

 rejse sit krav.
Det gælder både i forhold til anmeldelse af selve skaden og  

 anmodning om genoptagelse.
For så vidt angår genoptagelse regnes den korte  

 frist fra det tidspunkt, hvor de forhold, som begrunder genoptagelse efter  

 loven,  

 foreligger.
 Det bemærkes, at det fremsatte ændringsforslag indebærer, at den  

 korte forældelsesfrist på 3 år og tillægsfristen på 1 år ikke gælder i to  

 tilfælde  dels hvor en sag om erstatning kan genoptages, fordi den  

 pågældende  

 sygdom efterfølgende er blevet optaget på fortegnelsen over erhvervssygdomme,  

 jf. arbejdsskade-sikringslovens § 41, stk. 2, dels hvor en sag genoptages på  

 andet grundlag end arbejdsskadesikringslovens §§ 41-43.
Den sidstnævnte kategori angår tilfælde, hvor sager genoptages  

 på almindelig forvaltningsretligt grundlag i anledning af, at myndighederne  

 har  

 ændret deres praksis.
Arbejdsskadestyrelsen har således genoptaget sager i  

 tilfælde, hvor arbejdsskademyndighedernes praksis er blevet underkendt ved  

 domstolene.
 Ændringsforslaget indebærer, at alene den 30-årige  

 forældelsesfrist gælder i disse situationer.
 Spørgsmål  

 44  

 :
 Ministeren bedes i fortsættelse af forrige spørgsmål oplyse −  

 om muligt − hvor mange personer, det drejer sig om.
 Svar:
 Arbejdsskadestyrelsen modtager årligt omkring 45.000 sager,  

 herunder også sager om genoptagelse.
 Langt de fleste af disse sager anmeldes rettidigt inden for  

 lovens frister og giver ikke anledning til vanskeligheder i forbindelse med  

 de  

 foreslåede forældelsesfrister.
 Arbejdsskadestyrelsen har netop foretaget en forløbsanalyse for  

 skadeårgang 1997.
Følgende skema viser, hvornår sagerne vedrørende 1997 er  

 modtaget i Arbejdsskadestyrelsen.
Skemaet viser kun antallet af nye skader i  

 1997 og viser således ikke antallet af genoptagelser vedrørende 1997.
Skader i 1997 fordelt på året for anmeldelsen Året for anmeldelsen I alt 1997 1998 1999 2000 2001 2002 2003 2004 2005 2006 2007 Antal 32.451 5.538 666 293 197 127 74 42 36 18 2 39.444 Pct.
82,3 14,0 1,7 0,7 0,5 0,3 0,2 0,1 0,1 0,0 0,0 100,0 Tabellen viser, at 96,3 pct. af sagerne er anmeldt inden for 1  

 år fra skadeåret.
 98,7 pct. af sagerne er anmeldt til Arbejdsskadestyrelsen inden  

 3 år, og 99,5 pct. af sagerne er anmeldt til Arbejdsskadestyrelsen inden 5  

 år.  

 Under 0,5 pct. af sagerne er anmeldt mere end 5 år efter skadeåret.
 Tabellen viser  

  

 ikke  

  

 ,  

 om kravene er anmeldt for sent, når de anmeldes til Arbejdsskadestyrelsen.  

 Det  

 skyldes blandt andet, at sagerne kan være rettidigt anmeldt til  

 forsikringsselskabet.  

 Tabellen viser heller ikke, om der ville være sket suspension af forældelsen,  

 fordi tilskadekomnes krav først på et senere tidspunkt har kunnet opgøres  

 endeligt.
 Spørgsmål  

 46  

 :
Ministerens kommentarer udbedes til de ændringsforslag, som er  

 foreslået af Elmer & Partnere, jf.
L 165  bilag 17, side 6.
 Svar:
 Der henvises til justitsministerens besvarelse af spørgsmål 32,  

 33 og 34 af 24. maj 2007 fra Retsudvalget.
 Spørgsmål  

 47  

 :
 Ministeren bedes i fortsættelse af forrige spørgsmål oplyse,  

 hvor mange personer, som efter en eventuel vedtagelse af de i spørgsmålet  

 nævnte ændringsforslag, som skønnes at blive dårligere stillet end efter  

 gældende  

 lovgivning.
 Svar:
 Der henvises til svaret på spørgsmål 44.
 Spørgsmål 48:
Ministeren bedes kommentere henvendelsen af 29/5-07 fra advokat  

 Olav Willadsen, Glostrup, vedrørende L 165, jf.
L 165  bilag 19.
 Svar:
Advokat Olav Willadsen rejser i sit brev af 29. maj 2007 til  

 Folketingets Retsudvalg en række spørgsmål, som han tidligere har rejst i  

 brev  

 af 16. maj 2007 til Retsudvalget.
Spørgsmålene angår navnlig forslaget om at  

 afskaffe muligheden for, at fordringshaveren kan afbryde forældelsen efter  

 20-års reglen i Danske Lov alene ved en påmindelse til skyldner.
Justitsministeriet har kommenteret advokat Willadsens tidligere  

 henvendelse i besvarelsen af spørgsmål nr. 22 vedrørende lovforslaget,  

 hvortil  

 der henvises.
Den seneste henvendelse giver Justitsministeriet anledning til  

 følgende supplerende bemærkninger:
 Willadsen anfører, at  

 den foreslåede afskaffelse af muligheden for at afbryde forældelsen ved  

 påmindelse  

 navnlig er til skade for kreditorer, der yder lån.
Som det fremgår af besvarelsen af spørgsmål nr. 22 vedrørende  

 lovforslaget bygger dette punkt i forslaget på en enig anbefaling fra  

 Forældelsesudvalget, hvor bl.a.
Finansrådet og Realkreditrådet var  

 repræsenteret.  

 Som det bl.a. er anført i udvalgets betænkning, bør forældelsesreglerne  

 generelt navnlig bidrage til, at fordringer afvikles eller bringes på det  

 rene  

 inden rimelig tid, og at procesførelse om meget gamle fordringer undgås.  

 Forældelsesudvalget anfører bl.a., at disse hensyn i de fleste tilfælde ikke  

 på  

 tilfredsstillende måde tilgodeses ved en ordning, hvor fordringshaveren har  

 mulighed for til enhver tid at forny forældelsesfristen ved blot at  

 tilkendegive over for skyldneren, at han eller hun mener at have et krav mod  

 den pågældende.
 Justitsministeriet er enig i udvalgets synspunkter.
 Det kan tilføjes, at der  

 for fordringer i henhold til pengelån er foreslået en særlig lang  

 forældelsesfrist  

 (10 år), jf. lovforslagets § 6, stk. 1.
 Advokat Willadsen anfører, at der gør sig særlige  

 forældelsesmæssige hensyn gældende, når et krav er fastslået ved en  

 domstolsafgørelse.
 Justitsministeriet er enig i dette synspunkt, og i  

 overensstemmelse med Forældelsesudvalgets anbefaling indeholder lovforslaget  

 en  

 særlig lang forældelsesfrist (10 år), når fordringens eksistens og størrelse  

 er  

 fastslået ved dom, jf. lovforslagets § 5, stk. 1, nr. 3.
 Willadsen anfører  

 endvidere, at en skyldner vil kunne undgå at betale sin gæld ved at flytte  

 til  

 udlandet og opholde sig der, indtil fordringerne er forældede.
Det følger imidlertid af  

 lovforslagets § 14, at i tilfælde, hvor fordringshaveren har været afskåret  

 fra  

 at afbryde forældelsen på grund af ukendskab til skyldnerens opholdssted,  

 indtræder forældelse tidligst et år efter, at fordringshaver fik eller burde  

 have fået kendskab til skyldnerens opholdssted.
Endvidere indebærer § 14, at  

 forældelsesfristen suspenderes, hvis fordringshaveren har været afskåret fra  

 at  

 afbryde forældelse på grund af en hindring, som ikke beror på  

 fordringshaverens  

 forhold.
Dette vil omfatte tilfælde, hvor det ikke er muligt for  

 fordringshaveren at foretage retslige skridt mod skyldneren, f.eks. på grund  

 af  

 processuelle regler i det pågældende land.
I sådanne tilfælde indtræder  

 forældelse tidligst et år efter hindringens ophør.
 Desuden kritiserer  

 Willadsen i sit brev, at private kreditorer ikke kan iværksætte  

 lønindeholdelse.
Justitsministeriet kan  

 oplyse, at Retsplejerådet  

 som led i sin igangværende gennemgang af den civile  

 retspleje bl.a. skal se nærmere på reglerne om tvangsfuldbyrdelse.
Rådet vil  

 som led i den samlede gennemgang af området også vurdere fordele og ulemper  

 ved  

 at give mulighed for lønindeholdelse for private krav.
Willadsen bemærker  

 afslutningsvis, at der er betydelige EU-retlige følger af lovforslaget, som  

 ikke  

 er omtalt i bemærkningerne.
Som anført under pkt. 4 i lovforslagets  

 almindelige  

 bemærkninger, er det Justitsministeriets opfattelse, at lovforslaget ikke  

 indeholder EU-retlige aspekter.
 Spørgsmål 49:
Ministeren bedes kommentere henvendelse af 29/5-07 fra Teknisk  

 Landsforbund, vedr.
L 165, jf.
L 165  bilag 20.
 Svar:
 Teknisk Landsforbund udtrykker i henvendelsen af 29. maj 2007  

 bekymring over lovforslagets virkninger på arbejdsskadeområdet.
 Teknisk Landsforbunds kritikpunkter vedrører navnlig spørgsmål, som  

 Justitsministeriet har kommenteret ved besvarelserne af spørgsmål nr.  

 12, 16, 17, 21, 23, 24, 26 og 27 vedrørende  

 lovforslaget.
 Efter  

 Justitsministeriets opfattelse vil Teknisk Landsforbunds kritikpunkter i det  

 væsentlige være imødekommet med det ændringsforslag til L 166, som  

 Justitsministeriet samtidig har fremsendt til Retsudvalget.
