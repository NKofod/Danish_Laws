 I henhold til § 22, stk. 3, § 45 og § 55 i lov nr. 300 af 6. juni 1984 om  

 fonde og visse foreninger fastsættes:
Fonde § 1.  Ved anmeldelse af en fond til registrering i  

 fondsregistret skal benyttes den blanket, der er optaget som bilag 1 til  

 bekendtgørelsen.
Blanketten skal udfyldes i overensstemmelse med vejledningen  

 i bilag 2.
 § 2.  Ved anmeldelsen skal vedlægges 2 eksemplarer af:
 Stk. 2.  Er stifteren eller stifterne ikke angivet i  

 vedtægten eller i stiftelsesgrundlaget, skal der ved anmeldelsen indsendes  

 oplysning herom til fondsregistret.
 § 3.  Samtidig med anmeldelsen skal fonden betale en  

 registreringsafgift til fondsregistret.
Stk. 2.  Afgiften udgør 1.000 kr. for fonde, hvis  

 egenkapital opgjort efter handelsværdi (kursværdi, eller for fast ejendom,  

 den seneste offentlige kontantvurdering) ved oprettelsen er under 1 million  

 kr.
Er egenkapitalen 1 million kr. eller større, udgør afgiften 2.000 kr.
 Stk. 3.  En anmeldelse afvises, hvis  

 registreringsafgiften ikke er betalt.
 Stk. 4.  Nægtes registrering, eller tilbagekaldes  

 anmeldelsen, inden fondsregistret har afsendt meddelelse om, at  

 registreringen er sket, tilbagebetales afgiften.
 § 4.  En fond skal indsende årsregnskab til  

 fondsregistret i 2 eksemplarer, jfr. dog stk. 3.
Stk. 2.  Regnskabet skal indsendes inden 6 måneder efter  

 regnskabsårets afslutning.
Såfremt der i en vedtægt, som er stadfæstet  

 (konfirmeret) af et ministerium, er fastsat en kortere frist for indsendelse  

 af årsregnskab, skal fonden dog indsende regnskabet til fondsregistret inden  

 udløbet af denne frist.
Stk. 3.  En fond, hvis egenkapital ifølge det seneste  

 årsregnskab er under 200.000 kr. opgjort efter handelsværdi (kursværdi, eller  

 for fast ejendom, den seneste offentlige kontantvurdering) skal kun indsende  

 årsregnskab til fondsregistret, såfremt registret anmoder herom.
Såfremt  

 fondens vedtægt indeholder en bestemmelse herom, skal fonden indsende  

 årsregnskab direkte til fondsmyndigheden.
§ 5.  Årsregnskabet skal indeholde oplysning om  

 størrelsen af egenkapitalen opgjort efter handelsværdi (kursværdi). For fast  

 ejendom lægges den seneste offentlige kontantvurdering til grund.
Fondens  

 registreringsnummer i fondsregistret skal fremgå af regnskabet.
 § 6.  Samtidig med indsendelse af årsregnskabet til  

 fondsregistret skal en fond oplyse størrelsen ifølge årsregnskabet af  

 fondens:
 Stk. 2.  De oplysninger, der er nævnt i stk. 1, afgives  

 på en blanket, som fondsregistret sender til fonden.
 § 7.  En fond, som efter bestemmelsen i § 4 skal  

 indsende regnskab til fondsregistret, skal betale en årlig afgift til  

 registret.
Stk. 2.  Afgiften udgør 500 kr. med tillæg af 1/2  

 promille af fondens egenkapital opgjort efter handelsværdi (kursværdi, eller  

 for fast ejendom, den seneste offentlige kontantvurdering) ifølge det seneste  

 årsregnskab.
Afgiften udgør dog højst 10.000 kr.
Afgiften nedrundes til  

 nærmeste kronebeløb, som er deleligt med 10.
 Stk. 3.  Afgiften skal betales inden 1 måned, efter at  

 fondsregistret har afsendt anmodning herom.
§ 8.  Sker der ændringer i bestyrelsens sammensætning,  

 skal fonden inden 3 måneder indsende meddelelse herom i 2 eksemplarer til  

 fondsregistret.
Der skal samtidig indsendes en ajourført fortegnelse over  

 bestyrelsen.
 Stk. 2.  Fonden skal underrette fondsregistret om  

 ændring af fondens adresse (fondens kontaktperson).
 § 9.  Senest 3 måneder efter vedtagelse af en ændring  

 af vedtægten skal fonden indsende en kopi af vedtægtsændringen og af  

 fondsmyndighedens godkendelse til fondsregistret.
Visse foreninger § 10.  Ved anmeldelse af en forening, der er omfattet  

 af § 2 i lov om fonde og visse foreninger, til registrering i fondsregistret  

 skal benyttes den blanket, som er optaget som bilag 3 til bekendtgørelsen.  

 Blanketten skal udfyldes i overensstemmelse med vejledningen i bilag 4.
 § 11.  Ved anmeldelsen skal vedlægges foreningens  

 vedtægt og en fortegnelse over medlemmerne af bestyrelsen.
 § 12.  Samtidig med anmeldelsen skal foreningen betale  

 en registreringsafgift til fondsregistret.
 Stk. 2.  § 3, stk. 2 og 4 finder tilsvarende anvendelse.
 § 13.  En forening skal indsende årsregnskab til  

 fondsregistret inden 6 måneder efter regnskabsårets afslutning.
 Stk. 2.  § 5 finder tilsvarende anvendelse.
 § 14.  Samtidig med indsendelsen af årsregnskab til  

 fondsregistret skal en forening oplyse størrelsen ifølge årsregnskabet af  

 foreningens:
 Stk. 2.  De oplysninger, der er nævnt i stk. 1, afgives  

 på en blanket, som fondsregistret sender til foreningen.
§ 15.  En forening skal betale en årlig afgift til  

 fondsregistret på 500 kr.
Afgiften betales samtidig med indsendelse af  

 foreningens årsregnskab til fondsregistret.
§ 16.  Sker der ændringer i bestyrelsens  

 sammensætning, skal foreningen indsende meddelelse herom inden 3 måneder til  

 fondsregistret.
Der skal samtidig indsendes en ajourført fortegnelse over  

 medlemmerne af bestyrelsen.
 Stk. 2.  Foreningen skal underrette fondsregistret om  

 ændring af foreningens adresse (foreningens kontaktperson).
 Stk. 3.  Senest 3 måneder efter vedtagelse af en ændring  

 i vedtægten, skal foreningen indsende en kopi af vedtægtsændringen til  

 fondsregistret.
 § 17.  En forening kan kræve sig afmeldt af  

 fondsregistret, når foreningens aktiver efter det seneste årsregnskab ikke  

 overstiger 250.000 kr. opgjort efter handelsværdi.
Fællesbestemmelser § 18.  De blanketter, der er nævnt i §§ 1 og 10 og §  

 22, stk. 2, 2. pkt., kan fås i fondsregistret.
§ 19.  Enhver kan forlange en udskrift af  

 fondsregistrets edb-registrerede oplysninger.
Anmodningen skal angå en  

 bestemt fond eller forening.
Stk. 2.  Enhver har i øvrigt adgang til at gøre sig  

 bekendt med oplysningerne i fondsregistrets sager i samme omfang, som der  

 efter reglerne i lov om offentlighed i forvaltningen er krav herpå.
Dette  

 gælder dog ikke oplysninger, som er meddelt fondsregistret efter § 2, stk. 2.
 § 20.  For en udskrift af de edb-registrede  

 oplysninger om en fond eller en forening, for kopi af en anmeldelsesblanket  

 eller en fortegnelse over en bestyrelse, betales 50 kr.
 Stk. 2.  For kopi af vedtægt, regnskab,  

 stiftelsesgrundlag eller åbningsstatus, betales 100 kr.
 Stk. 3.  Om betaling for øvrige dokumenter gælder  

 bekendtgørelse nr. 453 af 10. november 1970 om betaling for afskrifter og  

 fotokopier, der udleveres i henhold til lov om offentlighed i forvaltningen.
 Stk. 4.  Bestemmelserne i stk. 1-3 gælder ikke for  

 offentlige myndigheder.
 § 21.  Overtrædelse af bestemmelserne i §§ 1 og 2, §  

 4, stk. 1, stk. 2, 1. pkt. og stk. 3, 1. pkt., §§ 5, 6, 8, 9, 10, 11, 13, 14  

 og 16 straffes med bøde.
Ikrafttrædelsesbestemmelser § 22.  Bekendtgørelsen træder i kraft den 1. januar  

 1985.
Stk. 2.  Bekendtgørelse nr. 467 af 18. september 1984 om  

 registrering af visse foreninger ophæves.
En forening, der er stiftet før den  

 1. januar 1985, skal dog ved anmeldelsen til registrering benytte den  

 blanket, der er optrykt som bilag til bekendtgørelse nr. 467 af 18. september  

 1984.
 § 23.  Foreninger, som anmeldes til registrering i  

 fondsregistret inden den 1. april 1985, skal ikke betale afgift efter § 12.
 § 24.  Årsregnskaber vedrørende regnskabsår, der  

 udløber før 31. december 1984, skal ikke indsendes til fondsregistret.
 § 25.  Indtil den 1. april 1985 kan offentligheden  

 ikke forlange at blive gjort bekendt med de edb-registrerede oplysninger om  

 foreninger i fondsregistret eller dokumenter om foreninger i fondsregistrets  

 sager.
