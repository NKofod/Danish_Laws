Vejledning om privates udfordringsret (Til samtlige kommunalbestyrelser, amtsråd og tilsynsråd) 1. Indledning Ved lov nr. 373 af 6. juni 2002 er lov om kommunernes styrelse  

 blevet ændret. Ændringen af den kommunale styrelseslov indeholder en ret for  

 private til at udfordre kommuner, amtskommuner og kommunale fællesskaber ved  

 at  

 afgive tilbud på udførelse af kommunale opgaver. Ændringen af den kommunale  

 styrelseslov indeholder endvidere bestemmelser om kommunalbestyrelsernes og  

 amtsrådenes pligt til udarbejdelse af servicestrategi og  

 opfølgningsredegørelse.
 Ved loven forstås i denne vejledning lov om kommunernes styrelse  

 (lovbekendtgørelse nr. 629 af 29. juni 2001 som ændret ved § 3 i lov nr.  

 145 af 25. marts 2002, ved lov nr. 373 af 6. juni 2002 og ved § 30 i lov nr.  

 1089 af 17. december 2002).
Denne vejledning indeholder en beskrivelse af reglerne i lovens  

 §§ 62 a og 62 b om privates udfordringsret.
Indenrigs- og  

 Sundhedsministeriet har den 24. oktober 2002 udstedt bekendtgørelse nr. 881  

 og  

 vejledning nr. 111 om servicestrategi og opfølgningsredegørelse.
Disse emner  

 vil derfor ikke blive beskrevet i nærværende vejledning.
Efter bestemmelsen i lovens § 62 a, stk. 4, er  

 indenrigs- og sundhedsministeren bemyndiget til at fastsætte regler om  

 beregningen af omkostninger efter lovens § 62 a, stk. 2.  

 Ministeriet  

 har ikke til hensigt at udnytte bemyndigelsesbestemmelsen på nuværende  

 tidspunkt.
De krav, der stilles i loven til beregningen af omkostninger, er  

 beskrevet i denne vejledning under afsnit 6.1.
I vejledningen anvendes betegnelsen kommuner om både kommuner,  

 amtskommuner og kommunale fællesskaber, jf. § 60 i lov om kommunernes  

 styrelse.
Tilsvarende anvendes betegnelsen kommunalbestyrelser om  

 både  

 kommunalbestyrelser, amtsråd og styrelsesorganet i kommunale fællesskaber.
2. Formålet med reglerne om privates udfordringsret Reglerne i den kommunale styrelseslov om privates udfordringsret  

 har til formål at give private en ret til at udfordre kommuner ved at afgive  

 konkrete tilbud på udførelse af opgaver, som kommunen udfører for sig selv.
Hovedformålet med reglerne om privates udfordringsret er at  

 forpligte kommunalbestyrelserne til at overveje deres opgaveløsning inden for  

 de kommunale områder i forbindelse med behandlingen af private tilbud om at  

 udføre opgaver for kommunerne for derigennem at opnå den bedst mulige  

 kvalitet  

 til de lavest mulige omkostninger.
Reglerne om privates udfordringsret giver  

 således kommunalbestyrelserne et værktøj til at overveje, om den opgave, som  

 udfordringstilbudet vedrører, vil kunne varetages bedre og billigere uden for  

 kommunens regi.
Samtidig får de private leverandører ved hjælp af  

 udfordringsretten en bedre mulighed for at få sat fokus på, om kommunens  

 opgavevaretagelse fremover skal ske i samspil med private.
Kommunalbestyrelsen bliver efter lovens § 62 a forpligtet til  

 at sammenligne omkostningerne ved at antage det indkomne tilbud med  

 omkostningerne ved kommunens egen udførelse af opgaven.
Kommunalbestyrelsen  

 skal herefter beslutte, om opgaven fortsat skal varetages af kommunen selv,  

 eller om den samme opgave skal løses af andre.
Reglerne forpligter ikke kommunalbestyrelsen til at træffe nogen  

 bestemt beslutning på baggrund af sammenligningen af det private tilbud og  

 kommunens egen opgaveudførelse.
Dette gælder uanset, om det private tilbud  

 måtte være billigere og bedre end den kommunale opgaveudførelse.
Formålet med  

 reglerne er at løfte privates tilbud på udførelse af opgaver for kommunerne  

 op  

 på politisk niveau i kommunalbestyrelsen for dermed at sikre en struktureret  

 proces, hvorved private kan sikres en behandling af deres tilbud i  

 kommunalbestyrelsen, og kommunalbestyrelsen får anledning til på et  

 kvalificeret grundlag at overveje, om kommunen kan få løst opgaven billigere  

 og  

 bedre end i dag.
Beslutningen efter lovens § 62 a kan som udgangspunkt ikke  

 delegeres til kommunens administration eller til kommunens udvalg.
Der er  

 imidlertid en række tilfælde, hvor kommunalbestyrelsen kan overlade det til  

 kommunens administration eller til et af kommunens udvalg på forhånd at  

 afvise  

 det private tilbud uden at foretage den nævnte sammenligning og uden at tage  

 stilling til, om opgaven fortsat skal varetages af kommunen selv, jf. lovens  

 § 62 b, stk. 1, nr. 1-8, jf. stk. 2. Hvis tilbudet omfatter en  

 opgave, som afviger fra den af kommunalbestyrelsen valgte afgrænsning af  

 opgavens indhold, kan kommunalbestyrelsen under henvisning til § 62 b,  

 stk. 1, nr. 9, træffe beslutning om at afvise det private tilbud uden at  

 foretage den nævnte sammenligning.
Denne beslutning kan dog ikke delegeres  

 til  

 kommunens administration eller til kommunens udvalg.
3. Hvilke offentlige myndigheder er forpligtet til  

 at behandle private udfordringstilbud? Det følger af § 1, stk. 1, i den kommunale styrelseslov,  

 at reglerne om privates udfordringsret gælder for amtskommuner og alle øvrige  

 kommuner, herunder Københavns, Frederiksberg og Bornholms Kommuner.
Reglerne om privates udfordringsret gælder endvidere for kommunale  

 fællesskaber, der er oprettet i medfør af den kommunale styrelseslovs  

 § 60. Det følger af lovens §§ 62 a, stk. 3, og 62 b,  

 stk. 3. Kommuner kan efter § 60 i den kommunale styrelseslov med  

 tilsynsmyndighedens samtykke indgå aftaler om samarbejde, der vil medføre  

 indskrænkning i de enkelte deltagende kommunalbestyrelsers beføjelser.
Hvis  

 aftalerne indebærer, at der etableres et selvstændigt styrelsesorgan,  

 betegnes  

 samarbejdet et kommunalt fællesskab.
Kommunale fællesskaber er selvstændige,  

 offentligretlige organer og henregnes til den offentlige forvaltning.
Det er  

 uden betydning, om fællesskabet er organiseret i en privatretlig  

 organisationsform.
Et kommunalt fællesskab kan dog ikke organiseres som et  

 aktie- eller anpartsselskab.
Kommunale fællesskaber, som er godkendt af den  

 kommunale tilsynsmyndighed efter § 60 i den kommunale styrelseslov, er  

 således omfattet af reglerne om privates udfordringsret, uanset i hvilken  

 form  

 fællesskaberne er organiseret.
Når et kommunalt fællesskab modtager et tilbud fra en privat på  

 udførelse af en opgave, fællesskabet løser for sig selv, varetager det  

 kommunale fællesskabs styrelsesorgan de opgaver, der efter reglerne om  

 privates  

 udfordringsret varetages af kommunalbestyrelsen.
Det er således det kommunale  

 fællesskabs styrelsesorgan, der  medmindre det private tilbud på  

 forhånd  

 afvises  skal foretage en sammenligning af omkostningerne ved at antage  

 det  

 indkomne tilbud med omkostningerne ved fællesskabets egen udførelse af  

 opgaven  

 og skal beslutte, om det kommunale fællesskab fortsat skal udføre opgaven.
 Selskaber, foreninger og andre virksomheder, der er organiseret på  

 privatretligt grundlag, og som ikke er kommunale fællesskaber, jf. lovens  

 § 60, er derimod ikke omfattet af reglerne om privates udfordringsret.  

 Dette gælder, uanset om virksomheden er fuldt ud eller delvis offentligt  

 ejet.
 Reglerne om privates udfordringsret gælder ikke for Hovedstadens  

 Udviklingsråd og Hovedstadens Sygehusfællesskab eller for andre offentlige  

 myndigheder end kommuner, amtskommuner og kommunale fællesskaber, jf. lovens  

 § 60.
4. Hvornår er et tilbud omfattet af reglerne om  

 udfordringsret? Når en kommune modtager et tilbud fra en privat på udførelse af en  

 kommunal opgave, skal kommunen først tage stilling til, om tilbudet er  

 omfattet  

 af reglerne om udfordringsret.
  

  

 § 62 a.  

  

 Når en  

 privat afgiver et konkret tilbud på udførelse af en opgave, som kommunen  

 udfører for sig selv, skal kommunalbestyrelsen træffe beslutning om, hvorvidt  

 opgaven fortsat skal udføres af kommunen... 4.1. Er behandlingen af det indkomne tilbud  

 reguleret i anden lovgivning? Det følger af § 1, stk. 2, i den kommunale styrelseslov,  

 at lovens bestemmelser finder anvendelse på alle forhold i den kommunale  

 styrelse, medmindre andet særligt er hjemlet i lovgivningen.
Dette indebærer,  

 at den kommunale styrelseslovs bestemmelser om privates udfordringsret viger  

 for anden lovgivning.
I tilfælde, hvor det i øvrigt i lovgivningen er bestemt  

 eller forudsat, at kommunalbestyrelser er forpligtet til at tage stilling til  

 private tilbud, vil reglerne i den kommunale styrelseslov om privates  

 udfordringsret således ikke finde anvendelse.
Afgiver en privat et samlet  

 tilbud på dels en opgave, der er omfattet af anden lovgivning, hvor reglerne  

 om  

 privates udfordringsret således viger, dels en opgave, der isoleret set er  

 omfattet af den kommunale styrelseslovs bestemmelser om udfordringsret, vil  

 tilbudet i sin helhed ikke være omfattet af den kommunale styrelseslovs  

 bestemmelser om udfordringsret.
 Som eksempel kan nævnes, at det følger af §§ 75 c og 75 e i  

 lov om social service (lovbekendtgørelse nr. 755 af 9. september 2002)  

 (serviceloven), at kommunalbestyrelsen er forpligtet til enten at godkende og  

 indgå kontrakt med enhver leverandør af personlig og praktisk hjælp efter  

 servicelovens § 71, jf. § 74 a, der opfylder de af  

 kommunalbestyrelsen fastsatte kvalitets- og prismæssige krav,  

 (godkendelsesmodellen)  

 eller i overensstemmelse med de nærmere regler herom at bringe levering af  

 personlig og praktisk hjælp efter servicelovens § 71 i udbud  

 (udbudsmodellen).
 Dette indebærer, at i tilfælde, hvor en kommunalbestyrelse  

 modtager et tilbud på levering af personlig og praktisk hjælp til personer i  

 eget hjem i medfør af § 71 i serviceloven, vil reglerne i den kommunale  

 styrelseslov om privates udfordringsret som udgangspunkt ikke finde  

 anvendelse.  

 Dette gælder, uanset om kommunalbestyrelsen har valgt godkendelses- eller  

 udbudsmodellen.
 Det følger videre af servicelovens § 75 d, at  

 godkendelsesmodellen i § 75 c i serviceloven ikke gælder levering af  

 personlig og praktisk hjælp til beboere i plejehjem og lignende plejeboliger.  

 Det indebærer, at i tilfælde, hvor en kommunalbestyrelse modtager et tilbud  

 på  

 levering af personlig og praktisk hjælp til beboere på plejehjem og lignende  

 plejeboliger, vil reglerne i den kommunale styrelseslov om privates  

 udfordringsret finde anvendelse, hvis kommunen anvender godkendelsesmodellen.
 Det følger videre af § 5, stk. 3, i bekendtgørelse nr.  

 837 af 9. oktober 2002 om kvalitetsstandarder og frit valg af leverandør af  

 personlig og praktisk hjælp, at hvis kommunalbestyrelsen træffer beslutning  

 om  

 at bringe levering af personlig pleje i udbud, jf. servicelovens § 75 e,  

 skal levering af personlig og praktisk hjælp i plejehjem og lignende  

 boligenheder, jf. lovens § 75 d, være omfattet af udbudet, ligesom  

 kommunalbestyrelsen skal indgå kontrakt med én leverandør i hver boligenhed.  

 Det  

 indebærer, at hvis kommunen anvender udbudsmodellen, vil reglerne om privates  

 udfordringsret ikke finde anvendelse.
Der er ikke i lov om hjemmesygeplejerskeordninger (lov nr. 408 af  

 13. juni 1973, som senest ændret ved lov nr. 242 af 1. maj 2002) regler  

 svarende til servicelovens §§ 75 c og 75 e.
Et tilbud på levering af  

 hjemmesygeplejeydelser skal derfor behandles efter reglerne om privates  

 udfordringsret.
Hvis en leverandør imidlertid fremsender et samlet tilbud på  

 både levering af personlig og praktisk hjælp i medfør af serviceloven og  

 levering af hjemmesygeplejeydelser i medfør af hjemmesygeplejerskeloven, vil  

 tilbudet ikke skulle behandles efter styrelseslovens regler om privates  

 udfordringsret, idet styrelsesloven som nævnt viger for anden lovgivning.
Reglerne om privates udfordringsret i den kommunale styrelseslov  

 omfatter ikke tilbud, der afgives som følge af, at kommunen har foretaget  

 udbud  

 af en opgave efter f.eks.
EUs udbudsdirektiver, idet kommunen da vil  

 være  

 forpligtet til at følge de deri omtalte procedurer.
4.2. Er det et tilbud fra en privat? Det er alene private, der har ret til at få behandlet tilbud på  

 udførelse af kommunale opgaver, jf. § 62 a, stk. 1. Det gælder både  

 tilbud fra private enkeltpersoner og fra selskaber, foreninger og andre  

 virksomheder, der er organiseret på privatretligt grundlag.
Tilbud fra  

 selskaber, foreninger og andre virksomheder er omfattet, uanset om  

 virksomheden  

 er fuldt ud eller delvis offentligt ejet.
Dette gælder dog ikke, hvis  

 virksomheden må betragtes som en offentlig myndighed i offentlighedslovens og  

 forvaltningslovens forstand, jf. nedenfor.
Dette er f.eks. tilfældet, hvis  

 virksomheden er et kommunalt fællesskab, jf. lovens § 60.
 Tilbud fra andre offentlige myndigheder, herunder fra kommunale  

 fællesskaber, Hovedstadens Udviklingsråd og Hovedstadens Sygehusfællesskab,  

 er  

 ikke omfattet af reglerne om privates udfordringsret.
 Offentlige myndigheder har således ikke i medfør af bestemmelsen  

 retskrav på at få behandlet et tilbud på udførelse af en opgave for en  

 kommune.  

 Hvis en offentlig myndighed imidlertid efter den øvrige lovgivning kan udføre  

 opgaver for en kommune, er reglerne naturligvis ikke til hinder for, at den  

 offentlige myndighed afgiver tilbud over for kommunen, ligesom reglerne ikke  

 afskærer kommunen fra i sådanne tilfælde at foretage en sammenligning mellem  

 tilbudet og kommunens egen opgaveudførelse.
Afgrænsningen af, hvem der efter loven må anses for at være en  

 privat, skal  for så vidt angår afgrænsningen til  

 forvaltningsmyndigheder   

 ske i overensstemmelse med den tilsvarende afgrænsning af begrebet den  

 offentlige forvaltning i offentlighedsloven og forvaltningsloven.
Der  

 henvises  

 til Justitsministeriets vejledninger om offentlighedsloven (vejledning nr.  

 11687 af 3. november 1986) og forvaltningsloven (vejledning nr. 11740 af 4.  

 december 1986).
4.3. Er det et konkret tilbud? En kommune har kun pligt til at anvende reglerne om privates  

 udfordringsret, hvis en privat har afgivet et konkret tilbud på udførelse af  

 en  

 kommunal opgave.
Når en kommunalbestyrelse modtager en henvendelse fra en  

 privat på udførelse af en kommunal opgave, skal kommunalbestyrelsen således  

 vurdere, dels om der er tale om et tilbud fra den privates side, dels om  

 tilbudet er konkret.
Et tilbud skal forstås i overensstemmelse med de almindelige  

 aftaleretlige regler, herunder aftaleloven.
Et tilbud skal således forstås  

 som  

 et løfte, der binder afgiveren, mens acceptfristen løber.
Om der foreligger  

 et  

 tilbud, må afgøres på grundlag af almindelige regler om aftalers fortolkning  

 og  

 udfyldning.
Det er således navnlig en vurdering af, om tilbudet har den  

 fornødne klarhed og bestemthed til at binde afgiveren.
Er der ikke tale om et  

 bindende tilbud, men alene en opfordring til, at kommunalbestyrelsen over for  

 den private afgiver tilbud på eller indgår i forhandlinger om udførelsen af  

 en  

 kommunal opgave, eller blot et reklamebrev, finder reglerne om privates  

 udfordringsret ikke anvendelse.
Ved et konkret tilbud skal forstås tilbud, der er bindende for  

 afgiveren, jf. ovenfor, og udformet specifikt til den pågældende kommune.
Det  

 indebærer, at kommunalbestyrelsen ikke er forpligtiget til at iværksætte den  

 i  

 bestemmelsen omhandlede procedure i relation til generelt affattede tilbud,  

 der  

 er sendt til en videre modtagerkreds.
Som anført er det alene konkrete tilbud  

 fra private på udførelse af kommunale opgaver, som er omfattet af reglerne om  

 privates udfordringsret.
Der stilles ikke yderligere krav til, hvilken præcision og  

 detaljeringsgrad det konkrete tilbud skal have.
Det skal i den forbindelse  

 bemærkes, at et udfordringstilbud har forskellige funktioner afhængigt af, om  

 lovgivningen giver kommunalbestyrelsen adgang til at antage det private  

 tilbud  

 uden forudgående udbud.
Hvor lovgivningen indebærer, at kommunalbestyrelsen  

 ikke umiddelbart kan antage udfordringstilbudet, men alene udlicitere opgaven  

 på grundlag af et offentligt udbud, vil tilbudet i første række have den  

 funktion, at det kan danne grundlag for kommunalbestyrelsens overvejelse om,  

 hvorvidt opgaven med fordel kan sendes i udbud.
Kommunalbestyrelsens  

 overvejelse herom må af konkurrencemæssige hensyn ske uafhængigt af den  

 nærmere  

 udformning af tilbudet.
Det vil derfor efter omstændighederne kunne være  

 fordelagtigt for tilbudsgiveren at undlade at specificere tilbudet nærmere og  

 alene i hovedtræk angive karakteren af ydelsen og den pris, som  

 tilbudsgiveren  

 forventer at fastsætte i et bud i forbindelse med en eventuel udbudsrunde.
En  

 sådan udformning af tilbudet vil som udgangspunkt opfylde lovens krav om at  

 være et konkret tilbud, herunder kravet om den fornødne klarhed og  

 bestemthed.
Der stilles således ikke formelle krav til udformningen af den  

 privates tilbud.
Kommunalbestyrelsen kan dog anmode om de oplysninger, som  

 den  

 finder nødvendig til behandling af det indkomne tilbud, herunder til  

 foretagelsen af en eventuel sammenligning af omkostningerne ved kommunens  

 egen  

 opgaveudførelse og omkostningerne ved at antage det private tilbud, jf.  

 afsnit  

 6.1. Giver tilbudet anledning til overvejelser om at sende opgaven i udbud,  

 må  

 der af konkurrencemæssige hensyn kun stilles opklarende spørgsmål.
Kontakten  

 mellem kommunalbestyrelsen og den private tilbudsgiver må ikke få karakter af  

 forhandling om betingelser og vilkår for opgaveløsningen for ikke at risikere  

 forskelsbehandling i forbindelse med et efterfølgende udbud.  

 Kommunalbestyrelsen kan endvidere under tilsvarende forudsætninger vælge at  

 udarbejde et skema, som den private tilbudsgiver kan anvende.
Den private kan  

 imidlertid ikke forpligtes til at anvende et sådant skema, når blot  

 vedkommende  

 på anden måde fremkommer med de ønskede oplysninger.
Tilbudsgiveren kan selv fastsætte en frist for  

 kommunalbestyrelsens accept af tilbudet.
Hvis tilbudsgiver ikke har fastsat  

 en  

 sådan acceptfrist, finder de almindelige aftaleretlige regler anvendelse.
Det  

 bemærkes, at § 3 i aftaleloven (lovbekendtgørelse nr. 781 af 26. august  

 1996 om aftaler og andre retshandler på formuerettens område) indeholder  

 regler  

 om acceptfristen i de tilfælde, hvor der ikke i et tilbud er fastsat en  

 individuel acceptfrist.
Reglerne om privates udfordringsret regulerer ikke, hvor hurtigt  

 kommunalbestyrelsen skal behandle et udfordringstilbud.
Kommunalbestyrelsen  

 bør  

 imidlertid som offentlig myndighed følge principperne for god  

 forvaltningsskik,  

 hvilket indebærer, at en kommunalbestyrelse har pligt til at behandle et  

 indkommet tilbud så hurtigt, som forholdene tillader det.
Sagsbehandlingen  

 skal  

 tilrettelægges sådan, at sagerne kan ekspederes uden unødvendige  

 forsinkelser.  

 Der må desuden tages særlige hensyn, hvis det er af væsentlig økonomisk  

 betydning for en borger, at sagen afgøres hurtigt.
4.4. Er der tale om en opgave, som kommunen løser  

 for sig selv? Retten til at få behandlet tilbud efter reglerne om privates  

 udfordringsret gælder alene for opgaver, som kommunen løser for sig selv.
Et  

 tilbud på en opgave, som kommunen i forvejen får udført af en ekstern  

 leverandør, er således ikke omfattet af reglerne om privates udfordringsret.  

 Dette gælder, uanset om opgaven udføres af en anden offentlig myndighed,  

 herunder en anden kommune, en privat enkeltperson eller et selskab, en  

 forening  

 eller en anden virksomhed, der er organiseret på privatretligt grundlag,  

 herunder en selvejende institution.
Det gør i den forbindelse ingen forskel,  

 om  

 virksomheden er fuldt ud eller delvis ejet af den pågældende kommune.
På tilsvarende måde omfatter bestemmelsen ikke tilfælde, hvor en  

 privat afgiver tilbud til en kommune på en opgave, som kommunen får udført  

 gennem deltagelse i et kommunalt fællesskab efter § 60 i den kommunale  

 styrelseslov.
Den private vil i stedet kunne rette sit tilbud mod det  

 kommunale  

 fællesskab, idet kommunale fællesskaber er omfattet af reglerne om  

 udfordringsret.
I tilfælde, hvor en kommune efter at have iværksat en  

 udbudsprocedure konstaterer, at dens kontroltilbud er det billigste eller det  

 økonomisk mest fordelagtige for kommunen og på den baggrund vælger at  

 annullere  

 udbudsproceduren med henblik på selv at forestå præstationen af den  

 pågældende  

 ydelse, løser kommunen fortsat opgaven for sig selv.
Efterfølgende tilbud på  

 udførelse af den pågældende opgave vil derfor være omfattet af reglerne om  

 udfordringsret.
Et tilbud, der delvis vedrører en opgave, kommunen før tilbudets  

 modtagelse får udført eller har indgået aftale om at få udført af en ekstern  

 leverandør, falder i sin helhed uden for reglerne om udfordringsret.
Det vil  

 dog i et vist omfang være naturligt, at kommunen i overensstemmelse med god  

 forvaltningsskik orienterer tilbudsgiver herom, således at vedkommende har  

 mulighed for at foretage en tilpasning af sit tilbud til den del af opgaven,  

 som kommunen udfører for sig selv.
Reglerne om privates udfordringsret gælder i princippet enhver  

 opgave, kommunen løser for sig selv uanset opgavens art.
Både drifts- og  

 anlægsopgaver, som kommunen udfører for sig selv, er således omfattet.
En  

 opgave, kommunen løser for sig selv, er omfattet, uanset om opgaven er  

 omfattet  

 af de indsatsområder, der er medtaget af kommunalbestyrelsen i den  

 servicestrategi, kommunalbestyrelsen skal afgive inden udgangen af  

 valgperiodens første år.
 Et tilbud, der omfatter en opgave, hvor det er forudsat eller  

 fastsat i lovgivningen, at opgaven skal varetages af kommunen selv, og som  

 ikke  

 lovligt vil kunne udføres af en privat, kan dog afvises, jf. nedenfor afsnit  

 5.1.2., ligesom kommunalbestyrelsen ikke i sådanne tilfælde kan antage det  

 private tilbud.
5. Kommunalbestyrelsens afvisning af et privat  

 udfordringstilbud 5.1. Reglerne for afvisning Den kommunale styrelseslovs § 62 b indeholder adgang for  

 kommunalbestyrelsen til i en række nærmere angivne tilfælde at afvise et  

 privat  

 udfordringstilbud, jf. § 62 b, stk. 1, nr. 1 - 9. Det indebærer, at  

 kommunalbestyrelsen i de angivne tilfælde kan undlade at foretage en  

 sammenligning af omkostningerne ved at antage det indkomne tilbud med  

 omkostningerne  

 ved kommunens egen opgaveudførelse, ligesom kommunalbestyrelsen i de angivne  

 tilfælde kan undlade at tage stilling til, om kommunen fortsat selv skal  

 udføre  

 den opgave, det private udfordringstilbud vedrører.
Bestemmelsen i lovens § 62 b er fakultativ.
Bestemmelsen er  

 derfor naturligvis ikke til hinder for, at kommunalbestyrelsen kan beslutte  

 at  

 få varetaget en opgave af en ekstern leverandør på baggrund af et tilbud  

 eller  

 en tilbudsgiver, der er omfattet af én af de i den foreslåede § 62 b,  

 stk. 1, nr. 1-9, nævnte tilfælde.
På tilsvarende måde er bestemmelsen  

 ikke  

 til hinder for, at kommunalbestyrelsen til brug for en sådan beslutning  

 vælger  

 at foretage en sammenligning mellem det private tilbud og kommunens egen  

 opgaveudførelse.
§ 62 b.  

  

 Kommunalbestyrelsen  

 kan afvise at træffe beslutning efter § 62 a, hvis 1)  

 	  

    

 tilbudet ikke  

 overstiger 500.000 kr. for enkeltstående ydelser og 500.000 kr. pr. år for  

 løbende ydelser, 2)  

 	  

    

 tilbudsgiver ikke  

 lovligt vil kunne udføre den opgave, som tilbudet omfatter, 3)  

 	  

    

 tilbudsgiver ikke  

 kan sandsynliggøre, at denne har den fornødne tekniske formåen, 4)  

 	  

    

 tilbudsgiver ikke  

 kan sandsynliggøre, at denne har den fornødne finansielle og økonomiske  

 formåen, 5)  

 	  

    

 tilbudsgiver ikke  

 kan sandsynliggøre, at forhold af mere personlig karakter ikke gør denne  

 uegnet til at udføre opgaven, 6)  

 	  

    

 tilbudet forekommer  

 at være unormalt lavt i forhold til ydelsen, 7)  

 	  

    

 tilbudet svarer til  

 et tilbud, som kommunalbestyrelsen inden for den pågældende valgperiode har  

 behandlet efter § 62 a, 8)  

 	  

    

 tilbudet omfatter  

 en opgave, som kommunalbestyrelsen før tilbudets modtagelse har besluttet at  

 sende i udbud, eller 9)  

 	  

    

 tilbudet omfatter  

 en opgave, som afviger fra den opgaveafgrænsning, som kommunalbestyrelsen  

 beslutter skal udgøre grundlaget for en beslutning efter § 62 a.  

 Kommunalbestyrelsen skal i sådanne tilfælde oplyse tilbudsgiver om den valgte  

 afgrænsning af opgavens indhold. 5.1.1. Tilbudet overstiger ikke tærskelværdien på  

 500.000 kr.
 Det følger af den kommunale styrelseslovs § 62 b,  

 stk. 1, nr. 1, at kommunalbestyrelsen kan afvise et privat  

 udfordringstilbud, hvis tilbudet ikke overstiger 500.000 kr. for  

 enkeltstående  

 ydelser og 500.000 kr. pr. år for løbende ydelser.
Der sker ikke pristalsregulering af den fastsatte tærskelværdi på  

 500.000 kr.
Den fastsatte tærskelværdi er værdien af ydelsen eksklusiv moms.
Den fastsatte årlige tærskelværdi for tilbud på løbende ydelser  

 skal ikke følge kalenderåret, men en rullende et års-periode.
Den fastsatte  

 årlige tærskelværdi sænkes ikke, selv om tilbudet kun vedrører løbende  

 ydelser  

 for en del af en rullende et års-periode.
Ved tilbud på levering af løbende ydelser, hvor der ikke er  

 fastsat en samlet pris, følger det af den kommunale styrelseslovs § 62  

 b,  

 stk. 1, nr. 1, at tilbudets anslåede værdi beregnes ud fra den årlige  

 udgift uanset aftalens løbetid.
Dette er anderledes end i eksempelvis  

 tjenesteydelsesdirektivet (direktiv 92/50/EØF af 18. juni 1992 om samordning  

 af  

 fremgangsmåderne ved indgåelse af offentlige tjenesteydelsesaftaler), hvoraf  

 det følger af artikel 7, stk. 5, at beregningsgrundlaget for aftalernes  

 anslåede værdi er den samlede værdi for hele løbetiden for tidsbegrænsede  

 aftaler, hvis de løber i 48 måneder eller derunder.
Hvis der er tale om  

 tidsubegrænsede aftaler eller aftaler, hvis løbetid er over 48 måneder, er  

 den  

 anslåede værdi den månedlige værdi multipliceret med 48.
5.1.2. Tilbudsgiver kan ikke lovligt udføre opgaven Efter den kommunale styrelseslovs § 62 b, stk. 1, nr. 2,  

 kan en kommunalbestyrelse afvise et privat udfordringstilbud, hvis  

 tilbudsgiver  

 ikke lovligt vil kunne udføre den opgave, som tilbudet omfatter.
Det kan f.eks. være tilfældet, hvor det er fastsat eller forudsat  

 i den øvrige lovgivning, at den omhandlede opgave skal varetages af den  

 pågældende kommune selv.
Hvis der er tale om kommunale opgaver, der indebærer  

 myndighedsudøvelse, dvs. den del af den kommunale forvaltning, der består i  

 at  

 regulere borgernes retsforhold  typisk i form af meddelelse af forbud,  

 påbud  

 og tilladelser  følger det af almindelige forvaltningsretlige  

 grundsætninger,  

 at sådanne opgaver ikke uden særlig hjemmel kan overlades til private.
Et  

 tilbud på en opgave, der indebærer myndighedsudøvelse, vil således kunne  

 afvises med hjemmel i nr. 2.
Bestemmelsen er ikke begrænset til de tilfælde, hvor  

 opgaveudførslen som sådan ikke vil kunne overlades til private, men omfatter  

 også tilfælde, hvor det fremgår af tilbudet, at den omhandlede opgave ikke  

 vil  

 kunne udføres i overensstemmelse med lovgivningens regler for privates og  

 offentliges udførelse af den pågældende opgave.
Som eksempel kan nævnes, hvor  

 det af tilbudet fremgår, at opgaveudførslen vil indebære en tilsidesættelse  

 af  

 arbejdsmiljøretlige regler.
Det er kommunalbestyrelsen, der skal godtgøre, at tilbudsgiver  

 ikke vil kunne udføre den beskrevne opgave inden for den lovgivning, som den  

 private er underlagt i forbindelse med opgaveudførelsen.
Er  

 kommunalbestyrelsen  

 i tvivl herom, må den i overensstemmelse med almindelige forvaltningsretlige  

 regler søge forholdet oplyst, f.eks. gennem høring af tilbudsgiveren.
Selvom det alene er en del af tilbudet, som tilbudsgiver ikke  

 lovligt vil kunne udføre, kan tilbudet i sin helhed afvises.  

 Kommunalbestyrelsens beslutning om at afvise tilbudet er en afgørelse i  

 forvaltningslovens forstand.
Det indebærer, at kommunalbestyrelsen vil være  

 forpligtet til at overholde forvaltningslovens regler om partshøring.  

 Kommunalbestyrelsens afgørelse af, om tilbudsgiver lovligt vil kunne udføre  

 den  

 omhandlede opgave, vil dog som oftest bero på faktuelle oplysninger, som  

 tilbudsgiver selv har fremsendt eller juridiske vurderinger, hvorfor der som  

 oftest ikke vil være pligt til partshøring.
5.1.3. Tilbudsgiver har ikke den fornødne tekniske,  

 finansielle, økonomiske og personlige formåen Efter den kommunale styrelseslovs § 62 b, stk. 1, nr.  

 3-5, kan kommunalbestyrelsen afvise et privat udfordringstilbud i de  

 tilfælde,  

 hvor tilbudsgiver ikke kan sandsynliggøre, at denne har den fornødne  

 tekniske,  

 finansielle og økonomiske formåen, eller hvor forhold af mere personlig  

 karakter gør tilbudsgiver uegnet til at udføre opgaven.
 Kommunalbestyrelsen er således ikke forpligtet til at sammenligne  

 kommunens egen opgaveudførelse med et privat tilbud, hvor der er tale om  

 tilbud, som kommunalbestyrelsen alligevel ikke kan forventes at antage,  

 allerede fordi der er usikkerhed om, hvorvidt opgaven overhovedet vil kunne  

 forventes at kunne blive udført på betryggende vis.
Bestemmelserne svarer til EU-udbudsdirektivernes krav om, at  

 enhver leverandør kan udelukkes fra deltagelse i en udbudsprocedure, hvis  

 vedkommende ikke kan sandsynliggøre, at denne har den fornødne tekniske,  

 finansielle, økonomiske og personlige formåen.
I den nærmere fastlæggelse af  

 bestemmelsens indhold vil der kunne søges vejledning i den praksis, som  

 EF-domstolen og Klagenævnet for Udbud har udviklet i forhold til  

 udbudsdirektiverne.
 Som eksempel på tilfælde, hvor kommunalbestyrelsen under  

 henvisning til tilbudsgivers manglende tekniske formåen kan afvise et privat  

 udfordringstilbud, kan nævnes, hvor en kommunalbestyrelse modtager et tilbud  

 fra en tilbudsgiver, som ikke kan dokumentere, at denne har de fornødne  

 kvalifikationer til at udføre den omhandlede opgave.
Med hensyn til tilbudsgivers manglende finansielle og økonomiske  

 formåen kan som eksempel nævnes, hvor en kommunalbestyrelse modtager et  

 tilbud  

 fra en tilbudsgiver, der nægter at demonstrere sin økonomiske formåen gennem  

 fremlæggelse af regnskabsoplysninger.
I det tilfælde vil en  

 kommunalbestyrelse  

 kunne afvise det pågældende udfordringstilbud.
Forhold af mere personlig karakter, som kan gøre en tilbudsgiver  

 uegnet til at udføre en opgave for en kommune, kan være tilfælde, hvor en  

 tilbudsgiver ved dom er dømt for et strafbart forhold, der rejser tvivl om  

 den  

 pågældendes faglige hæderlighed.
I sådanne tilfælde vil kommunalbestyrelsen  

 tillige kunne afvise udfordringstilbud fra den pågældende.
Det samme gør sig  

 gældende, hvis tilbudsgivers virksomhed er under konkursbehandling eller  

 begæret taget under konkursbehandling, hvis tilbudsgivers virksomhed er gået  

 i  

 betalingsstandsning, eller der er åbnet forhandlinger om tvangsakkord, eller  

 hvis tilbudsgiver har indgivet begæring om gældssanering.
Det er tilbudsgiver, som på kommunens anmodning skal fremlægge  

 dokumentation, der sandsynliggør, at tilbudsgiver har den fornødne tekniske,  

 finansielle, økonomiske og personlige formåen.
Undlader tilbudsgiver at  

 fremlægge den ønskede dokumentation, vil kommunalbestyrelsen kunne afvise det  

 pågældende udfordringstilbud.
5.1.4. Tilbudet forekommer at være unormalt lavt i  

 forhold til ydelsen Kommunalbestyrelsen kan efter den kommunale styrelseslovs  

 § 62 b, stk. 1, nr. 6, afvise et privat udfordringstilbud, hvis det  

 indkomne tilbud forekommer at være unormalt lavt i forhold til ydelsen.
EU-udbudsdirektiverne indeholder en tilsvarende regel om, at den  

 ordregivende myndighed under visse betingelser kan afvise bud vedrørende en  

 bestemt aftale, hvis budet forekommer at være unormalt lavt i forhold til  

 ydelsen.
Ved den nærmere fastlæggelse af bestemmelsens indhold kan der derfor  

 søges vejledning i den praksis, der er udviklet efter udbudsdirektiverne.
Det bemærkes, at reglerne om behandling af udfordringstilbud i  

 § 62 b er formuleret anderledes end eksempelvis  

 tjenesteydelsesdirektivet  

 (direktiv 92/50/EØF af 18. juni 1992 om samordning af fremgangsmåderne ved  

 indgåelse af offentlige tjenesteydelsesaftaler), hvoraf det følger af artikel  

 37, at hvis den ordregivende myndighed finder, at et bud vedrørende en  

 bestemt  

 aftale forekommer at være unormalt lavt i forhold til ydelsen, skal  

 myndigheden  

 skriftligt anmode den pågældende om de oplysninger om budets sammensætning,  

 som  

 den finder relevant.
Hvis ordren herefter tildeles på grundlag af det laveste  

 bud, skal den ordregivende myndighed give Kommissionen meddelelse om  

 afvisning  

 af bud, som den har fundet for lave.
Der gælder ikke en tilsvarende forpligtelse efter reglerne om  

 udfordringsret.
Hvis en kommunalbestyrelse afviser et tilbud under henvisning  

 til lovens § 62 b, stk. 1, nr. 6, fordi den finder, at tilbudet er  

 unormalt lavt i forhold til ydelsen, har kommunalbestyrelsen dog pligt til at  

 angive begrundelsen herfor over for tilbudsgiveren.
5.1.5. Tilbudet svarer til et tilbud, som  

 kommunalbestyrelsen har behandlet inden for valgperioden Den kommunale styrelseslovs § 62 b, stk. 1, nr. 7,  

 indeholder en tidsmæssig spærreregel, som indebærer, at kommunalbestyrelsen  

 kan  

 afvise tilbud, der svarer til et tilbud, som kommunalbestyrelsen inden for  

 den  

 pågældende valgperiode har behandlet efter reglerne i den kommunale  

 styrelseslovs § 62 a om privates udfordringsret.
I tilfælde, hvor  

 kommunalbestyrelsen allerede har behandlet et tilbud, kan en tilbudsgiver  

 således ikke kræve, at kommunalbestyrelsen inden for samme valgperiode  

 foretager en fornyet sammenligning af et tilsvarende bud.
Det vil ikke være tilstrækkeligt, at kommunalbestyrelsen tidligere  

 inden for samme valgperiode har afvist at behandle et tilsvarende privat  

 udfordringstilbud.
Kommunalbestyrelsen skal have foretaget en  

 realitetsbehandling af tilbudet, dvs. kommunalbestyrelsen skal have foretaget  

 en sammenligning af omkostningerne ved at antage det indkomne tilbud med  

 omkostningerne ved kommunens egen opgaveudførelse, ligesom  

 kommunalbestyrelsen  

 skal have taget stilling til, at kommunen fortsat selv skal udføre den  

 opgave,  

 det private udfordringstilbud vedrører.
Den tidligere behandling af det  

 tilsvarende udfordringstilbud skal endvidere være foretaget af  

 kommunalbestyrelsen og ikke af et af kommunens udvalg eller den kommunale  

 administration.
Det er ikke en forudsætning, at tilbudene kommer fra samme  

 tilbudsgiver.
Omvendt kan bestemmelsen ikke anvendes, blot fordi to tilbud  

 vedrører samme opgave.
Det er tillige en forudsætning, at tilbuddene også med  

 hensyn til pris og udformning i det væsentlige svarer til hinanden.
 Det bemærkes, at reglerne om privates udfordringstilbud træder i  

 kraft den 1. januar 2003, hvilket indebærer, at kommunalbestyrelsen ikke vil  

 kunne henvise til tilbud, som kommunalbestyrelsen har behandlet inden lovens  

 ikrafttrædelsesdato.
5.1.6. Tilbudet omfatter en opgave, som  

 kommunalbestyrelsen før tilbudets modtagelse har besluttet at sende i udbud Det følger af den kommunale styrelseslovs § 62 b,  

 stk. 1, nr. 8, at kommunalbestyrelsen ikke er forpligtet til at behandle  

 et privat udfordringstilbud på udførelse af en kommunal opgave, hvis tilbudet  

 omfatter en opgave, som kommunalbestyrelsen før tilbudets modtagelse har  

 besluttet at sende i udbud.
Der skal være tale om, at kommunalbestyrelsen allerede på  

 tidspunktet for modtagelsen af tilbudet har truffet beslutning om at udbyde  

 den  

 pågældende opgave.
Det er således ikke tilstrækkeligt til at anvende  

 bestemmelsen, at kommunalbestyrelsen eksempelvis i sin servicestrategi har  

 angivet, at den påtænker at udbyde opgaven.
Det er en betingelse, at  

 kommunalbestyrelsen (eller et af kommunens udvalg eller kommunens  

 administration)  

 har truffet en bindende beslutning herom.
Det er derimod ikke en betingelse,  

 at  

 udbudsproceduren på tidspunktet for modtagelsen af tilbudet allerede er  

 iværksat, når blot der er truffet en bindende beslutning herom.
Et privat udfordringstilbud vil også kunne afvises i medfør af  

 denne bestemmelse, hvis fristen for afgivelse af tilbud er udløbet, men  

 kommunalbestyrelsen endnu ikke på baggrund af de indkomne tilbud har  

 besluttet,  

 hvem der fremover skal løse opgaven.
Vælger kommunalbestyrelsen på baggrund  

 af  

 de indkomne tilbud i udbudsrunden, at opgaven fortsat skal løses af kommunen,  

 vil private udfordringstilbud herefter ikke kunne afvises i medfør af denne  

 bestemmelse.
Vælger kommunalbestyrelsen på baggrund af de indkomne tilbud i  

 udbudsrunden, at opgaven skal løses af en ekstern leverandør, vil private  

 udfordringstilbud, der er modtaget forinden kommunalbestyrelsens beslutning  

 herom, fortsat kunne afvises i medfør af denne bestemmelse.
Private  

 udfordringstilbud, der modtages efter kommunalbestyrelsens beslutning herom,  

 vil i den situation slet ikke være omfattet af reglerne om udfordringsret, da  

 der ikke er tale om tilbud på en opgave, kommunen udfører for sig selv, jf.  

 afsnit 4.4.
Har kommunalbestyrelsen (eller et af kommunens udvalg eller  

 kommunens administration) først efter tidspunktet for modtagelsen af tilbudet  

 truffet en bindende beslutning om at sende den opgave, tilbudet omfatter, i  

 udbud, vil det private udfordringstilbud ikke kunne afvises under henvisning  

 hertil.
Der vil dog ikke være noget til hinder for, at kommunalbestyrelsens  

 stillingtagen til det private udfordringstilbud sker i sammenhæng med  

 kommunalbestyrelsens stillingtagen til de indkomne tilbud i udbudsrunden,  

 forudsat at udfordringstilbudet opfylder udbudsbetingelserne.
 Det vil være tilstrækkeligt for at afvise tilbudet i sin helhed,  

 at tilbudet delvis vedrører en opgave, kommunalbestyrelsen før tilbudets  

 modtagelse har besluttet at sende i udbud.
5.1.7. Tilbudet omfatter en opgave, som afviger fra  

 den opgaveafgrænsning, kommunalbestyrelsen har besluttet skal udgøre  

 grundlaget  

 for en stillingtagen til et privat udfordringstilbud Kommunalbestyrelsen kan efter den kommunale styrelseslovs  

 § 62 b, stk. 1, nr. 9, afvise et privat udfordringstilbud, hvis det  

 indkomne tilbud omfatter en opgave, som afviger fra den opgaveafgrænsning,  

 som  

 kommunalbestyrelsen beslutter skal udgøre grundlaget for en stillingtagen til  

 et privat udfordringstilbud.
Kommunalbestyrelsen kan beslutte, at en række forskellige  

 kommunale opgaver har en sådan sammenhæng, at de skal varetages af samme  

 leverandør.
Som eksempel kan kommunalbestyrelsen beslutte, at snerydning af  

 kommunens veje skal foretages af samme leverandør.
Hvis kommunalbestyrelsen  

 modtager et tilbud på snerydning, som alene angår en begrænset del af  

 kommunens  

 veje, mens kommunalbestyrelsen finder det hensigtsmæssigt, at snerydning af  

 alle kommunens veje foretages af samme leverandør, kan kommunalbestyrelsen  

 afvise tilbudet efter lovens § 62 b, stk. 1, nr. 9.
Kommunalbestyrelsen kan endvidere beslutte, at der er en sådan  

 naturlig sammenhæng mellem en driftsopgave og en myndighedsopgave, at opgaven  

 skal udføres af samme leverandør.
Henset til, at myndighedsopgaven ikke kan  

 udføres af en privat, indebærer den nævnte afgrænsning, at opgaverne ikke kan  

 udføres af en privat.
Endelig kan kommunalbestyrelsen også beslutte, at de kommunale  

 opgaver, et privat udfordringstilbud vedrører, skal adskilles og splittes op  

 i  

 forskellige udbud og udføres af hver sin leverandør.
Kommunalbestyrelsens  

 beslutning om at sammenkæde eller adskille forskellige opgaver forudsætter,  

 at  

 den øvrige lovgivning ikke er til hinder for en sådan sammenkædning  

 henholdsvis  

 adskillelse.
Kommunalbestyrelsens beslutning om opgaveafgrænsning kan træffes  

 både før modtagelsen af det private tilbud og i forbindelse med behandlingen  

 af  

 dette.
Med henblik på at sikre den pågældende tilbudsgivers mulighed for at  

 tilpasse sit tilbud til kommunalbestyrelsens beslutning, bestemmes det i 2.  

 pkt., at kommunalbestyrelsen i de omhandlede tilfælde skal oplyse  

 tilbudsgiver  

 om den valgte afgrænsning af opgavens indhold over for tilbudsgiver, når  

 kommunalbestyrelsen afviser det private udfordringstilbud.
Der må tilkomme kommunalbestyrelsen et vidt skøn i vurderingen af,  

 om forskellige opgaver skal udføres af samme eller forskellige  

 opgaveudførere.  

 Kommunalbestyrelsens beslutning om at sammenkæde eller adskille forskellige  

 opgaver må ikke være usaglige.
Det gælder både, hvor der er tale om  

 sammenkædning af forskellige driftsopgaver, og hvor der er tale om  

 eksempelvis  

 sammenkædning af driftsopgaver med myndighedsopgaver.
En kommunalbestyrelse  

 kan  

 derfor kun afvise at foretage en behandling af det private tilbud efter  

 § 62 a, såfremt kommunalbestyrelsen har en saglig begrundelse for at  

 ønske, at den pågældende opgave skal afgrænses anderledes end gjort i  

 tilbudet.  

 Dette vil naturligvis ikke være tilfældet, hvor den anderledes afgrænsning er  

 begrundet i et ønske om at undgå at få belyst omkostningerne ved kommunens  

 egen  

 opgaveudførelse.
6. Kommunalbestyrelsens stillingtagen til et privat  

 udfordringstilbud Hvis et privat udfordringstilbud er omfattet af den kommunale  

 styrelseslovs regler om udfordringsret, jf. afsnit 4, og det pågældende  

 udfordringstilbud ikke afvises, jf. afsnit 5, er kommunalbestyrelsen  

 forpligtet  

 til at foretage en sammenligning af omkostningerne ved kommunens egen  

 opgaveudførelse og omkostningerne ved at antage det private tilbud, jf.  

 afsnit  

 6.1., ligesom kommunalbestyrelsen er forpligtet til at træffe beslutning om,  

 hvorvidt opgaven fortsat skal udføres af kommunen, jf. afsnit 6.2.
6.1. Sammenligning af omkostningerne ved kommunens  

 egen opgaveudførelse og omkostningerne ved at antage det private tilbud 6.1.1. Opgørelsen af omkostningerne ved kommunens  

 egen opgaveudførelse Når kommunalbestyrelsen i medfør af den kommunale styrelseslovs  

 § 62 a, stk. 2, skal beregne omkostningerne ved kommunens egen  

 opgaveudførelse, skal kommunalbestyrelsen foretage et skøn over de  

 omkostninger, kommunen har med at udføre den opgave, som det indkomne tilbud  

 omfatter.
Det er alene de samlede omkostninger, kommunalbestyrelsen har pligt  

 til at beregne.
Bestemmelsen indebærer således ikke en forpligtelse for  

 kommunalbestyrelsen til at specificere de enkelte udgiftsposter.
Kommunalbestyrelsen skal foretage et skøn over kommunens samlede  

 omkostninger og i den forbindelse udføre rimelige og sædvanlige bestræbelser  

 på  

 at angive omkostningerne ved kommunens opgaveudførelse.
Der er ingen pligt  

 til  

 at foretage en prissammenligning med en detaljeringsgrad, der svarer til den,  

 der kendetegner et offentligt udbud.
Det er derfor ikke i  

 omkostningskalkulationen nødvendigt at foretage en beskrivelse af kommunens  

 egen opgaveudførelse, der er så præcis, at den vil kunne danne grundlag for  

 en  

 kontrakt med den private tilbudsgiver.
Der er heller ikke pligt til at få  

 foretaget en ekstern kontrol af kommunens omkostningsberegning.
 Sigtet med omkostningsberegningen er således alene at give  

 kommunalbestyrelsen et godt og informeret grundlag for at vurdere, om det  

 private tilbud er mere økonomisk fordelagtigt end kommunens egen  

 opgaveudførelse, og ikke at give kommunalbestyrelsen grundlag for at træffe  

 beslutning om indgåelse af en kontrakt med den private tilbudsgiver.
Indenrigs- og Sundhedsministeriet vil i tilknytning til den  

 igangværende omlægning af Budget- og regnskabssystem for kommuner og  

 amtskommuner udarbejde en generel vejledning for omkostningskalkulationer.  

 Vejledningen optrykkes som et nyt kapitel til Budget- og regnskabssystem for  

 kommuner og amtskommuner.
Vejledningen har til hensigt  i tilknytning  

 til de  

 autoriserede regler for udarbejdelsen af kommunale budgetter og regnskaber  

  at  

 tilvejebringe et generelt grundlag for kommunernes udarbejdelse af  

 omkostningskalkulationer, herunder at bidrage med praktiske anvisninger til  

 udarbejdelsen af omkostningskalkulationer.
Vejledningen vil bl.a. indeholde  

 en  

 beskrivelse af, hvilke typer omkostninger der som udgangspunkt bør indgå i  

 kalkulationen.
Derudover vil vejledningen indeholde et generelt hjælpeskema  

 til  

 brug for opgørelsen af omkostninger med henblik på at medvirke til at  

 standardisere og dermed forenkle de administrative procedurer for  

 udarbejdelsen  

 af omkostningskalkulationer.
Det bemærkes, at en kommunalbestyrelse ikke i medfør af reglerne  

 om udfordringsret i lovens §§ 62 a og b er forpligtet til at foretage en  

 kvalitetsmæssig sammenligning af det private tilbud med kommunens  

 opgaveudførelse.
En sådan sammenligning kan dog være naturlig, hvis  

 omkostningssammenligningen viser, at der kan være grund til at overveje det  

 private tilbud nærmere, jf. nærmere afsnit 6.2.1. Det er imidlertid helt op  

 til  

 den enkelte kommunalbestyrelse.
Hvor sammenligningen af omkostningerne  

 derimod  

 ikke peger i retning af, at det private tilbud er mest fordelagtigt, kan  

 kommunalbestyrelsen afslutte behandlingen af tilbudet efter alene at have  

 foretaget den nævnte prissammenligning.
6.1.2. Opgørelsen af omkostningerne ved at antage  

 det private tilbud Ved beregningen af kommunens omkostninger ved at antage det  

 private tilbud skal kommunalbestyrelsen i almindelighed lægge den pris til  

 grund, der er angivet i det bindende tilbud fra den private tilbudsgiver.
Herudover kan kommunalbestyrelsen indregne de eventuelle  

 midlertidige følgeomkostninger, som kommunen fortsat vil have, selvom den  

 pågældende opgave udføres af en privat leverandør.
Det kan eksempelvis være  

 leje af lokaler eller maskiner, som først kan opsiges efter en vis periode og  

 løn til personale i en opsigelsesperiode.
Kommunen kan endvidere få nye  

 omkostninger, som følge af, at kommunen ikke længere udfører den pågældende  

 opgave, men får den udført af en privat.
Som eksempel herpå kan nævnes tilsyn  

 og kontrol med den private leverandør.
6.2. Kommunalbestyrelsens beslutningsmuligheder på  

 baggrund af den foretagne sammenligning Når en kommune har modtaget et privat udfordringstilbud, der er  

 omfattet af den kommunale styrelseslovs regler om udfordringsret, jf. afsnit  

 4,  

 og det ikke er blevet afvist, jf. afsnit 5, og når kommunalbestyrelsen har  

 foretaget den krævede sammenligning af omkostningerne ved kommunens egen  

 opgaveudførsel  

 og omkostningerne ved at antage det private tilbud, jf. afsnit 6.1., skal  

 kommunalbestyrelsen træffe beslutning om, hvorvidt opgaven fortsat skal  

 udføres  

 af kommunen, jf. den kommunale styrelseslovs § 62 a, stk. 1, 1.  

 pkt.
6.2.1. Skal opgaven fortsat udføres af kommunen  

 eller af en ekstern kontraktspart? Den kommunale styrelseslovs regler om privates udfordringsret  

 regulerer ikke resultatet af kommunalbestyrelsens behandling af det private  

 tilbud.
Kommunalbestyrelsen er således ikke ved sin beslutning om, hvorvidt  

 opgaven fortsat skal udføres af kommunen eller af en ekstern kontraktspart,  

 efter den kommunale styrelseslov forpligtet til at træffe nogen bestemt  

 beslutning på baggrund af sammenligningen af omkostningerne ved at antage det  

 private tilbud og omkostningerne ved kommunens egen opgaveudførsel.
Dette  

 gælder, uanset om det private tilbud fører til en bedre og billigere  

 opgavevaretagelse end den kommunale opgavevaretagelse.
Anden lovgivning kan derimod være til hinder for, at  

 kommunalbestyrelsen kan vælge en ekstern privat kontraktspart.
Det er  

 tilfældet, hvor det er fastsat eller forudsat i den øvrige lovgivning, at den  

 omhandlede opgave skal varetages af den pågældende offentlige myndighed selv  

 og  

 ikke kan overlades til private.
Der henvises herom til afsnit 5.1.2.
Hvis kommunalbestyrelsen efter den øvrige lovgivning er berettiget  

 til at vælge en ekstern kontraktspart, må kommunalbestyrelsen på grundlag af  

 den foretagne sammenligning træffe beslutning herom.
Kommunalbestyrelsens  

 beslutning om, hvorvidt kommunen som følge af et privat udfordringstilbud  

 skal  

 fortsætte med at udføre opgaven selv, er undergivet almindelige  

 forvaltningsretlige principper om saglig forvaltning.
 Der ligger ikke i kommunalbestyrelsens forpligtelse til at  

 sammenligne omkostningerne ved at antage det indkomne tilbud med  

 omkostningerne  

 ved kommunens egen udførelse af opgaven nogen indskrænkning i de hensyn, som  

 kommunalbestyrelsen kan inddrage i vurderingen af, om kommunen vil fortsætte  

 med at udføre opgaven selv eller vælge en ekstern kontraktspart.
Også andre kriterier end prisen vil således kunne inddrages af  

 kommunalbestyrelsen, når blot de pågældende kriterier er saglige i forhold  

 til  

 opgavens art.
Det kan f.eks. være kriterier om kvalitet, teknisk værdi,  

 æstetisk og funktionsmæssig værdi, miljø- og arbejdsmiljøforhold, teknisk  

 bistand, service og leveringsdato.
Det vil derimod ikke være lovligt for en  

 kommunalbestyrelse ved afgørelsen af, om der skal vælges en ekstern  

 leverandør  

 af en vare eller tjenesteydelse at lægge vægt på eksempelvis venskabelige  

 forbindelser m.v.
I øvrigt må der tilkomme kommunalbestyrelsen ganske vide retlige  

 rammer i vurderingen af, om kommunen fortsat skal udføre opgaven selv, eller  

 om  

 opgaven skal udføres af andre.
Beslutningen kan eksempelvis være begrundet i,  

 at kommunalbestyrelsen ønsker en længere kontraktsperiode end den  

 kontraktsperiode, tilbudet indeholder.
6.2.2. Kan kommunalbestyrelsen, hvis den har  

 besluttet, at opgaven skal udføres af en ekstern kontraktspart, antage det  

 private tilbud eller er den forpligtet til at udbyde opgaven? Den kommunale styrelseslovs regler om privates udfordringsret  

 regulerer ikke, om kommunalbestyrelsen har mulighed for at indgå aftale med  

 den  

 pågældende tilbudsgiver om varetagelse af den omhandlede opgave, eller om  

 dette  

 i givet fald skal ske på baggrund af et udbud.
Det må således afgøres på  

 baggrund af lovgivningens øvrige regler.
Når en kommunalbestyrelse modtager  

 et  

 udfordringstilbud, vil kommunalbestyrelsens eventuelle valg af en ekstern  

 kontraktspartner således være undergivet de almindelige konkurrence- og  

 udbudsretlige regler, herunder EU-udbudsdirektiverne, lov om indhentning af  

 tilbud i bygge- og anlægssektoren og konkurrenceloven.
 Hvis kommunalbestyrelsen efter den øvrige lovgivning er berettiget  

 til at vælge mellem, om kommunalbestyrelsen skal antage det private tilbud  

 eller sende opgaven i udbud, må kommunalbestyrelsen træffe beslutning herom.  

 Det er således en forudsætning, at anden lovgivning ikke er til hinder  

 herfor.
6.2.2.1. Udbudspligt efter EU-udbudsdirektiverne Efter EU-udbudsdirektiverne er der pligt til udbud efter  

 direktivernes nærmere regler herom, hvis en kommune vil have opgaver, som  

 omfattes af direktivernes udbudspligt, og som overstiger de i direktiverne  

 fastsatte tærskelværdier, udført af en ekstern leverandør.
Reglerne om EU-udbud er fastsat i ·  

 	  

    

 Rådets  

 direktiv 93/37/EØF af 14. juni 1993 om samordning af fremgangsmåderne med  

 hensyn til indgåelse af offentlige bygge- og anlægskontrakter (bygge- og  

 anlægsdirektivet), som ændret ved Europaparlamentets og Rådets direktiv  

 97/52/EF af 13. oktober 1997 og Kommissionens direktiv nr. 2001/78/EF af 13.  

 september 2001 om anvendelse af standardformularer ved offentliggørelse af  

 bekendtgørelser om offentlige kontrakter, jf. bekendtgørelse nr. 649 af 30.  

 juli 2002.
 ·  

 	  

    

 Rådets  

 direktiv 93/36/EØF af 14. juni 1993 om samordning af fremgangsmåderne ved  

 offentlige indkøb (vareindkøbsdirektivet), som ændret ved Europa-Parlamentets  

 og Rådets direktiv nr. 97/52/EF af 13. oktober 1997 og Kommissionens direktiv  

 nr. 2001/78/EF af 13. september 2001 om anvendelse af standardformularer ved  

 offentliggørelse af bekendtgørelser om offentlige kontrakter, jf.  

 bekendtgørelse nr. 650 af 30. juli 2002.
 ·  

 	  

    

 Rådets  

 direktiv 92/50/EØF af 18. juni 1992 om samordning af fremgangsmåderne ved  

 indgåelse af offentlige tjenesteydelsesaftaler (tjenesteydelsesdirektivet),  

 som  

 ændret ved Europaparlamentets og Rådets direktiv 97/52/EF af 13. oktober 1997  

 og Kommissionens direktiv nr. 2001/78/EF af 13. september 2001 om anvendelse  

 af  

 standardformularer ved offentliggørelse af bekendtgørelser om offentlige  

 kontrakter, jf. bekendtgørelse nr. 651 af 30. juli 2002.
 ·  

 	  

    

 Rådets  

 direktiv 93/38/EØF af 14. juni 1993 om samordning af fremgangsmåderne ved  

 tilbudsgivning inden for vand- og energiforsyning samt transport og  

 telekommunikation (forsyningsvirksomhedsdirektivet), som ændret ved  

 Europa-Parlamentets og Rådets direktiv nr. 98/4/EF af 16. februar 1998 og  

 Kommissionens direktiv nr. 2001/78/EF af 13. september 2001 om anvendelse af  

 standardformularer ved offentliggørelse af bekendtgørelser om offentlige  

 kontrakter, jf. bekendtgørelse nr. 652 af 30. juli 2002.
 Direktiverne indeholder nærmere regler om tærskelværdier, dvs. den  

 beløbsmæssige grænse for, hvornår en opgave skal udbydes i EU.
 Det bemærkes, at en opdeling af opgaver med det formål at få  

 opgavens værdi bragt under tærskelværdien ikke vil være lovlig.
6.2.2.2. Lovgivningens regler om pligt til at skabe  

 konkurrence Er der tale om en ydelse, der ikke er udbudspligtig efter  

 EU-udbudsdirektiverne, skal kommunalbestyrelsen ved sit eventuelle valg af en  

 ekstern kontraktspart for bygge- og anlægsopgaver følge reglerne i lov om  

 indhentning af tilbud i bygge- og anlægssektoren (lov nr. 450 af 7. juni  

 2001)  

 og i bekendtgørelse om indhentning af tilbud i bygge- og anlægssektoren  

 (bekendtgørelse nr. 595 af 9. juli 2002), herunder det almindelige princip i  

 tilbudslovens § 5, stk. 1, hvorefter en offentlig bygherre skal  

 udnytte de muligheder, der findes for at skabe tilstrækkelig konkurrence om  

 udførelse eller projektering og udførelse af offentlige bygge- og  

 anlægsopgaver.
Der findes i tilbudsloven tre forskellige former for indgåelse  

 af kontrakter: offentlig licitation, begrænset licitation og underhåndsbud.  

 For  

 en nærmere beskrivelse af tilbudsreglerne henvises til vejledning om  

 tilbudsloven og tilbudsbekendtgørelsen, som kan findes på  

 Konkurrencestyrelsens  

 hjemmeside (www.ks.dk).
For øvrige ydelser, dvs. køb af varer eller tjenesteydelser under  

 tærskelværdierne for EU-udbud  eller køb af de tjenesteydelser, der  

 efter  

 udbudsreglerne ikke skal udbydes i EU  gælder alene Traktatens regler  

 om  

 gennemsigtighed, ligebehandling og ikke-diskrimination.
Disse krav kan bl.a.  

 imødekommes ved, at den udfordrede myndighed offentliggør hensigten om  

 eventuelt at antage det private tilbud og herved åbner for konkurrence om  

 løsning af opgaven.
I mange tilfælde vil det således være bedst stemmende med  

 principperne om fri og lige konkurrence, at myndigheden, der modtager et  

 udfordringstilbud, så vidt muligt skaber konkurrence om opgaven, f.eks. ved  

 at  

 foretage et forenklet udbud.
Udbudet skal tilrettelægges sådan, at det  

 private  

 udfordringstilbud ikke begunstiges konkurrencemæssigt.
6.2.2.3. Konkurrencereglernes forbud mod  

 konkurrenceforvridende adfærd Aftaler mv. mellem virksomheder og institutioner, som omfatter  

 økonomiske aktiviteter, skal overholde reglerne i konkurrenceloven og de  

 tilsvarende regler i EF-traktaten.
Det gælder også aftaler, hvor kommuner er  

 aftalepart.
Konkurrencelovens formål er at fremme en effektiv samfundsmæssig  

 ressourceanvendelse gennem virksom konkurrence, jf. lovens § 1. Loven  

 omfatter enhver form for erhvervsvirksomhed samt støtte ved hjælp af  

 offentlige  

 midler til erhvervsvirksomhed, jf. § 2. Erhvervsvirksomhed skal i den  

 forbindelse forstås bredt.
Det har således som udgangspunkt ikke betydning,  

 under hvilken form den pågældende virksomhed udøves.
Konkurrenceloven gælder  

 dog ikke, hvis konkurrencebegrænsningen er nødvendig for, at  

 kommunalbestyrelsen kan opfylde de opgaver, den er pålagt i henhold til  

 lovgivningen, jf. § 2, stk. 2.
Konkurrenceloven bygger på et forbudsprincip, således at  

 konkurrencebegrænsende aftaler og misbrug af en dominerende stilling er  

 forbudt, jf. §§ 6 og 11. Efter lovens § 6 må virksomheder mv. ikke  

 indgå aftaler, der begrænser konkurrencen, hvis kommunens og leverandørens  

 samlede omsætning er over tærsklen i konkurrencelovens § 7. Heraf følger  

 f.eks., at kontraktens varighed ikke må være unødigt lang.
Udgangspunktet er  

 her en periode på 3-5 år, men i konkrete situationer kan perioden dog  

 udvides,  

 f.eks. under hensyntagen til afskrivning af større investeringer.
Efter lovens § 11 er det tillige forbudt at misbruge en  

 dominerende stilling.
Hvis kommunen indtager en dominerende stilling som  

 køber  

 på det relevante marked, vil misbrug af en sådan markedsposition være forbudt  

 efter konkurrencelovens § 11. Et sådant misbrug kunne bestå i, at der  

 sker  

 en klar forskelsbehandling af aktuelle og potentielle leverandører.
EF-traktatens konkurrenceregler  der nøje svarer til reglerne i den  

 danske konkurrencelov  omfatter også danske virksomheder, institutioner  

 og  

 kommuner, såfremt deres aftaler eller adfærd har virkning på handlen mellem  

 medlemsstaterne.
Efter EF-traktatens artikel 81 er det således forbudt for  

 virksomheder og sammenslutninger af virksomheder at indgå aftaler mv., der  

 kan  

 påvirke handlen mellem medlemsstater og medføre en konkurrencebegrænsning  

 inden  

 for Fællesmarkedet.
 Endvidere forbyder Traktatens artikel 82, at en eller flere  

 virksomheder misbruger en dominerende stilling på Fællesmarkedet eller en  

 væsentlig del heraf, hvis det kan påvirke samhandlen mellem medlemsstater.
Om en aftale eller markedsadfærd i øvrigt påvirker handlen over  

 grænserne, vil bero på en konkret vurdering.
Der behøver ikke være nogen  

 grænseoverskridende transaktioner indblandet.
Det vil efter omstændighederne  

 være tilstrækkeligt, at en aftale er egnet til at have samhandelspåvirkning,  

 f.eks. således at den kan gøre det sværere for udenlandske virksomheder at  

 trænge ind på det nationale marked.
6.3. Rettigheder og pligter i forbindelse med en  

 aftale med en ekstern kontraktspart Såfremt kommunalbestyrelsen beslutter at antage det private tilbud  

 eller en anden ekstern kontraktspart, jf. afsnit 6.2., må opmærksomheden  

 henledes på, at den kommunale styrelseslovs regler om udfordringsret ikke  

 regulerer det aftale- og formueretlige forhold mellem kommunalbestyrelsen og  

 tilbudsgiveren.
Reglerne regulerer endvidere ikke de rettigheder og pligter,  

 som kommunalbestyrelsen og tilbudsgiveren i forbindelse med indgåelsen af en  

 aftale i øvrigt måtte have over for tredjemand, herunder medarbejdere ved  

 kommunen og den pågældende virksomhed.
Disse rettigheder og pligter må  

 således  

  som hidtil  fastlægges på grundlag af lovgivningens generelle  

 regler.
6.3.1. Personalemæssige forhold Ved valg af ekstern kontraktspart til udførelse af kommunale  

 opgaver kan kommunen have en række forpligtelser i forhold til personalet i  

 medfør af lovgivning på arbejdsmarkedsområdet samt overenskomster m.v.
 Lov om lønmodtageres retsstilling ved virksomhedsoverdragelse  

 (lovbekendtgørelse nr. 710 af 20. august 2002), som gennemfører Rådets  

 direktiv  

 98/50/EF af 29. juni 1998 om ændring af direktiv 77/187/EØF om tilnærmelse af  

 medlemsstaternes lovgivning om varetagelse af arbejdstagernes rettigheder i  

 forbindelse med overførsel af virksomheder, bedrifter eller dele af  

 bedrifter,  

 fastlægger lønmodtagernes retsstilling, når en virksomhed eller dele heraf  

 overdrages.
Som udgangspunkt vil det resultere i en virksomhedsoverdragelse i  

 virksomhedsoverdragelseslovens forstand, hvis kommunalbestyrelsen vælger at  

 få  

 en ekstern kontraktspart til at udføre en kommunal opgave.
Ved overdragelse i  

 virksomhedsoverdragelseslovens forstand forstås tilfælde, hvor der som led i  

 et  

 kontraktsforhold sker en udskiftning af den fysiske eller juridiske person,  

 som  

 er ansvarlig for virksomhedens drift, og som af den grund påtager sig en  

 arbejdsgivers forpligtelser over for arbejdstagerne i virksomheden, forudsat  

 at  

 virksomheden efter overførelsen har bevaret sin identitet.
 Efter § 2, stk. 1, i virksomhedsoverdragelsesloven,  

 indtræder erhververen  d.v.s. den private eller kommunale tilbudsgiver  

 med  

 hvem der er indgået aftale om udførelsen af en opgave  umiddelbart i de  

 rettigheder og forpligtelser, der bestod på overdragelsestidspunktet i  

 henhold  

 til kollektiv overenskomst og aftale, bestemmelser om løn- og arbejdsforhold,  

 der er fastsat eller godkendt af offentlig myndighed og individuel aftale om  

 løn- og arbejdsforhold.
 Virksomhedsoverdragelsesloven §§ 5-6 indeholder endvidere  

 bestemmelser om, hvilke underretnings- og forhandlingsforpligtelser den, der  

 overdrager en virksomhed, har over for lønmodtagerne.
For så vidt angår tjenestemænd, følger det af  

 tjenestemandsregulativ af 1991 for Kommunernes Landsforenings  

 forhandlingsområde og tjenestemandsregulativ for amtskommuner af september  

 1994, at en tjenestemand inden for sit ansættelsesområde har pligt til at  

 underkaste sig sådanne forandringer i pågældendes tjenesteforretningers  

 omfang  

 og beskaffenhed, der ikke ændrer tjenestens karakter, og som ikke medfører,  

 at  

 stillingen ikke længere kan anses for passende for den pågældende.
I samme  

 omfang kan det pålægges den pågældende at overtage en anden stilling.  

 Tilsvarende regler gælder for tjenestemænd ansat i Københavns Kommune og  

 Frederiksberg Kommune.
Af andre love, som kan være relevante for personalets  

 retsstilling, når kommunalbestyrelsen beslutter at få en ekstern  

 kontraktspart  

 til at udføre en kommunal opgave, kan nævnes lov om ligebehandling af mænd og  

 kvinder med hensyn til beskæftigelse og barselsorlov mv. og lov om  

 arbejdsløshedsforsikring, lov om varsling i forbindelse med afskedigelser i  

 større omfang mv.
Reglerne har bl.a. til formål at beskytte personalet eller  

 bestemte personalegrupper i en afskedigelsessituation.
Det bemærkes, at det kan følge af lovgivning på  

 arbejdsmarkedsområdet samt overenskomster m.v., at der skal ske en  

 inddragelse  

 af personalet.
Endvidere følger det af § 2, stk. 2, punkt 5, i  

 bekendtgørelse om servicestrategi og opfølgningsredegørelse, at  

 kommunalbestyrelsens  

 udbudspolitik skal indeholde en beskrivelse af kommunens principper for,  

 hvordan personalet inddrages.
7. Kommunalbestyrelsens behandling af private tilbud 7.1. Delegation inden for den kommunale organisation § 62 a.  





  

 Når  

 en privat afgiver et konkret tilbud på udførelse af en opgave, som kommunen  

 udfører for sig selv, skal kommunalbestyrelsen træffe beslutning om, hvorvidt  

 opgaven fortsat skal udføres af kommunen.
§ 62 b,  

 stk. 2  



.  


  

 Afgørelser efter stk. 1,  

 nr. 1-8, kan træffes af kommunens administration, et stående udvalg eller  

 økonomiudvalget.
Tilsvarende gælder afgørelser efter stk. 1, nr. 9, hvis  

 tilbudet svarer til et tilbud, som kommunalbestyrelsen inden for den  

 pågældende valgperiode har behandlet efter stk. 1, nr. 9. Der er som udgangspunkt fri adgang til delegation  

 inden  

 for den kommunale organisation.
Kommunalbestyrelsen har således som  

 udgangspunkt mulighed for at delegere udøvelsen af sin kompetence til  

 økonomiudvalget, et stående udvalg eller til den kommunale administration,  

 selvom kommunalbestyrelsen er angivet som det kompetente organ i  

 lovgivningen.  

 Det kan dog være fastsat eller forudsat i lovgivningen, at  

 kommunalbestyrelsen  

 er afskåret fra at overlade udøvelsen af sin kompetence til udvalg og den  

 kommunale administration.
Når kommunalbestyrelsen i den kommunale  

 styrelseslov  

 er angivet som det kompetente organ, indebærer det, at kommunalbestyrelsen er  

 afskåret fra at overlade udøvelsen af sin kompetence til udvalg og den  

 kommunale administration.
 Den under pkt. 4 beskrevne vurdering af, hvorvidt et tilbud er  

 omfattet af reglerne om privates udfordringsret, herunder om tilbudet er  

 afgivet af en privat, kan foretages af udvalg eller den kommunale  

 administration inden for de af kommunalbestyrelsen eventuelt fastsatte rammer  

 herfor.
 Såfremt tilbudet er omfattet af reglerne om privates  

 udfordringstilbud, skal der tages stilling til, om tilbudet skal behandles  

 efter § 62 a, eller om det eventuelt kan afvises med hjemmel i § 62  

 b.
 Det følger af den kommunale styrelseslovs § 62 b,  

 stk. 2, at de i stk. 1, nr. 1-8, nævnte afgørelser om afvisning af  

 privates udfordringstilbud kan træffes af administrationen, et af kommunens  

 stående udvalg eller økonomiudvalget.
Afgørelser efter § 62 b, stk. 1, nr. 9, om afvisning af  

 privates udfordringstilbud, der omfatter en opgave, som afviger fra den  

 opgaveafgrænsning, kommunalbestyrelsen har besluttet skal udgøre grundlaget  

 for  

 en stillingtagen til et privat udfordringstilbud, skal træffes af  

 kommunalbestyrelsen.
Afgørelser efter § 62 b, stk. 1, nr. 9, vil  

 således ikke kunne overlades til administrationen, økonomiudvalget eller et  

 af  

 de stående udvalg, medmindre der er tale om et tilbud, der svarer til et  

 tilbud, som kommunalbestyrelsen inden for den pågældende valgperiode har  

 behandlet efter stk. 1, nr. 9, og afvist under henvisning til, at  

 tilbudet  

 afviger fra den opgaveafgrænsning, kommunalbestyrelsen har besluttet skal  

 udgøre grundlaget for en stillingtagen til et privat udfordringstilbud.
Hvis tilbudet ikke kan afvises under henvisning til § 62 b,  

 skal tilbudet behandles efter § 62 a, hvoraf det fremgår, at  

 kommunalbestyrelsen skal træffe beslutning om, hvorvidt den omhandlede opgave  

 fortsat skal udføres af kommunen.
Bestemmelsen indebærer således et  

 delegationsforbud, hvorfor det kun er kommunalbestyrelsen, som kan træffe  

 beslutning om, hvorvidt opgaven fortsat skal udføres af kommunen eller af en  

 ekstern kontraktspart, jf. afsnit 6.2.1. Kommunens udvalg eller kommunens  

 administration kan ikke træffe denne beslutning.
 Kommunalbestyrelsens afgørelser efter § 62 b, stk. 1,  

 nr. 9, og kommunalbestyrelsens afgørelser efter § 62 a om, hvorvidt  

 opgaven fortsat skal udføres af kommunen, skal dog i overensstemmelse med  

 almindelige kommunalretlige grundsætninger som udgangspunkt forberedes ved  

 udvalgsbehandling.
 Beslutter kommunalbestyrelsen, at opgaven fremover ikke skal  

 udføres af kommunen, kan beslutningen om, hvorvidt der skal ske udbud eller  

 det  

 private tilbud skal antages, delegeres til et af kommunens udvalg eller til  

 den  

 kommunale administration.
7.2. Krav til sagsbehandlingen, herunder forholdet  

 til forvaltningsloven   

  

 § 62 a, stk. 1.  

  

  .  

 Kommunalbestyrelsen skal underrette den private tilbudsgiver om  

 kommunalbestyrelsens beslutning og ledsage denne med en begrundelse, hvis  

 kommunalbestyrelsen ikke antager tilbudet. Forvaltningslovens bestemmelser om partsbeføjelser  

 gælder for behandlingen af alle sager, hvori der er eller vil blive truffet  

 afgørelse af en offentlig forvaltningsmyndighed, herunder en kommune.  

 Kommunalbestyrelsens behandling af en henvendelse, der ikke er omfattet af  

 reglerne om udfordringsret, må betragtes som faktisk forvaltningsvirksomhed.  

 Kommunalbestyrelsen er derfor ikke forpligtet til at overholde  

 forvaltningslovens regler om partshøring, begrundelse mv.
Kommunalbestyrelsen  

 skal dog overholde god forvaltningsskik.
Det vil i et vist omfang efter  

 princippet om god forvaltningsskik være naturligt at orientere private om, at  

 deres konkrete tilbud ikke er omfattet af reglerne om udfordringsret.
Hvis en kommunalbestyrelse med hjemmel i den kommunale  

 styrelseslovs § 62 b, stk. 1, træffer afgørelse om at afvise at  

 foretage realitetsbehandling af et privat udfordringstilbud, har denne sag  

 karakter af en afgørelsessag, og sagen er underlagt reglerne i  

 forvaltningsloven.
Det indebærer, at kommunalbestyrelsen skal overholde  

 forvaltningslovens bestemmelser i forhold til tilbudsgiveren, som er part i  

 sagen.
Kommunalbestyrelsen skal således blandt andet overholde  

 forvaltningslovens bestemmelser om partsaktindsigt, partshøring og  

 begrundelsespligt.  

 Kommunalbestyrelsen skal endvidere overholde undersøgelsesprincippet, hvorfor  

 kommunalbestyrelsen er ansvarlig for, at der foreligger de fornødne  

 oplysninger  

 til at træffe afgørelse i sagen.
 En parts ret til aktindsigt omfatter med de undtagelser, der er  

 nævnt i forvaltningslovens §§ 12-15, alle dokumenter, der vedrører  

 sagen,  

 herunder genpart af de skrivelser, der er udgået fra myndigheden, når  

 skrivelserne må antages at være kommet frem til adressaten.
Det følger videre af forvaltningslovens § 19, at hvis en part  

 i en sag ikke kan antages at være bekendt med, at myndigheden er i besiddelse  

 af bestemte oplysninger om sagens faktiske omstændigheder, må der ikke  

 træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Endelig følger det af forvaltningslovens § 22, at hvis  

 kommunalbestyrelsen skriftligt afviser den privates tilbud, skal afgørelsen  

 ledsages af en begrundelse.
I henhold til forvaltningslovens § 24 skal  

 begrundelsen for afgørelsen indeholde en henvisning til de retsregler, i  

 henhold til hvilke afgørelsen er truffet.
Hvis afgørelsen beror på et skøn,  

 skal begrundelsen tillige indeholde en beskrivelse af de hovedhensyn, der har  

 været bestemmende for skønsudøvelsen.
Begrundelsen skal endvidere om  

 fornødent  

 indeholde en kort redegørelse for de oplysninger vedrørende sagens faktiske  

 omstændigheder, som kommunalbestyrelsen har tillagt væsentlig betydning for  

 afgørelsen.
Kommunalbestyrelsens beslutning om, hvorvidt den vil fortsætte med  

 selv at udføre den pågældende opgave, har karakter af faktisk  

 forvaltningsvirksomhed.
Hvis kommunalbestyrelsen finder, at den ikke ønsker  

 at  

 antage tilbudet, er der således ikke tale om, at kommunalbestyrelsen træffer  

 en  

 afgørelse om afvisning over for den pågældende.
Kommunalbestyrelsen er derfor  

 ikke forpligtet til at overholde forvaltningslovens regler om partshøring,  

 begrundelse mv.
Det følger dog af § 62 a, stk. 1, at  

 kommunalbestyrelsen skal underrette den private tilbudsgiver om  

 kommunalbestyrelsens beslutning og ledsage denne af en begrundelse, hvis  

 kommunalbestyrelsen ikke antager tilbudet.
Hvor det er kommunalbestyrelsens  

 politiske ønske om ikke at udlicitere den pågældende opgave, som har ført til  

 afslaget, vil en kort bemærkning herom opfylde begrundelseskravet.
 Beslutter kommunalbestyrelsen, at opgaven skal sendes i udbud,  

 skal dette fremgå af underretningen til den private tilbudsgiver med  

 angivelse  

 af, om der påtænkes begrænset udbud og den private tilbudsgiver derfor skal  

 ansøge om prækvalifikation i lighed med andre interesserede leverandører.
8. Reglerne om offentlighed 8.1. Offentlighed i oplysninger om kommunens egen  

 opgaveudførelse En privat tilbudsgiver vil i det omfang, det følger af  

 offentlighedslovens regler om aktindsigt, kunne få aktindsigt i foreliggende  

 dokumenter i kommunen med oplysninger om kommunens egen opgaveudførelse.
Den kommunale styrelseslovs §§ 62 a og b pålægger herudover  

 ikke kommunalbestyrelsen nogen specifik pligt til  på foranledning af  

 en  

 potentiel tilbudsgiver  at tilvejebringe og udlevere detaljerede  

 oplysninger  

 om omfanget og arten af kommunens egen opgaveudførelse.
Oplysninger herom kan  

 imidlertid efter omstændighederne have praktisk betydning for potentielle  

 tilbudsgiveres mulighed for at udforme attraktive tilbud til kommunen.
Loven  

 bygger således på den generelle forudsætning, at en kommunalbestyrelse i  

 overensstemmelse med god forvaltningsskik i et rimeligt omfang vil besvare  

 velbegrundede og ikke overdrevent byrdefulde forespørgsler om kommunens egen  

 opgaveudførelse fra en potentiel tilbudsgiver, der har et sagligt behov for  

 de  

 pågældende oplysninger med henblik på at kunne udnytte sin udfordringsret  

 efter  

 bestemmelsen.
8.2. Offentlighed i oplysninger om kommunens  

 behandling af et privat udfordringstilbud Det følger af offentlighedslovens § 4, stk. 1, at enhver  

 med de undtagelser, der er nævnt i offentlighedslovens §§ 7  14,  

 kan  

 forlange at blive gjort bekendt med dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed.
 Dokumenter, der indgår i kommunens behandling af et  

 udfordringstilbud, som en privat afgiver på løsningen af en konkret opgave  

 for  

 en kommune, vil derfor som udgangspunkt være undergivet aktindsigt efter  

 offentlighedsloven.
Efter offentlighedslovens § 12, stk. 1, nr. 2, omfatter  

 retten til aktindsigt dog ikke oplysninger om tekniske indretninger eller  

 fremgangsmåder eller om drifts- eller forretningsforhold eller lignende for  

 så  

 vidt det er af væsentlig økonomisk betydning for den person eller virksomhed,  

 oplysningen angår, at begæringen om aktindsigt ikke imødekommes.
Bestemmelsen  

 er kun anvendelig, hvis indrømmelse af aktindsigt efter et konkret skøn må  

 antages at indebære en nærliggende risiko for, at der  blandt andet af  

 konkurrencemæssige grunde  påføres den pågældende person eller  

 virksomhed et  

 økonomisk tab af væsentlig betydning.
Bestemmelsen indebærer, at kommunen kan undtage de pågældende  

 oplysninger i tilbudet fra aktindsigt, såfremt den privates udfordringstilbud  

 indeholder oplysninger af den nævnte art, og kommunen finder det godtgjort,  

 at  

 der er en nærliggende risiko for, at tilbudsgivers konkurrenceevne vil blive  

 skadet, hvis oplysningerne offentliggøres.
Det tilføjes, at kommunen har  

 pligt  

 til at anlægge en konkret vurdering af risikoen for skadevirkninger ved  

 oplysningernes offentliggørelse, og at spørgsmålet om, hvorvidt oplysninger i  

 et udfordringstilbud er undergivet offentlighed, således ikke vil kunne  

 besvares abstrakt.
En almindelig henvisning til, at offentliggørelse af  

 tilbudet skader konkurrenceevnen, vil ikke være tilstrækkelig.
I tilfælde,  

 hvor  

 der kan være begrundet tvivl om, hvorvidt en begæring om aktindsigt bør  

 afslås  

 efter bestemmelsen i § 12, stk. 1, nr. 2, vil det være nærliggende  

 at  

 indhente en udtalelse fra den, oplysningen vedrører, for at få belyst  

 risikoen  

 for, at aktindsigt vil påføre virksomheden tab.
En sådan udtalelse er ikke  

 bindende for myndigheden, der må træffe afgørelse ud fra en selvstændig  

 afvejning.
 Retten til aktindsigt kan herudover begrænses i det omfang, det er  

 nødvendigt til beskyttelse af væsentlige hensyn til det offentliges egne  

 økonomiske interesser, jf. offentlighedslovens § 13, stk. 1, nr. 5.  

 Afgørelsen af, om en oplysning skal undtages fra aktindsigt efter denne  

 bestemmelse, beror på en konkret vurdering af de hensyn, der taler herfor.  

 Endvidere skal der være tale om en nærliggende risiko for, at det offentliges  

 økonomi lider skade af betydning.
Også denne bestemmelse vil efter omstændighederne kunne begrunde,  

 at tilbudet eller dele heraf tilbageholdes.
Det hænger sammen med, at  

 offentliggørelse af oplysningerne i tilbudet vil kunne tænkes at afholde  

 potentielle tilbudsgivere fra at fremkomme med tilbud, hvilket vil kunne være  

 skadeligt for kommunens økonomi.
Det skal imidlertid understreges, at  

 kommunen  

 har pligt til at anlægge en konkret vurdering af den nævnte risiko, og at det  

 er op til kommunen at godtgøre, at risikoen er til stede i den enkelte sag.  

 En  

 generel henvisning til ønskeligheden af at kunne garantere fortrolighed  

 omkring  

 indholdet af et udfordringstilbud vil således ikke opfylde kravet om  

 konkretisering  

 af den økonomiske tabsrisiko for kommunen.
 Der henvises til Justitsministeriets vejledning om  

 offentlighedsloven (vejledning nr. 11687 af 3. november 1986).
8.3. Skal kommunalbestyrelsen behandle et privat  

 udfordringstilbud for åbne eller lukkede døre? Den kommunale styrelseslovs §§ 62 a og b regulerer ikke, i  

 hvilket omfang kommunalbestyrelsen kan behandle sager om privates  

 udfordringsret for lukkede døre.
Dette skal derfor afgøres efter de  

 almindelige  

 regler herom i § 10 i den kommunale styrelseslov.
 Efter denne bestemmelse er kommunalbestyrelsens møder offentlige,  

 idet kommunalbestyrelsen dog kan beslutte, at en sag skal behandles for  

 lukkede  

 døre, når dette findes nødvendigt på grund af sagens beskaffenhed.
Adgangen til at behandle sager for lukkede døre har undtagelsens  

 karakter.
En sag kan således ikke behandles for lukkede døre, alene fordi  

 kommunalbestyrelsen anser det for hensigtsmæssigt, ligesom hensynet til at  

 opnå  

 en fri og åben debat ikke kan begrunde dørlukning.
 Sager, der kan begrunde dørlukning, er sådanne, hvor der ved  

 sagens behandling vil blive eller forventes at blive fremdraget fortrolige  

 oplysninger.
Efter forvaltningslovens § 27, stk. 1, jf. straffelovens  

 § 152 og §§ 152 c-152 f, har den, der virker inden for den  

 offentlige  

 forvaltning, tavshedspligt, når en oplysning ved lov eller anden gyldig  

 bestemmelse er betegnet som fortrolig, eller når det i øvrigt er nødvendigt  

 at  

 hemmeligholde oplysningen for at varetage væsentlige hensyn til offentlige  

 eller private interesser.
I bestemmelsen er der foretaget en opregning af  

 hensyn, der efter en konkret vurdering kan føre til, at en oplysning er  

 fortrolig og dermed undergivet tavshedspligt.
Væsentlige hensyn til bl.a. det  

 offentliges økonomiske interesser eller til private selskabers økonomiske  

 interesse i at beskytte oplysninger om tekniske indretninger eller  

 fremgangsmåder eller om drifts- eller forretningsforhold kan begrunde  

 tavshedspligt, jf. forvaltningslovens § 27, stk. 1, nr. 5 og 7.
Det afhænger af en konkret vurdering, om der ved behandlingen af  

 et udfordringstilbud på et kommunalbestyrelsesmøde vil kunne forventes at  

 blive  

 fremdraget fortrolige oplysninger, således at kommunalbestyrelsen kan  

 behandle  

 sagen for lukkede døre.
Hvis det under behandlingen af et dagsordenspunkt  

 viser  

 sig nødvendigt at fremdrage fortrolige oplysninger, vil kommunalbestyrelsen  

 kunne fortsætte sagens behandling for lukkede døre.
9. Kontrol med reglernes overholdelse Tilsynet med overholdelse af reglerne i den kommunale styrelseslov  

 om privates udfordringsret varetages af de almindelige kommunale  

 tilsynsmyndigheder, dvs. de for hvert amt nedsatte tilsynsråd og Indenrigs-  

 og  

 Sundhedsministeriet.
De kommunale tilsynsmyndigheder udøver et legalitetstilsyn med  

 kommunerne.
Det indebærer, at de kommunale tilsynsmyndigheder fører tilsyn  

 med,  

 om en kommune overholder den lovgivning, herunder offentligretlige  

 retsgrundsætninger, der særligt gælder for offentlige myndigheder.
De kommunale tilsynsmyndigheder vil eksempelvis kunne føre tilsyn  

 med, om kommunerne har overholdt reglerne om privates udfordringsret i  

 § 62 a og § 62 b, herunder de i bestemmelsen indeholdte  

 procedureregler.
Tilsynsmyndighederne vil endvidere kunne vurdere, om de  

 forvaltningsretlige regler er overholdt i forbindelse med behandlingen af  

 sager  

 efter lovens § 62 b, ligesom tilsynsmyndighederne vil kunne vurdere, om  

 offentlighedslovens regler om aktindsigt er overholdt.
Det fremgår af § 61 i den kommunale styrelseslov, hvilke  

 sanktioner tilsynsmyndighederne har mulighed for at anvende over for ulovlige  

 beslutninger eller undladelser.
Herudover kan tilsynsmyndighederne afgive  

 vejledende udtalelser om deres retsopfattelse.
De kommunale tilsynsmyndigheder fører ikke tilsyn i det omfang,  

 særlige klage- eller tilsynsmyndigheder kan tage stilling til den pågældende  

 sag.
Hvis en særlig myndighed, f.eks.
Konkurrencerådet eller Klagenævnet for  

 Udbud har kompetence til at tage stilling til den pågældende sag, viger de  

 kommunale tilsynsmyndigheders tilsyn.
 Kommunalbestyrelsen er ikke i medfør af forvaltningslovens regler  

 om klagevejledning forpligtet til at vejlede en tilbudsgiver om muligheden  

 for  

 at rette henvendelse til de almindelige kommunale tilsynsmyndigheder.
 Det følger dog af den almindelige vejledningspligt, der gælder for  

 alle forvaltningsmyndigheder, at kommunalbestyrelsen, når der skønnes at være  

 behov herfor, tillige skal oplyse borgerne om muligheden for at rette  

 henvendelse til de kommunale tilsynsmyndigheder.
