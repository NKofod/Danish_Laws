(Til samtlige kommunalbestyrelser) I medfør af § 1, stk. 2, og § 2 i lov om folkeregistrering, jf.
lovbekendtgørelse nr. 508 af 14. september 1978, fastsætter Indenrigsministeriet følgende regler for kommunalbestyrelsernes medvirken til ajourføring og drift af Det centrale Personregisters (CPR's) vej- og boligregister.
Indledning § 1.  Det centrale personregister (CPR) består af et  

 personregistersystem, et vejregistersystem og et boligregistersystem.
Stk. 2.  CPR's vejregistersystem indeholder oplysninger  

 om vejkode, vejnavn og vejens placering i forskellige administrative  

 inddelinger m.v.
Boligregistret indeholder oplysninger om alle boliger i  

 Danmark og registret opdateres i et samarbejde med BBR.
Stk. 3.  Kommunalbestyrelsen er ansvarlig for  

 ajourføringen af CPR's vej- og boligregistersystem.
Kommunalbestyrelserne på  

 Grønland er dog alene ansvarlig for ajourføringen af vejregistersystemet.
Det  

 daglige arbejde varetages af kommunens folkeregister.
Grønlands Hjemmestyre  

 er ansvarlig for ajourføringen af CPR's vejregister for områder uden for den  

 kommunale inddeling i Grønland.
Det daglige arbejde varetages for disse  

 områder af folkeregistret i Grønlands Hjemmestyres skattedirektorat.
 § 2.  Ajourføring af CPR's vej- og boligregister skal  

 ske ved terminalindberetning fra folkeregistret til CPR - for Grønland dog  

 ved, at folkeregistret indsender meddelelser til Indenrigsministeriet.
Stk. 2.  Terminalindberetning til CPR skal ske i  

 overensstemmelse med de regler om registrering i CPR's vejregister, som  

 Indenrigsministeriet fastsætter i hjælpetekster til terminalbilleder og i de  

 CPR-meddelelser, som angiver at være bindende.
Hjælpetekster og  

 CPR-meddelelser optages ikke i Ministerialtidende.
CPR's vejregister §. 3.  I CPR's vejregister kan registreres følgende  

 oplysninger:
- Kommunekode - Vejkode - Vejnavn - Vejadresseringsnavn - Postnummer - Postdistrikt - Bynavn - Vejen kommer fra kommune/vej - Vejen fortsætter til kommune/vej - Henvisning til aktuel kommune/vej - Husnummerintervaller - Befolkningsprognosedistrikt - Byfornyelsesdistrikt - Evakueringsdistrikt - Kirkedistrikt - Skoledistrikt - Socialdistrikt - Sognedistrikt - Valgdistrikt - Varmeplandistrikt - Op til 49 diverse distrikter § 4.  Identifikationen ud fra oplysninger i CPR's  

 personregister og vejregister i form af adressebetegnelsen: kommunekode,  

 vejkode, husnummer, bogstav, etage og side-/dørnummer er grundlag bl.a. for  

 udarbejdelse af registerbaserede folke- og boligtællingslignende opgørelser,  

 for den løbende udveksling af oplysninger mellem CPR og BBR og for samkøring  

 af CPR's person- og vejoplysninger med registreringen af oplysninger  

 vedrørende fast ejendom og andre stedsbestemte oplysninger.
 Stk. 2.  Der er derfor sikret et fælles og entydigt  

 identifikationsgrundlag i CPR og BBR gennem fastlæggelse af fælles regler for  

 tildeling og anvendelse af adressebetegnelsen.
 § 5.  De detaljerede regler for folkeregistrenes  

 registrering af veje, vejdistrikter og vejtekstfelter i vejregistret fremgår  

 af bestemmelserne i kap. 3 - 5.
Stk. 2.  De detaljerede regler for registrering af  

 husnumre, husbogstaver, etage og side-/dørnummer fremgår af pkt. 18 - 25 i  

 Boligministeriets cirkulære nr. 6 af 6. januar 1977 om etablering af  

 bygnings- og boligregistrering, jf.
BILAG 1(* 1), og § 2 i Boligministeriets  

 bekendtgørelse nr. 616 af 15. december 1980 om ejeres oplysningspligt til  

 bygnings- og boligregistret, jf.
BILAG 2(* 2).
Vejen § 6.  Folkeregistret modtager underretning om nye veje  

 fra den forvaltning, der varetager kommunens kortlægning og  

 ejendomsregistrering, normalt kommunens tekniske forvaltning, herunder også  

 om vejnavnets stavemåde og de administrative inddelinger vejen skal indgå i.  

 En vej skal oprettes, uanset om det endelige vejnavn eller de  

 distriktsinddelinger, vejen indgår i, er fastsat.
§ 7.  Som oprettelsesdato for en vej skal  

 registreres dato for, hvornår vejen er oprettet.
Oprettelsesdato har  

 udelukkende betydning for, fra hvilken dato personer i CPR kan registreres  

 som flyttet ind på vejens adresser og dermed for flyttekontrollen.
 Stk. 2.  Hvis en vej skal deles i 2 eller flere veje,  

 skal oprettelsesdatoen for de nye veje, der oprettes, være lig med den  

 hidtidige vejs oprindelige oprettelsesdato, således at folkeregistret  

 efterfølgende kan ændre adresseregistreringen i CPR for de personer, der er  

 berørt af opdelingen af vejen, ved en teknisk ændring eller en korrektion til  

 CPR.
 § 8.  Vejkoden fungerer som den entydige  

 identifikation af den fysiske vej i CPR's vejregister og må ikke ændres.
Stk. 2.  Alle veje i kommunen skal have en vejkode,  

 uanset om der skal være personer tilmeldt eller ej.
Dette gælder for alle  

 veje med offentlig adgang, dvs. også f.eks. for veje i industriområder,  

 specielle anlæg m.v.
Stk. 3.  Der må kun findes en vejkode til en fysisk vej  

 i kommunen.
Hvis en vej skifter navn, skal vejen beholde den hidtidige  

 vejkode.
Hvis en fysisk vej er opdelt i delstrækninger med hvert sit vejnavn,  

 skal hver delstrækning have en selvstændig vejkode.
 Stk. 4.  Vejkoder skal tildeles på følgende måde:
§ 9.  Af hensyn til entydigheden i registreringen må  

 samme vejnavn ikke forekomme mere end en gang i kommunen.
Vejnavn  

 registreres fuldt ud i overensstemmelse med almindelig skrivemåde, f.eks.  

 svarende til angivelse på vejskilte, indenfor feltets 40 positioner.
 Stk. 2.  Vejnavne for veje med vejkoder i intervallet  

 9900 - 9999 må kun indeholde følgende:
 Kommunenavnet samt evt. et nummer.
 Teksten KOMMUNEKONTORET samt evt. et nummer.
 Teksten FOLKEREGISTRET samt evt. et nummer.
 Teksten UDEN FAST BOPÆL samt evt. et nummer.
 Teksten UKENDT ADRESSE samt evt. et nummer.
 Andre vejnavne må ikke forekomme.
 § 10.  Hvis vejnavnet er på 20 positioner eller  

 derunder vil feltet vejadresseringsnavn automatisk blive udfyldt med  

 det tilsvarende vejnavn, som benyttes i forbindelse med adressering til  

 personer, i CPR's skærmbilleder m.v.
Stk. 2.  Hvis vejnavnet er over 20 positioner skal  

 folkeregistret indrapportere et vejadresseringsnavn på indtil 20 positioner.  

 Ved folkeregistrets forkortelse af et vejnavn med mere end 20 positioner skal  

 så mange af feltets positioner som muligt benyttes og forkortelsen bør  

 foretages i overensstemmelse med almindelig skrivemåde, navnlig ved  

 forkortelser i begyndelsen af vejnavnet.
Forkortelser i begyndelsen af  

 vejnavnet bør undgås af hensyn til maskinel sortering.
 Stk. 3.  Af hensyn til entydigheden i registreringen må  

 samme vejadresseringsnavn ikke forekomme mere end en gang i kommunen.
 Stk. 4.  Vejadresseringsnavne for veje med vejkoder i  

 intervallet 9900 - 9999 må kun indeholde følgende:
 Kommunenavnet samt evt. et nummer.
 Teksten KOMMUNEKONTORET samt evt. et nummer.
 Teksten FOLKEREGISTRET samt evt. et nummer.
 Teksten UDEN FAST BOPÆL samt evt. et nummer.
 Teksten UKENDT ADRESSE samt evt. et nummer.
 Andre vejadresseringsnavne må ikke forekomme.
§ 11.  For veje, der krydser kommunegrænser,  

 skal folkeregistret, hvis vejen starter i en anden kommune, registrere  

 oplysning om den anden kommune og dennes vej.
Tilsvarende registrering skal  

 foretages, hvis vejen fortsætter i en anden kommune.
Både oplysning om, at en  

 vej starter i en anden kommune og fortsætter i en anden kommune, skal  

 registreres.
Disse oplysninger benyttes således, at det fremgår af  

 vejregistret, at en vej rent fysisk krydser kommunegrænse(r).
Vejdistrikter § 12.  Folkeregistret modtager underretning om de  

 administrative inddelinger vejen skal indgå i fra den forvaltning, der  

 varetager kommunens kortlægning og ejendomsregistrering, normalt kommunens  

 tekniske forvaltning.
For at sikre at der kan ske persontilmelding på enhver  

 af vejens adresser, skal oplysning om vejdistrikternes postnummer, sogn og  

 valgdistrikt registreres for hvert vejdistrikt.
 Stk. 2.  For alle veje oprettes vejdistrikt(er) for en  

 eller begge vejsider.
 § 13.  En vej, der løber gennem flere administrative  

 distrikter, inddeles i husnummerintervaller svarende til de  

 administrative inddelinger.
 Stk. 2.  For veje med vejkoder i intervallet 0001 - 9899  

 skal benyttes:
 enten følgende husnummerinterval:
 Stk. 4.  For veje med vejkoder i intervallet 9900 - 9999  

 , samt for veje i intervallet 0001 - 9899, hvor der ikke efter  

 folkeregistreringslovgivningen kan tilmeldes personer, f.eks. stier, broer  

 m.v., skal følgende husnummerinterval benyttes:
 Kun en vejside (den lige vejside), der skal begynde med »blank«  

 og skal slutte med »blank«.
 § 14.  Folkeregistret kan registrere eventuelt  

bynavn som en del af den postale adresse for vejdistrikter, hvor  

 angivelse af postnummer og postdistrikt vil være utilstrækkelig ved  

 forsendelse af post til borgerne.
 § 15.  Folkeregistret skal indrapportere  

postnummer i interval(ler) for alle veje.
 Stk. 2.  For vejkoder i intervallet 9900 - 9999 skal  

 postnummeret registreres med følgende værdi: 9999 Ukendt.
 Der kan dog for en vej i intervallet 9900 - 9999 registreres et korrekt  

 postnummer.
 §. 16.  Folkeregistret skal indrapportere sogn  

 i interval(ler) for alle veje.
 Stk. 2.  For vejkoder i intervallet 9900 - 9999 skal  

 sognekoden registreres med følgende værdi: 9999 Ukendt.
 § 17.  Folkeregistret skal indrapportere valgdistrikt  

 i interval(ler) for alle veje. Øvrige distrikter i vejregistret  

 indrapporteres efter behov.
Vejtekstfelter § 18.  Vejtekstfelter kan benyttes af kommunen til at  

 knytte en tekst til en vejdistriktskode.
 Stk. 2.  Vejtekstfelter kan indrapporteres til følgende  

 distrikter:
- Valg - Kirke - Skole - Varmeplanlægning - Social - Evakuering - Befolkningsprognose - Byfornyelse - Diverse distrikter Stk. 3.  Tekstfelter til valgdistrikter skal  

 indrapporteres til CPR for alle de valgdistrikter, som kommunen er opdelt i.
 Stk. 4.  Tekstfelter til øvrige distrikter kan  

 indrapporteres til CPR efter behov.
Boligregistret § 19.  Ved oprettelse, ændring eller nedlæggelse af en  

 bolig i bygnings- og boligregistret (BBR) overføres maskinelt oplysninger  

 herom fra BBR til ajourføring af CPR's boligregister.
Overførsel af  

 oplysninger fra BBR til CPR's vejregister sker en gang hver måned.
 § 20.  Folkeregistrene skal opdatere CPR's  

 boligregister med de i stk. 2 - 3 nævnte oplysninger, som ikke modtages  

 maskinelt fra BBR.
Stk. 2.  Boligtypekoden angiver typen af den pågældende  

 bolig.
Folkeregistret skal indrapportere følgende koder til CPR's  

 boligregister:
 Boligtypekode 6 (beboet adresse), hvis det ikke er en godkendt bolig, der  

 findes i BBR, og der er personer registreret på »boligen«.
 Boligtypekode 9 (godkendt tom bolig), hvis kommunen har godkendt, at  

 boligen er uden krav om persontilmelding, f.eks. når et firma ejer en  

 lejlighed og låner denne ud til kunder/medarbejdere på besøg.
Stk. 3.  Hvis der ønskes knyttet et gårdnavn, stednavn  

 m.v. til en bolig, skal dette indrapporteres som lokalitet til CPR's  

 boligregister.
Oplysning om lokalitet benyttes som en del af adresseringen  

 til borgerne.
 Ikrafttræden m.v.
§ 21.  Med cirkulæret samles de gældende regler og  

 praksis for drift og ajourføring af CPR's vej- og boligregister.  

 Indenrigsministeriet finder, at arbejdsindsatsen og de dermed forbundne  

 udgifter med at bringe hidtidige registreringer i vej- og boligregistret i  

 fuld overensstemmelse med cirkulærets bestemmelser er meget små i forhold til  

 de betragtelige fordele, der efterfølgende vil være for de kommunale og  

 statslige myndigheder samt private virksomheder, der benytter sig af  

 oplysninger fra CPR's vej- og boligregister.
Indenrigsministeriet henstiller  

 derfor, at arbejdet tilendebringes inden 1. oktober 1995.
Indenrigsministeriet, den 20. februar  

 1995 Birte Weiss / Jørgen Østrup Møller (* 1) Bilaget er udeladt her, da det har været offentliggjort i  

 Ministerial Tidende, samt forefindes i Retsinformation.
 (* 2) Bilaget er udeladt her, da det har været offentliggjort i Lovtidende  

 A, samt forefindes i Retsinformation.
