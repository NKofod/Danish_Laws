 Nævnet fandt ikke, at god presseskik var tilsidesat og  

 bemærkede, at klager var kommet tilstrækkeligt til orde.
 Udsagnet "uoriginalt" blev fremsat som en vurdering og  

 berettigede ikke til genmæle, hvorimod klager var berettiget til et  

 genmæle overfor oplysningen om, at Bilinspektionen overvejede at  

 politianmelde klager, da denne oplysning var egnet til at påføre  

 klager skade af betydning.
Kendelse fra Pressenævnet i sag nr.  

 17/2002 R.E.M.
Denmark har klaget til Pressenævnet over et indslag bragt i  

 Søndagsmagasinet den 11. november 2001, idet man mener, at god  

 presseskik er tilsidesat.
Der er endvidere klaget over, at Danmarks Radio har  

 afvist at bringe et genmæle.
 Af indslaget fremgik følgende:
Studievært: "Og vi begynder på vejen eller rettere  

 på sadlen af en dejlig veteranmotorcykel.
Det vil sige, sådan ser  

 det måske ud, men skinnet bedrager.
Så meget at selv  

 myndighederne ikke kan skelne.
Vores første indslag handler om en type  

 snyd, som høje motorafgifter indbyder til.
En fidus, som har én  

 vinder og to tabere.
Speak: Britiske veteranmotorcykler er nostalgi, billige afgifter,  

 billig forsikring og for nogle mennesker en saliggørende fornemmelse  

 af at køre på et historisk køretøj.
Men nogle af  

 disse veteranfans bliver snydt, for det, de køber, er ikke en smuk  

 gammel veteran, men derimod et sminket lig, produceret for kun 10 år  

 siden.
På grund af den billige veteranafgift, kontrolleres den slags  

 motorcykler selvfølgelig af op til flere forskellige offentlige  

 myndigheder, men dog uden at de evner at få øje på denne,  

 ja, lad os kalde det kreativitet.
Derfor er det ikke kun køberen, der  

 bliver snydt, men også Told- og Skat.
En af dem, der gerne vil  

 køre rundt på et stykke nostalgi, er  Andjelo  Papakostas.
Han  

 brænder for det gamle britiske mærke Royal Enfield.
Andjelo  Papakostas: Jeg faldt med det samme for den.
Og jeg fik  

 at vide, at det er en engelsk motorcykel fra 1961.
 Speak: Det med årgang 61 og England holder dog ikke  

 umiddelbart ved et nærmere eftersyn, og  Andjelo kontakter derfor den  

 officielle Royal Enfield importør i Danmark.
Jan  O.  Nielsen  (Royal Enfield importør): Efter at have  

 set på den og vist den til flere eksperter, så er der ingen tvivl  

 om, at det her, det er en midtfirser India Enfield.
En indisk produceret  

 motorcykel, ikke en britisk motorcykel.
Og ikke en veteran.
Speak: Selv vi, der normalt kun kører Fiat Punto, kan  

 normalt godt se forskel på en motorcykel fra 61 og en fra halvfemserne.  

 Designet fra brødristere til fly har jo ændret sig meget de  

 sidste 30-40 år.
Sådan er det bare ikke med Royal Enfield.
For i  

 Indien laves motorcyklen den dag i dag efter nøjagtig de samme  

 tegninger som i 61. Den motorcykel, De ser lige nu, er faktisk produceret for  

 under end et år siden.
Men hvorfor overhovedet fifle med alderen? Jo,  

 for når et køretøj er over 35 år gammelt, så  

 sker der noget helt særligt med prisen.
For afgiften på en  

 veteranmotorcykel er 10-15 gange mindre end på en almindelig brugt  

 motorcykel.
En Royal Enfield fra efter 1966 koster ca. 56.000 kr., men kan  

 man overbevise Told- og Skat om, at maskinen er fra før 66, ja,  

 så sker trylleslaget og prisen bliver kun ca. 26.000 kr.
Altså  

 under det halve.
 Bjørn  Rasmussen, inspektør Told- og Skat: Så  

 der ligger jo selvfølgelig et væsentligt økonomisk  

 incitament i at lade cyklen være en veterancykel.
Speak: Og det er der tilsyneladende nogen, der tænker i.
Og  

 netop for at undgå snyd, så bliver alle  

 veterankøretøjer vurderet af Told- og Skat.
De fastslår  

 identitet og alder og dermed, hvor meget eller hvor lidt man skal betale i  

 afgift.
Men Told- og Skat er tilsyneladende ikke særlig stærke  

 udi datering.
I hvert fald har de ladet en motorcykel få  

 veteranstemplet, selvom den for eksperter mest ligner et ti år gammelt  

 nedslidt vrag med en del nye dele.
Dele, som ikke fandtes i 61. Den mand, som  

  Andjelo har købt sin motorcykel af,  Lars  Højlyng fra  

 motorcykelfirmaet R.E.M.
Denmark, erkender, at der er sat mange nye dele  

 på de motorcykler, han sælger, men der er stadig tale om  

 veteraner.
Lars  Højlyng: Fra vores importør eller vores  

 leverandør har vi fået oplyst, at cyklerne er fra de  

 årgange, vi har bestilt.
Vi har bestilt nogle ganske præcise  

 årgange, fra 61 til 65. Efter vores bedste overbevisning, så er  

 det de cykler, vi har fået." Der redegøres herefter for en undersøgelse af den  

 pågældende motorcykel foretaget på foranledning af  

 Søndagsmagasinet.
Der peges blandt andet på, at et firetal i  

 stelnummeret ikke har samme størrelse som nummerets øvrige tal,  

 og der vises et mærke, som angives at være fra cyklens  

 oprindelige stelnummer.
Interviewer: "På  Andjelos cykel, er du da bekendt med,  

 at der er svejset i forrørene, der er indsat et nyt rør  

 midtvejs mellem kronrøret og motoren, samt at der er pillet ved  

 stelnummeret? Lars  Højlyng: Det er jeg absolut ikke opmærksom  

 på.
Interviewer: Er du bekendt med, at den slags er ulovligt? L.H.: Ja, selvfølgelig er jeg klar på det, men jeg  

 ved det ikke, før du siger det til mig nu.
Interviewer: En sådan en information, hvis den holder stik,  

 hvad siger den så til dig? L.H.: Jamen, det ville da normalt sige mig, at der er folk, der  

 ikke har rent mel i posen, vi har handlet med." Derefter redegøres for R.E.M.
Denmarks samarbejdspartner i Indien,  

 Madaan Motors.  Lars  Højlyng bliver spurgt, om det  

 pågældende firma skulle være leverandør, hvilket  

  Lars  Højlyng hverken vil be- eller afkræfte.
Der  

 redegøres desuden for, at myndighederne ikke har skredet ind over for  

 udnyttelsen af loven, heller ikke over for R.E.M.
Denmark.
Herefter udtaler  

  Lars  Højlyng:
L.H.: "Vi har undersøgt flere cykler, og Statens  

 Bilinspektion har som sagt synet og godkendt cyklerne, og det har de gjort  

 med samtlige vores par a tredive cykler, vi har solgt.
Der er ikke nogen af  

 dem, der har stillet spørgsmålstegn ved noget som helst.
Speak: Det er der en ganske god grund til.
Myndighederne har  

 simpelthen ikke forudsætningerne for at stille den slags  

 spørgsmål." Herefter følger et interview med regionschef  Gunnar  Teilmann,  

 Told- og Skat, hvor han blandt andet oplyser, at man vil stramme op,  

 når det skal vurderes, om en Royal Enfield er en veteranmotorcykel.
Speak: "For  Andjelo hjælper det nu ikke så meget.  

 Han står stadig med en motorcykel, der ikke holdt, hvad den lovede.
For  

 selv om den er yngre, så er det stadig noget uoriginalt nedslidt  

 skidt.
Studievært: Også efter Søndagsmagasinets  

 afsløring nægter R.E.M.
Denmark at tage motorcyklen retur eller  

 give  Andjelo  Papakostas pengene tilbage.
Til gengæld overvejer  

 Bilinspektionen nu at politianmelde foretagendet." Klageren har nedlagt påstand om, at der meddeles klager ret til  

 genmæle, samt at der sker offentliggørelse af en undskyldning  

 fra Danmarks Radio for de grove anklager i indslaget.
 Klageren har anført, at der ønskes genmæle over for  

 oplysningerne om,  "at det er noget uoriginalt nedslidt skidt", og  

 at Bilinspektionen overvejer at politianmelde klager.
Med hensyn til det første udsagn har klageren anført, at det  

 er en subjektiv vurdering, hvorvidt motorcyklen og dennes enkeltdele er  

 nedslidte, eller om det er noget skidt, men det er faktuelt forkert,  

 når det anføres, at det er uoriginalt i og med, at samtlige dele  

 er oprindelige dele eller efterfølgende produceret i Indien af den  

 virksomhed, der har licens til at producere motorcyklerne.
Originale dele er  

 et vidt begreb, men i afgiftsmæssig henseende tillades det, at visse  

 dele af veterankøretøjer udskiftes med dele, der ikke var  

 tilgængelige på tidspunktet, hvor veterankøretøjet  

 blev produceret, uden at køretøjet i afgiftsmæssig  

 henseende mister sin veteranstatus.
Såfremt køretøjet i  

 afgiftsmæssig henseende har status af veterankøretøj,  

 så må det også markedsføres som sådan.
 For så vidt angår det andet udsagn har klageren anført,  

 at de medarbejdere i Statens Bilinspektion, der har behandlet sagen, over for  

 klager har afvist, at man på noget tidspunkt har haft overvejelser om  

 politianmeldelse af klager.
 Klageren har videre anført, at Danmarks Radio har handlet i strid  

 med god presseskik dels ved den måde, hvorpå udsendelsen blev  

 fremlagt, dels ved at der efter klagers opfattelse mangler dokumentation for  

 de i øvrigt ganske grove anklager, og dels ved at den journalist, der  

 producerede indslaget, ikke har konfronteret klager med de faktuelle  

 postulater bragt i udsendelsen, og således givet klager mulighed for at  

 imødegå de grove beskyldninger.
Klageren har nærmere anført, at man i indslaget direkte  

 bliver anklaget for bedrageri over for såvel købere som  

 offentlige myndigheder, hvilket i sig selv er en alvorlig anklage.
Klager har  

 i den forbindelse henvist til følgende udsagn, der fremgår af  

 indslaget: "Skindet bedrager", "en type snyd, som høje  

 motorafgifter indbyder til", "en fidus, som har én vinder og  

 to tabere", "nogen bliver snydt.
Det man køber er ikke en  

 smuk gammel veteran, men et sminket lig produceret for kun 10 år  

 siden", "ikke kun køberen bliver snydt, men også Told-  

 og Skat" og "Det er noget uoriginalt skidt". Der er ikke noget  

 belæg for at fremsætte denne krænkende og udokumenterede  

 anklage, der i øvrigt underbygges af, at det i nedlægget til  

 indslaget anføres, at Bilinspektionen overvejer at anmelde  

 "foretagendet". "Foretagendet" kan ikke være andet  

 end klager, eftersom der ikke er andre, der kan politianmeldes.
Overordnet  

 set efterlader udsendelsen generelt et meget negativt indtryk af klager og i  

 særdeleshed den importerede motorcykel.
Med hensyn til sekvensen i indslaget, hvor der sker en gennemlysning af  

 stellet, har klager oplyst, at det indsatte indsvejste rør ikke er  

 usædvanligt ved reparationer af stel, der har været udsat for en  

 trafikskade.
Det er efter klagers opfattelse et brud på god presseskik,  

 at klager er ikke blevet konfronteret med det konkrete resultat af  

 gennemlysningen af stellet, idet klager herved ikke har fået mulighed  

 for at svare på et relevant spørgsmål og dermed  

 undgå en insinuering om bedrageri/snyd.
Klager ved  Lars  

  Lynghøj   er alene blevet konfronteret med et hypotetisk  

 spørgsmål om, hvorvidt han ikke var enig i, at der var tale om  

 bedrageri, såfremt der var blevet fiflet med stelnummeret, hvilket  

 klager naturligvis kun kunne bekræfte.
 Klageren har i den forbindelse oplyst, at kronrøret ikke synes at  

 være udskiftet, hvilket i sig selv er væsentligt under  

 hensyntagen til, at stelnummeret er slået ind i kronrøret.  

 Såfremt kronrøret havde været udskiftet, kunne dette i sig  

 selv indikere, at der var begået snyd med  

 årgangsfastsættelsen af motorcyklen.
Klageren har videre oplyst, at journalisten allierede sig med en ekspert,  

 der om ikke direkte anklagede, så i alt fald insinuerede, at der skulle  

 være rester af et oprindeligt stelnummer, og at der derved var blevet  

 snydt med stelnummeret på den omhandlede motorcykel.
Den ekspert, der  

 anvendtes, har i forvejen et meget tæt samarbejde med importøren  

 af de i sagen omhandlede motorcykler, og denne importør har gentagne  

 gange tidligere forsøgt at forhindre klager i at importere  

 motorcyklerne dels ved fremsættelse af urigtige oplysninger, dels ved  

 indgivelse af klage til Bilinspektionen og told- og skattemyndighederne.
Det  

 er efter klagers opfattelse i strid med god presseskik dels at bero sig  

 på denne udtalelse alene, dels ikke at konfrontere klager med disse  

 informationer.
Klageren har i den forbindelse oplyst, at det er helt sædvanligt, at  

 stelnummeret på en motorcykel skal være identisk med et nummer i  

 gearkassen samt i motorrummet.
Når der fremsættes anklager om  

 forfalskning af stelnummer, ville det være naturligt og  

 pligtmæssigt, at nummeret i gearkasse og motor ligeledes  

 undersøges.
Det er ikke sket i dette tilfælde, hvilket er en  

 grov fejl, og det er klart med til at fordreje billedet af den virksomhed,  

 klager driver.  Lars  Højlyng   kunne   hvis han var blevet  

 konfronteret med beskyldningerne om forfalskning af stelnummer    have oplyst  

 dette over for journalisten.
Klageren har desuden anført, at udsagnet "et sminket lig  

 produceret for kun 10 år siden" er en urigtig og øjensynlig  

 ganske udokumenteret oplysning, der efter klagers opfattelse alene beror  

 på et udsagn fra en enkelt person.
Eftersom såvel Told- og Skat  

 som Bilinspektionen efter behandlingen af klagen fra Royal Enfield  

 importøren og de efterfølgende grundige undersøgelser  

 ikke har tilbagekaldt godkendelsen af de solgte motorcykler, er det  

 således direkte forkert, når det i indslaget anføres, at  

 den omhandlede motorcykel ikke er en smuk gammel veteran, men et sminket  

 lig.
 Klageren har videre anført, at Bilinspektionen af egen drift  

 kontaktede klager og oplyste, at den i sagen omhandlede motorcykel med det  

 oplyste stelnummer kunne dateres tilbage til 1961. Journalisten har  

 tilsidesat god presseskik ved ikke at efterkontrolleret de oplysninger, han  

 har modtaget.
Klageren har yderligere anført, at det er misvisende, når det  

 i udsendelsen oplyses, at Told- og Skattestyrelsen vil stramme op i deres  

 godkendelsesprocedure efter, at indslaget er produceret.
Sagen er, at  

 importøren af Royal Enfield, der øjensynlig har følt sig  

 truet af klagers virksomhed, har indgivet en klage til  

 Færdselsstyrelsen, hvori man også i den forbindelse har anklaget  

 klager for snyd i forbindelse med importen af de i sagen omhandlede  

 motorcykler.
I konsekvens heraf har vurderingsmyndighederne meddelt klager,  

 at de motorcykler, der engang tidligere er blevet godkendt, ikke vil få  

 frataget denne godkendelse, og at der nok i fremtiden vil blive strammet op  

 på godkendelsesproceduren, men at dette i øvrigt ikke har nogen  

 betydning for klagers virksomhed, som til stadighed vil kunne opfylde  

 godkendelsesmyndighedernes krav for, at motorcyklen fortsat har status som  

 veteranmotorcykel.
Klager er blevet oplyst om, at journalisten har talt med  

 en anden motorcykelforhandler, der har tilbagevist de fleste af  

 undersøgelserne og beviserne.
Journalisten har derfor haft mulighed  

 for at stille sig kritisk over for de tekniske udsagn fra importøren  

 af nye Royal Enfield motorcykler og hans samarbejdspartnere, som har en klar  

 interesse i at skade klagers virksomhed, der konkurrerer med salg af nye  

 Royal Enfield motorcykler.
Såfremt denne oplysning er sand, er det  

 klagers opfattelse, at udsendelsen er produceret uden den nødvendige  

 kritiske journalistik.
 Det er klagers klare indtryk, at indklagede med indslaget  

 kritikløst løber Royal Enfields ærinde med det  

 formål at skade klagers forretning og dermed virksomhedens  

 økonomiske overlevelse.
 DR har anført, at man ikke har handlet i strid med god presseskik,  

 ligesom der ikke er grundlag for hverken genmæle eller en undskyldning,  

 hvilket for sidstnævntes del i øvrigt ligger uden for  

 nævnets kompetence at tage stilling til.
DR har oplyst, at indslaget omhandler motorcyklerne Royal Enfield, som  

 forhandles af klager.
Motorcyklerne sælges som veteranmotorcykler.  

 Indslaget belyser, at en konkret motorcykel solgt som veteranmotorcykel  

 formentlig er produceret i Indien for ganske få år siden.
Det  

 bliver oplyst, at indplaceringen som "veteran" har  

 afgiftsmæssige konsekvenser for importøren og ejeren.
Indslaget  

 illustrerer, at cyklen næppe kvalificerer til betegnelsen veteran med  

 lægmands øjne eller i forhold til Told- og Skats kriterier.
 DR har i forhold til spørgsmålet om genmæle  

 anført, at en efterfølgende produceret del til en motorcykel  

 aldrig kan blive en original del, uanset hvem der har produceret delen.
DR har desuden anført, at Told- og Skat på et tidspunkt har  

 overvejet at indkalde den konkrete motorcykel for at undersøge, om en  

 undersøgelse i Bilinspektionens regi ville vise de samme ting som  

 påpeget i indslaget.
Hvis det er/var tilfældet, ville Told- og  

 Skat/Bilinspektionen overveje en politianmeldelse.
DR har anført, at klager på intet tidspunkt i indslaget  

 bliver anklaget for bedrageri.
Derimod bliver klager konfronteret med, at  

 Royal Enfield motorcykler solgt af klager i bedste fald ikke er  

 veteranmotorcykler.
Det er helt naturligt at gå til den virksomhed, der  

 dels importerer, dels videresælger motorcyklerne.
Men det er ikke  

 ensbetydende med en anklage om, at virksomheden har begået bedrageri.  

 Indslaget påpeger, at der er forhandlet motorcykler, der   i hvert fald  

 set med lægmands øjne   ikke er veteranmotorcykler.
Klager  

 får forelagt faktum som forhandler, men det er imidlertid formentligt  

 ikke klager, der har ansvaret for det.
Det fremgår heller ikke af  

 indslaget.
DR kan ikke afvise, at det er det indiske firma, der har solgt  

 motorcyklerne til klager under falske forudsætninger.
Det ændrer  

 til gengæld ikke ved, at klager har videresolgt motorcyklerne som  

 veteraner, uden at have oplyst kunden om den enkelte motorcykels faktiske  

 data   måske endda uden, at klager har undersøgt og dermed kendt  

 disse faktiske data.
 DR har anført, at der er rigelig dokumentation, som  

 bekræfter, at der kan sættes alvorlige  

 spørgsmålstegn ved betegnelsen "veteran" på den  

 konkrete motorcykel:
 - Der indgår i indslaget en røntgenundersøgelse af  

 motorcyklens forrør, hvor det klart fremgår, at der er indsat et  

 rør mellem kronrøret og motoren.
- Indslaget viser optagelser af stelnummeret, hvor en ekspert  

 påpeger, at et af cifrene ikke svarer til de øvrige cifre i  

 størrelse og skriftstype.
Om eksperten har et tæt samarbejde med  

 den autoriserede importør af Royal Enfield motorcykler er i denne  

 forbindelse sagen uvedkommende.
Hans påvisning af faktuelle oplysninger  

 er det afgørende.
 - Eksperten vurderer, at der tidligere har stået "E.I"  

 på stellet   forkortelsen for Enfield India.
 - Klagers advokat bekræfter, at visse dele på motorcyklen ikke  

 er originale.
 DR har i tilknytning hertil anført, at når der anvendes ord  

 som "sminket lig" og "skindet bedrager" er der tale om en  

 journalistisk vurdering blandt andet baseret på det faktum, at  

 motorcyklerne ikke er produceret årtier tilbage, og at der i et  

 tilfælde tilsyneladende er ændret i et af tallene på  

 stelnummeret.
DR har videre anført, at man er uenig i, at klager ikke er blevet  

 konfronteret med de faktuelle postulater i indslaget, og at klager derfor  

 ikke havde mulighed for at imødegå de grove beskyldninger.  

 Klager blev konfronteret med de faktuelle oplysninger og blev i den  

 forbindelse spurgt, hvad man kunne udlede af faktum.
Klager fik lejlighed til  

 at kommentere begge dele til kamera, og udtalelserne indgik i indslaget.
DR har yderligere anført, at det er sagen uvedkommende, at de  

 motorcykler, der engang tidligere er blevet godkendt som veteranmotorcykler,  

 ikke vil få frataget denne godkendelse.
Det er et rent  

 afgiftsspørgsmål og har ingen betydning i forhold til, at  

 veteranentusiaster ønsker den rene vare.
 DR har endelig anført, at man ikke kan genkende, at journalisten  

 skulle have talt med en anden motorcykelforhandler, der kunne tilbagevise  

 indholdet i indslaget, ligesom det afvises, at formålet med indslaget  

 skulle være at gå et ærinde for forhandleren af Royal  

 Enfield motorcykler i Danmark.
 I sagens behandling har følgende nævnsmedlemmer deltaget:  

 Niels Grubbe, Aage Lundgaard, Tage Clausen og Ole Askvig.
 Pressenævnet udtaler:
 Pressenævnet bemærker indledningsvis, at det ligger udenfor  

 nævnets kompetence at pålægge indklagede at bringe klager  

 en offentlig undskyldning.
Nævnet finder, at udsagnene om snyd relaterer sig til den generelle  

 problemstilling, der skitseres i indslaget, nemlig at nogle motorcykler  

 sælges som veteranmotorcykler, selv om der ikke er grundlag for denne  

 betegnelse.
I den forbindelse stilles der blandt andet ved udsagn fra  

 importøren af Royal Enfield motorcykler og en motorcykelekspert  

 spørgsmålstegn ved, om en bestemt motorcykel, som klager har  

 solgt, rettelig er en veteranmotorcykel.
Nævnet finder, at Danmarks  

 Radio ikke har handlet i strid med god presseskik i forbindelse med den  

 måde, hvorpå det pågældende indslag er fremlagt.
 Nævnet bemærker i den forbindelse, at klager i indslaget er  

 kommet tilstrækkeligt til orde i forhold til de oplysninger, der  

 bringes i indslaget, idet klager blandt andet får lejlighed til at  

 kommentere resultatet af undersøgelsen af den pågældende  

 motorcykel.
 Nævnet finder heller ikke, at Danmarks Radio i øvrigt har  

 tilsidesat god presseskik.
 Det fremgår af medieansvarslovens § 36, stk. 1, at en anmodning om  

 genmæle over for oplysninger af faktisk karakter, som er egnet til at  

 påføre nogen økonomisk eller anden skade af betydning, og  

 som er bragt i et massemedie, skal tages til følge, medmindre  

 oplysningernes rigtighed er utvivlsom.
Nævnet bemærker, at udsagnet "uoriginalt" er fremsat  

 som udtryk for journalistens vurdering af, at der er tale om en nyere indisk  

 produceret Royal Enfield motorcykel og ikke en engelskproduceret  

 veteranmotorcykel.
På den baggrund finder nævnet ikke, at  

 Danmarks Radio har bragt forkerte oplysninger af faktisk karakter ved  

 anvendelsen af dette udtryk om den pågældende motorcykel.
Nævnet finder, at oplysningen om, at Bilinspektionen overvejer at  

 politianmelde klager, således som den fremstår i indslaget, er  

 forkert.
Under hensyn til, at der er tale om en offentlig myndigheds  

 overvejelser, og at  udsagnet bringes som slutbemærkning i et  

 indslag, hvor det gentagne gange anføres, at køberen og  

 offentlige myndigheder bliver snydt, finder nævnet, at oplysningen er  

 egnet til at påføre klager skade af betydning.
Klager er derfor  

 berettiget til efter påkrav at få optaget følgende  

 genmæle, jf. medieansvarslovens § 39:
"Genmæle I forbindelse med et indslag i Søndagsmagasinet den 11. november  

 2001, der blandt andet omhandlede R.E.M.
Denmark´s salg af en bestemt  

 motorcykel som veteranmotorcykel, blev det oplyst, at Bilinspektionen nu  

 overvejer at politianmelde R.E.M.
Denmark.
Dette er ikke korrekt.
R.E.M.
Denmark." Afsagt den 23. maj 2002.
