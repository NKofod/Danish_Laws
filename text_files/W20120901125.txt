Pressenævnets kendelse i sag nr. 12-70-00191 Resumé Klager  en person  klagede over artiklen Portræt: [Klager] - netvandal på 180grader.dk.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører en artikel på 180grader.dk fra marts 2010, og Pressenævnet først har modtaget klagen i januar 2012, er fristen for at klage efter medieansvarslovens regler overskredet.
Det forhold, at artiklen stadig er tilgængelig på internettet, kan ikke føre til et andet resultat.
Klagen afvises derfor i medfør af medieansvarsloven § 43, stk. 3.
 [Klager] har klaget til Pressenævnet over artiklen Portræt: [Klager]  netvandal offentliggjort på 180grader.dk den 22. marts 2010, idet han mener, at god presseskik er tilsidesat.
 Klagen er modtaget i Pressenævnet den 11. januar 2012.
[Klager] har til støtte for klagen bl.a. anført, at artiklen stadig er tilgængelig på 180grader.dk.
Det negative portræt kan også nemt genfindes på søgemaskinen Google.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører en artikel på 180grader.dk fra marts 2010, og Pressenævnet først har modtaget klagen i januar 2012, er fristen for at klage efter medieansvarslovens regler overskredet.
Det forhold, at artiklen stadig er tilgængelig på internettet, kan ikke føre til et andet resultat.
Klagen afvises derfor i medfør af medieansvarsloven § 43, stk. 3.
