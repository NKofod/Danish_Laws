(Seminariestøtteloven) Herved bekendtgøres lov om statsstøtte til visse private  

 seminarier, jf. lovbekendtgørelse nr. 505 af 29. juni 1990, med de ændringer  

 der følger af lov nr. 370 af 6. juni 1991.
§ 1.  Denne lov omfatter private seminarier, der  

 uddanner lærere til folkeskolen, private seminarier, der uddanner ernærings- og husholdningsøkonomer, private håndarbejdsseminarier og private seminarier, der uddanner pædagoger, hvis seminarierne:
1. er godkendt af undervisningsministeren efter de  

 regler, der er fastsat om uddannelsen på de nævnte seminarier, 2. er selvejende institutioner med vedtægter godkendt  

 af undervisningsministeren, 3. følger de bestemmelser, som fastsættes af  

 undervisningsministeren om driften, de økonomiske forhold og lønnings- og  

 pensionsforholdene for personalet m.v., og 4. følger undervisningsministerens pålæg om at stille  

 seminariets lokaler og udendørsanlæg til rådighed for andre  

 uddannelsesformål.
 Stk. 2.  Loven omfatter tillige kursus til højere  

 forberedelseseksamen, der er godkendt ved private seminarier, der uddanner  

 lærere til folkeskolen, såfremt kurserne opfylder de betingelser, som er  

 fastsat i lovgivningen om højere forberedelseseksamen.
Stk. 3.  Ledere og lærere ved de i stk. 1 omhandlede  

 seminarier skal være medlemmer af »Pensionskassen af 1925 for de private  

 eksamensskoler«, medmindre det over for undervisningsministeren  

 godtgøres, at der på anden måde er sikret dem en passende pension.
De nærmere  

 regler om pensionskassens virksomhed fastsættes i en vedtægt for  

 pensionskassen, der skal stadfæstes af undervisningsministeren og ministeren  

 for statens lønnings- og pensionsvæsen.
Der skal ved bestemmelse i vedtægten  

 gives de private seminarier en passende repræsentation i kassens bestyrelse.  

 Pensionskassen oppebærer tilskud fra statskassen efter nærmere i vedtægten  

 fastsatte bestemmelser.
Stk. 4.  Undervisningsministeren kan fastsætte regler  

 om, at bestemmelserne i lov nr. 291 af 18. juni 1969 om tjenestemænd i  

 staten, folkeskolen og folkekirken § 10, stk. 1, og §§ 19-25 finder  

 anvendelse på personale, der er ansat på tjenestemandslignende vilkår, og at  

 § 21, stk. 4, i den nævnte lov gælder for medlemmer af seminariernes  

 bestyrelser.
Beslutning om suspension, iværksættelse af tjenstlig  

 undersøgelse, udpegning af forhørsleder, ikendelse af disciplinærstraf og  

 injuriesøgsmål træffes af bestyrelsen for vedkommende seminarium efter  

 indhentet godkendelse fra undervisningsministeren.
 § 1 a.  I tilfælde af institutionens ophør anvendes  

 tiloversbleven formue til undervisnings- og uddannelsesformål efter  

 undervisnings- og forskningsministerens bestemmelse, jf. dog stk. 2.
 Stk. 2.  Hvis der er dækning i den tiloversblevne  

 formue, anvendes institutionens nettoformue opgjort pr. 31. december 1990  

 samt gaver skænket efter 1. januar 1991 i form af løsøre, fast ejendom og  

 anlægstilskud til fast ejendom til de formål, der er fastsat i de til enhver  

 tid gældende vedtægter.
 Stk. 3.  Undervisnings- og forskningsministeren kan  

 fastsætte nærmere regler om opgørelsen af formuen efter stk. 1 og 2.
§ 2.  Udgifterne ved driften af institutionerne efter  

 § 1 afholdes af statskassen.
Det er en betingelse, at tilvækst i formuen  

 hidrørende fra perioden efter 1. januar 1991, bortset fra de i § 1 a, stk. 2,  

 nævnte gaver, i tilfælde af institutionens ophør anvendes til undervisnings-  

 og uddannelsesformål efter undervisnings- og forskningsministerens  

 bestemmelse.
Inventar og samlinger stilles til rådighed af staten.
 Stk. 2.  Efter regler, der fastsættes af  

 undervisningsministeren med finansudvalgets tilslutning, kan der af  

 statskassen ydes institutionerne efter § 1 afdragsfri lån til opførelse,  

 ombygning og køb af bygninger eller overgang til selvejende institution.  

 Undervisningsministeren kan endvidere med finansudvalgets tilslutning yde  

 statstilskud til indretning af lejede lokaler.
Stk. 3.  Lån efter stk. 2 forrentes med den til enhver  

 tid fastsatte officielle diskonto.
Renten tilskrives en gang om året.
Der  

 sker ingen renteindbetaling, men værditilskrivningen optages i institutionens  

 regnskab som en passivpost og forfalder til betaling sammen med statslånet.  

 Rentetilskrivningen skal dog respektere formueanvendelsen efter § 1 a, stk.  

 2. Undervisnings- og forskningsministeren kan efter forhandling med  

 finansministeren fastsætte nærmere regler om rentetilskrivningen m.v.
 § 3.  Er der til et seminarium, der uddanner lærere  

 til folkeskolen, knyttet en privat øvelsesskole, finder reglerne i §§ 1 og 2  

 tilsvarende anvendelse, hvis øvelsesskolen har ledelse fælles med seminariet  

 og opfylder betingelserne for godkendelse som fast øvelsesskole.
 § 3 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 § 4.  Loven træder i kraft den 1. april 1970.
Stk. 2.  (Overgangsregel om statslån, udeladt.) Stk. 3.  Lov om statstilskud til anerkendte private  

 seminarier, jf. lovbekendtgørelse nr. 297 af 25. juli 1963, ophæves bortset  

 fra § 3, stk. 3 og 4.
 § 5.  Loven gælder ikke for Færøerne og Grønland.
 Lov nr. 98 af 14. marts 1979, som inddrog private håndarbejdsseminarier  

 under seminariestøtteloven, trådte i kraft den 1. august 1979.
(Overgangsregel om statslån, udeladt.) Lov nr. 711 af 22. december 1982, der tilføjede et § 1, stk. 1, nr. 4,  

 trådte i kraft den 31. december 1982.
 Lov nr. 246 af 23. maj 1984, der tilføjede et § 1, stk. 4, trådte i kraft  

 den 26. maj 1984.
 Lov nr. 217 af 23. april 1986, der tilføjede § 3 a, trådte i kraft den 1.  

 juli 1986.
 Lov nr. 281 af 2. maj 1990, der tilføjer § 1 a, § 2, stk. 1, 2. pkt., § 2,  

 stk. 3, samt fjerner ordene »rente- og« i § 2, stk. 2, 1. pkt.,  

 indeholder i § 6 følgende ikrafttrædelsesbestemmelser:
 »Stk. 1.  Loven træder i kraft den 1. januar 1991.
Stk. 2.  Uanset betingelsen om opdeling af formuen som  

 indsat ved denne lovs § 1, nr. 1, § 2, nr. 4, § 3, nr. 2, § 4, nr. 2, og § 5,  

 nr. 2, kan der ydes driftstilskud til uddannelsesinstitutioner, som inden den  

 1. januar 1992 har iværksat procedure til ændring af institutionernes  

 vedtægter i overensstemmelse med de nævnte bestemmelser.
Dette gælder dog kun  

 indtil 1. januar 1996.« Lov nr. 370 af 6. juni 1991, der i § 1, stk. 1, ændrer »private  

 husholdningsseminarier« til »private seminarier, der uddanner  

 ernærings- og husholdningsøkonomer« og ændrer »børnehave- og  

 fritidspædagogseminarier« til »seminarier, der uddanner  

 pædagoger«, trådte i kraft den 1. august 1991.
Undervisnings- og Forskningsministeriet,  

 den 31. juli 1991 P.M.V.
