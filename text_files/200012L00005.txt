Fremsat den 4. oktober 2000 af  

 socialministeren (Henrik Dam Kristensen) Forslag til Lov om ændring af lov om social  

 service (Hjemmel til opkrævning af betaling i forbindelse med  

 godkendelse af private høreapparatleverandører) § 1 I lov om social service, jf. lovbekendtgørelse nr. 26 af 17. januar  

 2000, som ændret ved § 3 i lov nr. 207 af 27. marts 2000, lov nr.  

 344 af 17. maj 2000, § 4 i lov nr. 424 af 31. maj 2000, lov nr. 465 af  

 31. maj 2000 og § 1 i lov nr. 466 af 31. maj 2000, foretages  

 følgende ændring:
 1. I § 97, stk. 6, indsættes efter »leverandører«: »og opkrævning af betaling for omkostningerne ved  

 udstedelse og vedligeholdelse af godkendelse«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Med virkning fra den 1. juli 2000 vedtog Folketinget ved  

 lov nr. 465 af 31. maj 2000 nye bestemmelser i servicelovens § 97, stk.  

 5 og 6, om tilskud på indtil 3.000 kr., inkl. moms, ved køb af  

 høreapparat hos anden høreapparatleverandør end den af  

 amtskommunen anviste.
 Ved valg af anden høreapparatleverandør end  

 den af amtskommunen anviste, er det bl.a. en betingelse for at opnå  

 tilskud, at høreapparatet udleveres fra en godkendt, privat  

 høreapparatleverandør, der opfylder de godkendelseskrav, som  

 sundhedsministeren med hjemmel i servicelovens § 97, stk. 6 har fastsat.  

 Selve godkendelsen foretages af DELTA Teknisk-audiologisk Laboratorium i  

 Odense (TAL).
 Ved gennemførelsen af lov nr. 465 af 31. maj 2000  

 var det forudsat, at godkendelsesordningen skulle hvile i sig selv,  

 således, at godkendte, private høreapparatleverandører  

 skulle betale for omkostningerne ved udstedelse og vedligeholdelse af  

 godkendelsen.
 Det er imidlertid tvivlsomt om der i den gældende  

 lov er tilstrækkelig hjemmel til at opkræve betaling i  

 forbindelse med godkendelsen af de private  

 høreapparatleverandører, der skal levere hørapparater  

 til personer der opnår et offentligt tilskud hertil.
 Forslaget er stillet med henblik på, at det i loven  

 præciseres, at der ved godkendelse af private  

 høreapparatleverandører kræves betaling.
Efter den gældende lov, fastsætter  

 sundhedsministeren med hjemmel i servicelovens § 97, stk. 6 regler, der  

 sikrer kvaliteten af ydelserne hos de private  

 høreapparatleverandører, der udleverer høreapparater med  

 tilskud.
Det er en betingelse for at kunne yde tilskud til  

 hørapparater hos en privat høreapparatleverandør, at den  

 private leverandør er godkendt og at den pågældende  

 leverandør lever op til de retningslinier for god  

 høreapparatbehandling, som er udarbejdet af Sundhedsstyrelsen.
Dette  

 er således sikret ved, at private  

 høreapparatleverandører, der ønsker at udlevere  

 høreapparater med tilskud, skal godkendes.
Godkendelsen af de private  

 høreapparatleverandører bidrager til at sikre borgerne en  

 garanti for, at kvaliteten af den tilskudsberettigede ydelse er både  

 teknisk og fagligt i orden.
 Det forudsættes at sundhedsministeren med hjemmel i  

 servicelovens § 97, stk. 6, udover de allerede eksisterende retningslinier  

 for god høreapparattilpasning udarbejdet af Sundhedsstyrelsen, der  

 indeholder objektive kriterier for godkendelse som privat  

 høreapparatleverandør, ligeledes udarbejder regler for  

 opkrævning af betaling i forbindelse med udstedelse af og  

 vedligeholdelse af den private høreapparatleverandørs endelige  

 godkendelse.
 Betalingen fastsættes på grundlag af de  

 omkostninger, der er forbundet med godkendelsen.
Administrative konsekvenser En præcisering af hjemlen til opkrævning af  

 betaling i forbindelse med godkendelse af private  

 høreapparatleverandører vil ikke medføre en  

 administrativ byrde for amtskommunerne, idet der allerede i  

 bemærkningerne til den gældende lov er taget højde for  

 dette.
Økonomiske konsekvenser Der er ingen økonomiske konsekvenser for staten,  

 amter og kommuner.
 Det har i bemærkningerne til allerede gældende  

 lov været forudsat, at godkendelsesordningen skal hvile i sig selv,  

 således at de godkendte, private høreapparatleverandører  

 betaler for udstedelse og vedligeholdelse af godkendelsen.
 Forslaget skal forhandles med de kommunale parter.
Erhvervsmæssige og miljømæssige konsekvenser I bemærkningerne til lov nr. 465 af 31. maj 2000 er  

 det forudsat, at ordningen vil få positive konsekvenser for de  

 erhvervsdrivende på høreapparatområdet.
 Forslaget skønnes ikke at have  

 miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Lovforslagets konsekvenser i hovedtræk Positive konsekvenser/mindre udgifter (hvis  

 ja, angiv omfang) Negative konsekvenser/merudgifter (hvis ja,  

 angiv omfang) Økonomiske konsekvenser for stat,  

 kommuner og amtskommuner - - Administrative konsekvenser for stat,  

 kommuner og amtskommuner - - Økonomiske konsekvenser for  

 erhvervslivet - - Miljømæssige konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at sundhedsministeren med hjemmel i  

 servicelovens § 97, stk. 6, kan fastsætte regler om  

 opkrævning af betaling for omkostningerne i forbindelse med udstedelse  

 og vedligeholdelse af de private høreapparatleverandørers  

 endelige godkendelse.
Dette indebærer, at Teknisk-audiologisk  

 Laboratorium i Odense, som varetager godkendelsesproceduren, kan  

 opkræve betaling i forbindelse med den endelige godkendelse af de  

 private høreapparatleverandører samt en årlig betaling  

 for vedligeholdelse af denne godkendelse.
Til § 2 Det foreslås, at loven træder i kraft dagen  

 efter bekendtgørelsen i Lovtidende, idet der hurtigst muligt  

 bør skabes klarhed om hjemlen for opkrævning af betaling i  

 forbindelse med godkendelse af private  

 høreapparatleverandører.
Bilag Lovforslaget sammenholdt med gældende lov Gældende formulering Lovforslaget I lov om social service, jf. lovbekendtgørelse nr.  

 26 af 17. januar 2000, som ændret ved § 3 i lov nr. 207 af 27.  

 marts 2000, lov nr. 344 af 17. maj 2000, § 4 i lov nr. 424 af 31. maj  

 2000, lov nr. 465 af 31. maj 2000 og § 1 i lov nr. 466 af 31. maj 2000,  

 foretages følgende ændring:
 § 97. ...
 Stk. 6. Sundhedsministeren fastsætter regler  

 om sikring af kvaliteten af ydelserne hos private  

 høreapparatleverandører, herunder regler om godkendelse af  

 private leverandører.
