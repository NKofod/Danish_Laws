Bekendtgørelse om ændring af bekendtgørelse om forsøg på beskæftigelses- og sygedagpengeområdet § 1 I bekendtgørelse nr. 209 af 1. marts 2013 om forsøg på beskæftigelses- og sygedagpengeområdet, som ændret ved bekendtgørelse nr. 335 af 22. marts 2013 og bekendtgørelse nr. 423 af 29. april 2013, foretages følgende ændring:
 1. Efter § 15 a indsættes før overskriften før § 30:
»Rimelighedskravet  Førtidspensionister ansat med løntilskud § 15 b.
Beskæftigelsesministeren har givet tilladelse til, at alle jobcentre i overensstemmelse med vilkårene i stk. 2, kan fravige kravet i § 70, stk. 1, i bekendtgørelse om en aktiv beskæftigelsesindsats, om forholdet mellem antallet af ansatte uden løntilskud og antallet af ansatte med løntilskud samt personer i virksomhedspraktik.
Stk. 2. Forsøgstilladelsen indebærer, at begrænsningen i § 70, stk. 1, i bekendtgørelse om en aktiv beskæftigelsesindsats kan fraviges for personer omfattet af bekendtgørelsens § 1, nr. 6, der er ansat med løntilskud i virksomheder, som overgår fra offentlig til privat ejerkreds.
Virksomheden skal godtgøre, at ansættelsen fortsat kan medvirke til at opnå eller fastholde beskæftigelse.
Stk. 3. Forsøgsperioden løber fra den 1. juli 2013 til den 30. juni 2015.« § 2 Bekendtgørelsen træder i kraft den 1. juli 2013.
