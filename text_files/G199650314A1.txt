Formålet med registeret er at give mulighed for en hurtigere og bedre formidling, en forenkling af Arbejdsformidlingens administrative rutiner samt en forbedring af beslutningsgrundlaget for arbejdsmarkedspolitikken.
Herudover skal registeret kunne anvendes til andre administrative formål, bl.a. det tilsyn som staten skal føre med de anerkendte arbejdsløshedsskasser.
Endelig er det et formål med registeret at registrere kurser og orlovsordninger.
Personkreds: Registeret må kun indeholde oplysninger om personer, der er eller har været tilmeldt AF som arbejdssøgende, erhvervshæmmede personer, der henvender sig til AF eller henvises til AF fra offentlige myndigheder eller A-kasser, personer, der er eller har været orlovssøgende og personer som skal varetage eller har varetaget et job i orlovsperioden, personer, der er eller har været uddannelsessøgende og lære- og praktikpladssøgende personer.
 Ikrafttrædelsesdato: 30/09/1996. Erstatter tidligere forskrifter.
