 I tilslutning til udenrigsministeriets bekendtgørelser nr. 58 af 19. juni  

 1973 og nr. 77 af 15. juni 1979, Lovtidende C, meddeles det, at følgende  

 lande med virkning fra den vedføjede dato har ratificeret eller tiltrådt den  

 i New York den 10. juni 1958 undertegnede konvention om anerkendelse og  

 fuldbyrdelse af udenlandske voldgiftskendelser:
San Marino ................................. 15. august 1979 Colombia ................................... 24. december 1979 Jordan ..................................... 13. februar 1980.
 Ved ratifikationen har Jordan taget følgende forbehold:
 Jordan er ikke bundet af kendelser afsagt i Israel eller kendelser, som  

 Israel er part i.
 Endvidere har Grækenland i 1980 erklæret, at det ved sin tiltrædelse af  

 konventionen i 1962 havde haft til hensigt at afgive en erklæring, hvorefter  

 Grækenland kun vil anvende konventionen med de i art. 1, stk. 3, anførte  

 begrænsninger.
 Desuden har Det forenede Kongerige Storbritannien og Nordirland i 1980  

 erklæret, at Storbritannien og Nordirland ved tiltrædelsen af konventionen i  

 1975 skulle have specificeret, at Det forenede Kongerige kun vil anvende  

 konventionen ved anerkendelse og fuldbyrdelse af voldgiftskendelser, såfremt  

 disse er afsagt i en af deltagerstaterne, og at denne erklæring også skulle  

 gælde for Gibraltar, Hongkong og Man.
Udenrigsministeriet, den 3. september  

 1980 F.M.
