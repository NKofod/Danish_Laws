 Denne datasammenskrivning omfatter lov nr. 100 af 14.  

 marts 1979 om kliniske tandteknikere med de ændringer, der følger af lov nr.  

 217 af 23. april 1986.
AUTORISATION § 1.  Ret til at udøve virksomhed som klinisk  

 tandtekniker og betegne sig som klinisk tandtekniker har kun den, der har  

 modtaget autorisation som klinisk tandtekniker i henhold til § 2.
§ 2.  Den, der har bestået dansk eksamen som klinisk  

 tandtekniker og har virket som klinisk tandteknikerassistent i 1 år enten hos  

 en tandlæge eller en klinisk tandtekniker, og som er fyldt 22 år, har ret til  

 autorisation som klinisk tandtekniker.
Autorisationen meddeles af  

 sundhedsstyrelsen.
Stk. 2.  Autorisation kan dog ikke meddeles den, der må  

 antages at være farlig for sine medmennesker under udøvelse af virksomhed som  

 klinisk tandtekniker enten på grund af legemlige eller sjælelige mangler  

 eller på grund af udvist grov uduelighed.
Autorisation kan endvidere nægtes  

 under de i borgerlig straffelov § 78, stk. 2, nævnte omstændigheder.
 Stk. 3.  For meddelelse af autorisation betales et af  

 indenrigsministeren fastsat gebyr.
 Stk. 4.  Regler om uddannelse af kliniske tandteknikere  

 fastsættes af undervisningsministeren efter forhandling med  

 indenrigsministeren.
 Stk. 5.  Undervisningsministeren kan bemyndige  

 undervisningsministeriets direktorater til at udøve de beføjelser, der i  

 denne lov er tillagt undervisningsministeren.
 Stk. 6.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 5, herunder om at afgørelser ikke skal  

 kunne indbringes for ministeren.
 § 3.  Autorisation som klinisk tandtekniker kan  

 fratages - og generhverves - efter reglerne i lov om sundhedsvæsenets  

 centralstyrelse.
Stk. 2.  En klinisk tandtekniker kan over for  

 sundhedsstyrelsen fraskrive sig sin autorisation som klinisk tandtekniker for  

 tid eller indtil videre.
Autorisationen generhverves, når en fastsat  

 tidsfrist for fraskrivelsen er udløbet, og kan i øvrigt - også inden for en  

 fastsat tidsfrist - generhverves efter ansøgning til sundhedsstyrelsen,  

 såfremt de omstændigheder, der begrundede fraskrivelsen, ikke længere findes  

 at være til stede.
Stk. 3.  Sundhedsstyrelsens afgørelse kan påklages til  

 indenrigsministeren.
Afslår indenrigsministeren klagen, kan klageren forlange  

 afgørelsen indbragt for domstolene, såfremt der er forløbet mindst 1 år  

 efter, at den pågældende har fraskrevet sig autorisationen, eller efter, at  

 generhvervelse senest er nægtet ham ved dom.
Indenrigsministerens afgørelse  

 skal indeholde oplysning om adgang til at begære domstolsprøvelse og om  

 fristen herfor.
Stk. 4.  Begæring efter stk. 3 om domstolsprøvelse skal  

 fremsættes over for indenrigsministeren inden 3 uger efter, at  

 indenrigsministerens afgørelse er meddelt den pågældende.
Indenrigsministeren  

 anlægger sag mod den pågældende i den borgerlige retsplejes former.
 § 4.  Sundhedsstyrelsen giver offentlig meddelelse om  

 autorisationer samt fratagelser og fraskrivelser i medfør af §§ 2 og 3.
RETTIGHEDER OG PLIGTER § 5.  Virksomhed som klinisk tandtekniker omfatter  

 indsættelse og korrektion af aftagelige tandproteser til voksne personer med  

 tandtab, og som i øvrigt ikke har sygelige forandringer eller medfødte  

 defekter i bevarede tænder og mund eller kæber.
 Stk. 2.  Indenrigsministeren kan fastsætte regler om, at  

 dele af den i stk. 1 nævnte virksomhed kun må udføres af kliniske  

 tandteknikere i samarbejde med tandlæger.
 Stk. 3.  Indenrigsministeren kan endvidere fastsætte  

 regler om, at dele af den i stk. 1 nævnte virksomhed kun må udføres efter en  

 tandlæges instruktion og under dennes tilsyn.
 § 6.  En klinisk tandtekniker er under udøvelse af sin  

 virksomhed forpligtet til at udvise omhu og samvittighedsfuldhed, herunder  

 også ved benyttelse af medhjælp og valg af behandlingsmåde.
 § 7.  En klinisk tandtekniker skal ved udfærdigelse af  

 erklæringer, som han afgiver i sin egenskab af klinisk tandtekniker, udvise  

 omhu og uhildethed.
Stk. 2.  En klinisk tandtekniker er forpligtet til på  

 begæring fra en offentlig myndighed at afgive attest til offentligt brug om  

 fagmæssige iagttagelser vedrørende en person, som han har undersøgt eller  

 behandlet.
De oplysninger, der modtages i henhold til denne bestemmelse, er  

 at betragte som tjenestehemmeligheder.
 § 8.  Kliniske tandteknikere er forpligtede til at  

 afgive de indberetninger og anmeldelser, som af hensyn til den offentlige  

 sundhedspleje afkræves dem af sundhedsmyndighederne.
 § 9.  Kliniske tandteknikere skal føre ordnede  

 optegnelser over deres virksomhed efter nærmere af sundhedsstyrelsen  

 fastsatte regler.
 Stk. 2.  De i stk. 1 nævnte optegnelser skal opbevares i  

 mindst 10 år.
 § 10.  Reklamering for virksomhed som klinisk  

 tandtekniker må kun ske ved meddelelse af navn, stilling, adresse og  

 træffetid samt om eventuel tilslutning til overenskomst med det offentlige.
 Stk. 2.  Stk. 1 omfatter ikke reklamering, der  

 udelukkende sker over for tandplejepersonale.
 § 11.  Tandlægers og lægers virksomhed berøres ikke af  

 denne lov.
TILSYN § 12.  Kliniske tandteknikere er undergivet tilsyn af  

 sundhedsstyrelsen efter lov om sundhedsvæsenets centralstyrelse.
 Stk. 2.  Den kliniske tandtekniker er forpligtet til på  

 begæring af tilsynsmyndigheden at afgive alle oplysninger, der er nødvendige  

 for gennemførelse af tilsynet.
STRAFFEBESTEMMELSER § 13.  Den, der uden at have autorisation som klinisk  

 tandtekniker betegner sig som klinisk tandtekniker eller på anden måde, der  

 er egnet til at vække forestilling om, at den pågældende har en sådan  

 autorisation, straffes med bøde.
 § 14.  Den kliniske tandtekniker, der gør sig skyldig  

 i grovere eller gentagen forsømmelse eller skødesløshed under udøvelse af sin  

 virksomhed, straffes med bøde eller hæfte.
 Stk. 2.  Overtrædelse af stk. 1 påtales af  

 statsadvokaten.
 § 15.  Uberettiget udøvelse af virksomhed som klinisk  

 tandtekniker straffes med bøde eller hæfte.
 Stk. 2.  Overtrædelse af §§ 7 og 8, § 9, stk. 2, og §  

 10, stk. 1, straffes med bøde.
 Stk. 3.  I forskrifter, der udfærdiges i medfør af denne  

 lov, kan der fastsættes straf af bøde for overtrædelse af bestemmelser i  

 forskrifterne.
IKRAFTTRÆDELSES- OG OVERGANGSBESTEMMELSER § 16.  Loven træder i kraft den 1. oktober 1979.
 Stk. 2.  En person, der ved lovens ikrafttræden udøver  

 virksomhed som nævnt i § 5, stk. 1, kan uanset bestemmelserne i denne lov  

 fortsætte sin virksomhed indtil 5 år efter lovens ikrafttræden.
§ 17.  En person, der på tidspunktet for lovens  

 ikrafttræden udøver en virksomhed som nævnt i § 5, stk. 1, har ret til at få  

 autorisation som klinisk tandtekniker, jfr. dog § 2, stk. 2, såfremt han  

 godtgør, at han Stk. 2.  Ansøgning om autorisation efter stk. 1 skal  

 indsendes til sundhedsstyrelsen inden 6 måneder fra lovens ikrafttræden.  

 Indenrigsministeren kan dispensere fra denne tidsfrist, når det findes  

 begrundet i usædvanlige forhold, at ansøgning ikke er indsendt inden 6  

 måneder.
 § 18.  Indenrigsministeren nedsætter et  

 bedømmelsesnævn, der træffer afgørelse om meddelelse af autorisation efter §  

 17, stk. 1, nr. 3-5. Nævnet kan i sin afgørelse gøre en autorisation betinget  

 af, at ansøgeren gennemgår supplerende uddannelse.
Stk. 2.  Nævnet består af en formand og 6 andre  

 medlemmer.
Formanden skal opfylde betingelserne for at kunne udnævnes til  

 dommer.
De 6 andre medlemmer beskikkes efter indstilling fra henholdsvis  

 Landsforeningen af praktiserende Tandteknikere, Dansk Tandlægeforening,  

 Landsforeningen af praktiserende Tandteknikeres fagskoler,  

 tandlægehøjskolerne i København og Århus i fællesskab, Foreningen af  

 Dentallaboratorier og Praktiserende tandteknikeres assistent- og  

 elevforening.
Stk. 3.  Nævnets afgørelser træffes ved flertal.
I  

 tilfælde af stemmelighed er formandens stemme afgørende.
 Stk. 4.  Nævnets afgørelse kan ikke indbringes for anden  

 administrativ myndighed.
 § 19.  Loven gælder ikke for Færøerne, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
