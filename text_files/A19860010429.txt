 Herved bekendtgøres lov nr. 150 af 10. april 1979 om en  

 rejsegarantifond med de ændringer, der følger af lov nr. 88 af 17. marts  

 1982.
Lovens anvendelsesområde § 1.  Rejsegarantifonden er en privat, selvejende  

 institution, der skal yde rejsekunder bistand efter bestemmelserne i kapitel  

 2.
 § 2.  Loven omfatter rejser til eller i udlandet og  

 rejser til Færøerne og Grønland, som arrangeres for en enkelt eller en gruppe  

 rejsende til en pris, der omfatter transport og mindst 1 overnatning uden for  

 transportmidlet (selskabsrejser).
 Stk. 2.  Loven omfatter kun aftaler om køb af  

 selskabsrejser, der er indgået med en virksomhed her i landet, der  

 erhvervsmæssigt arrangerer, sælger eller formidler salg af sådanne rejser  

 (rejsebureau).
Fondens bistand til rejsekunder og fondens  

 regreskrav mod § 3.  En rejsekunde kan kræve et forudbetalt beløb  

 godtgjort af fonden i tilfælde, hvor en rejse ikke kan påbegyndes på grund af  

 økonomiske forhold hos den virksomhed, der har arrangeret, solgt eller  

 formidlet salget af rejsen.
 Stk. 2.  Medfører rejsearrangørens økonomiske forhold,  

 at der ikke er sikret rejsekunder passende hjemtransport, skal fonden inden  

 rimelig tid sørge herfor.
 Stk. 3.  Medfører rejsearrangørens økonomiske forhold,  

 at der indtræder væsentlig misligholdelse under rejsens forløb, kan fonden  

 yde rejsekunden en rimelig godtgørelse.
 Stk. 4.  Medfører rejsearrangørens økonomiske forhold,  

 at der under rejsen ikke sikres rejsekunden passende overnatningsmuligheder  

 samt andre fornødenheder, kan fonden sørge herfor.
 § 4.  Anmodning fra rejsekunder om godtgørelse i  

 henhold til § 3, stk. 1 og 3, skal fremsættes over for fonden inden 3 måneder  

 efter, at den rejse, som kravet vedrører, efter aftalen skulle være  

 afsluttet.
§ 5.  Fonden indtræder i det omfang, den har ydet  

 godtgørelse, i rejsekundens krav mod rejsebureauet.
Fonden kan endvidere  

 kræve de udgifter, som fonden har afholdt i forbindelse med hjemtransport og  

 anden bistand, godtgjort af bureauet.
Stk. 2.  Har et rejsebureau solgt eller formidlet salg  

 af en selskabsrejse for en i udlandet hjemmehørende rejsearrangør, kan fonden  

 i det omfang, den har ydet rejsekunden godtgørelse, hjemtransport eller anden  

 bistand, søge sig fyldestgjort i det garantibeløb, der er stillet af  

 rejsebureauet, jfr. § 6, stk. 3 og 4, uanset at rejsekunden ikke har noget  

 krav mod bureauet.
Er rejsebureauet i strid med bestemmelsen i § 6 ikke  

 anmeldt og registreret i fonden, hæfter bureauet under samme betingelser for  

 fondens krav inden for et beløb svarende til den garanti, som bureauet skulle  

 have stillet.
Rejsebureauers registrering i fonden og  

 betaling af garantibidrag § 6.  Enhver, der erhvervsmæssigt arrangerer eller for  

 udenlandske arrangører sælger eller formidler salg af selskabsrejser, skal  

 foretage anmeldelse til rejsegarantifonden.
Stk. 2.  Rejsegarantifonden registrerer rejsebureauet og  

 underretter det om optagelsen i registeret.
Kun rejsebureauer, der er optaget  

 i rejsegarantifondens register, må erhvervsmæssigt arrangere eller for  

 udenlandske arrangører sælge eller formidle salg af selskabsrejser.
Stk. 3.  Det er en betingelse for registreringen, at  

 rejsebureauet over for fonden stiller en garanti på 200.000 kr. i et  

 pengeinstitut eller et forsikringsselskab.
Garantibeløbet skal af fonden  

 kunne kræves indbetalt til dækning af krav, som fonden får mod bureauet.
 Stk. 4.  Fondens bestyrelse kan efter omstændighederne  

 tillade, at garanti stilles på anden måde end angivet i stk. 3, 1. pkt.
 Stk. 5.  Et rejsebureau, der er dømt eller har vedtaget  

 bøde for overtrædelse af stk. 2, 2. pkt., kan ikke registreres i fonden, før  

 fondens krav i medfør af § 5 og § 7, stk. 4, er betalt.
 Stk. 6.  Industriministeren fastsætter nærmere  

 bestemmelser om rejsebureauers registrering i fonden og om garantistillelsen.
§ 7.  Registrerede rejsebureauer, der arrangerer  

 selskabsrejser eller for udenlandske arrangører sælger eller formidler salg  

 af selskabsrejser, skal til fonden betale et garantibidrag på 5 kr. pr.  

 rejse.
Industriministeren kan med finansudvalgets tilslutning stille garanti  

 for lån optaget af fonden til opfyldelse af dens forpligtelser og kan på  

 samme måde forhøje garantibidraget.
Stk. 2.  Et registreret rejsebureaus garantibidrag  

 opgøres kvartalsvis og indbetales til fonden senest den 25. i den følgende  

 måned.
En statsautoriseret eller registreret revisor skal samtidig skriftligt  

 bekræfte, at det indbetalte beløb svarer til antallet af de rejser, der er  

 påbegyndt i løbet af kvartalet.
 Stk. 3.  Betales skyldige garantibidrag ikke rettidigt,  

 skal bureauet betale 1,3 pct. i månedlig rente for hver påbegyndt måned fra  

 den sidste rettidige indbetalingsdag.
 Stk. 4.  Har et rejsebureau uden at være registreret i  

 henhold til § 6 arrangeret selskabsrejser eller for udenlandske arrangører  

 solgt eller formidlet salg af selskabsrejser, kan fonden afkræve bureauet de  

 garantibidrag med påløbne renter, som bureauet skulle have betalt efter stk.  

 1.
 § 8.  Fonden kan af virksomheder, foreninger m.v.  

 forlange alle oplysninger, som skønnes nødvendige for at sikre, at loven  

 overholdes, herunder til afgørelse af, om en virksomhed falder ind under  

 lovens bestemmelser.
Fondens bestyrelse og vedtægter § 9.  Fonden ledes af en bestyrelse på 3 medlemmer,  

 der udnævnes af industriministeren.
Bestyrelsens formand skal opfylde de  

 almindelige betingelser for at kunne blive udnævnt til dommer.
De øvrige 2  

 medlemmer repræsenterer henholdsvis rejsebureauerhvervet og forbrugerne.  

 Medlemmerne og stedfortræderne for disse udnævnes for 3 år.
 § 10.  Bestyrelsen antager fornøden medhjælp og  

 afgiver inden 3 måneder efter et kalenderårs udløb regnskab for det forløbne  

 år med beretning om fondens virksomhed til industriministeren.
§ 11.  Fondens vedtægter og bestyrelsens  

 forretningsorden godkendes af industriministeren.
Vedtægterne skal indeholde  

 bestemmelser om anbringelse af fondens midler.
 Stk. 2.  Omkostningerne ved fondens administration  

 afholdes af fonden.
Slettelse af registrering § 12.  Har fonden i henhold til § 6, stk. 3, 2. pkt.,  

 søgt sig fyldestgjort i det af et rejsebureau stillede garantibeløb, slettes  

 rejsebureauets registrering i fonden, medmindre den stillede garanti er  

 tilstrækkelig til at dække fondens fordringer og garantibeløb inden en af  

 fonden fastsat frist bringes op på den oprindelige størrelse.
 § 13.  Opsiges en stillet garanti, jfr. § 6, stk. 3,  

 1. pkt., og stk. 4, eller ophører et registreret rejsebureau at drive  

 virksomhed omfattet af § 6, stk. 1, slettes registreringen, og det stillede  

 garantibeløb frigives, når det må anses for udelukket, at krav fra  

 rejsekunder vil fremkomme.
 § 14.  Undlader et registreret rejsebureau at foretage  

 indbetaling til fonden af garantibidrag, eller modtager fonden på forlangende  

 ikke de i § 8 nævnte oplysninger, kan fondens bestyrelse beslutte, at  

 rejsebureauets registrering i fonden slettes, hvis fonden ikke har fået  

 indbetalingen eller oplysningerne inden en fastsat frist.
 Stk. 2.  Slettes et rejsebureaus registrering i medfør  

 af stk. 1, kan det stillede garantibeløb først frigives, når det må anses for  

 udelukket, at krav fra rejsekunder vil fremkomme, og kun i det omfang  

 garantibeløbet ikke måtte være anvendt af fonden til dækning af krav på  

 rejsebureauet for ikke indbetalte garantibidrag med påløbne renter.
 § 15.  Et rejsebureau, hvis registrering er slettet i  

 medfør af § 12 eller § 14, stk. 1, kan først optages i registeret, når  

 bureauet har betalt skyldige beløb til fonden eller har givet de af fonden  

 forlangte oplysninger.
Straffe- og ikrafttrædelsesbestemmelser § 16.  For så vidt højere straf ikke er forskyldt  

 efter den øvrige lovgivning, straffes med bøde eller hæfte den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 17.  Loven træder i kraft den 1. august 1979. Dog  

 træder §§ 1 og 2, § 6, stk. 6, og §§ 9-11 i kraft den 15. april 1979 og § 6,  

 stk. 1, stk. 2, 1. pkt., stk. 3 og 4, og § 8 den 1. juli 1979.
 Stk. 2.  Rejsekunder er sikret af fonden, såfremt de i §  

 3 nævnte omstændigheder indtræder den 1. august 1979 eller senere.
 Stk. 3.  Et rejsebureau skal indbetale garantibidrag for  

 rejser, der påbegyndes den 1. august 1979 eller senere.
 Stk. 4.  Rejsebureauernes garantibidrag opgøres første  

 gang den 30. september 1979 for tiden 1. august til 30. september 1979.
 Stk. 5.  Fonden afgiver regnskab og beretning efter § 10  

 første gang for perioden 15. april til 31. december 1979.
 § 18.  Loven gælder ikke for rejsebureauer  

 hjemmehørende på Færøerne og i Grønland.
 Stk. 2.  Loven kan ved kongelig anordning sættes i kraft  

 for rejsebureauer hjemmehørende i Grønland med de afvigelser, som de særlige  

 grønlandske forhold tilsiger.
 § 19.  (Lovrevisionsbestemmelse; udeladt).
 Lov nr. 88 af 17. marts 1982 indeholder følgende ikrafttrædelses- og  

 overgangsbestemmelser:
§ 2 Loven træder i kraft den 1. april 1982.
§ 3 De rejsebureauer, der er registrerede ved lovens ikrafttræden, skal senest  

 den 31. marts 1983 forhøje garantien efter § 1, nr. 2, til 200.000 kr.
