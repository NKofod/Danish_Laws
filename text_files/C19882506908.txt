FKOBST Ø.560-3 JUN 1988 FORSVARSKOMMANDOEN POSTBOX 202 2950 VEDBÆK BESKATNING OG RAPPORTERING I FORBINDELSE MED TJENESTE I GRØNLAND Bilag: Ministeriet for Grønlands »Skattevejledning i forbindelse med  

 udrejse til Grønland«.
 Erstatter: FKOBST P.560-3 af AUG 1975.
FORMÅL 1. Bestemmelsen (BST) har til formål at angive  

 procedurer for personelrapportering for forsvarets personel, der til- og  

 fratræder tjeneste i Grønland, med henblik på korrekt skattetræk til  

 henholdsvis danske og grønlandske skattemyndigheder.
Herudover har BST til  

 formål at give personellet en orientering om forholdene for beskatning i  

 Grønland.
GENERELT 2. Loven er gældende fra 1 JAN 1980 og omfatter hele  

 det grønlandske territorium.
 Personer med ophold i 6 måneder eller mere er omfattet af den fulde  

 skattepligt til Grønland og således fra starten af opholdet.
 Personer med ophold i mindre end 6 måneder er omfattet af begrænset  

 skattepligt til Grønland.
 Personer med ophold i mindre end 60 dage er normalt ikke omfattet af  

 skattepligten til Grønland.
I forbindelse med udrejse til Grønland - med forventet ophold af 6 måneder  

 eller mere - skal der foretages en forskudsregistrering i Grønland og søges  

 fritagelse for dansk skattetræk.
Fritagelsen søges på blanket F 56.  

 Blanketten skal udfyldes i afsnit A af arbejdsgiveren ( Forsvarskommandoens  

 (FKO) personelafdeling eller tjenestestedet) og i af snit B af skatteyderen (  

 den tjenestegørende). Blanketten skal sammen med forskudsskema indsendes til Grønlands Hjemmestyre Skattedirektoratet Sjæleboderne 2 1122 København K Tlf. 01134224.
 Forskudsskema og F 56, ansøgning om fritagelse for dansk skattetræk, kan  

 rekvireres samme sted, men vil normalt blive tilsendt fra FKO  

 personelafdeling.
RAPPORTERINGSPLIGT 3. Med henblik på fastsættelse af de datoer, hvor  

 beskatningen skal iværksættes/ændres, skal forsvarets tjenestesteder i  

 Grønland, omfattende Grønlands Kommando (GLK) GLK forbindelsesofficer ved Thule Air Base GLK forbindelsesofficer ved Sdr.
Strømfjord Air Base Luftgruppe Vest Inspektionskuttere ( p. t.
AGPA, AGDLEK og TULUGAQ) Søopmåling Grønland ( SKA-både) SIRIUS ( Indberetning varetages af FST/MSTI) Station Nord (Indberetning varetages af FST 001) foretage løbende indrapportering til Forsvarsministeriets ( FMN) 8. kontor  

 med efterretning til FKO og GLK for alt militært personel, der  

 tiltræder/fratræder tjeneste i Grønland.
 For personel af flyvevåbnet sendes rapportering endvidere til efterretning  

 for Flyvestation Værløse og til vedkommendes regnskabspligtige institution.
 Rapporteringen skal omfatte grad, personnummer, navn og datoen for den  

 fysiske ankomst til/afgang fra Grønland, samt navn på det tjenestested hvor  

 den pågældende henholdsvis kommer fra og afgår til.
 Ved dato for fysisk ankomst til/afgang fra Grønland forstås den dato, hvor  

 eks. personel ankommer til henholdsvis af rejser fra Søndre  

 Strømfjord/Narsarssuak til Værløse/København.
For inspektionskuttere, der ankommer efter værftophold i Danmark eller  

 lignende, er ankomstdatoen lig med dato for første havneanløb i Grønland,  

 subsidiært dato for første havneanløb i Danmark.
Ved skift af tjeneste mellem  

 inspektionsskib og inspektionskutter eller andet tjenestested i Grønland  

 foretages tilsvarende indberetning, idet et sådant skift medfører overgang  

 fra dansk til grønlandsk beskatning eller omvendt.
AFHOLDELSE AF FERIE/FRIHEDER EFTER AFREJSE FRA GRØNLAND 4. Efter endelig afrejse fra Grønland er der ikke  

 mulighed for at forblive på grønlandsk skat, uanset at der eventuelt afvikles  

 ferie og anden frihed, der er optjent under tjenesten i Grønland.
 Optjent ferie og friheder m.v. bør således afvikles, før endelig afrejse  

 med indrapportering som anført i pkt. 3 finder sted.
INDEHOLDELSE AF SKAT/SKATTETRÆK 5. På grundlag af de modtagne indberetninger og det  

 for den pågældende ved FMN 8. kontor liggende skattekort, vil FMN 8. kontor  

 foretage skattetræk til Danmark og/eller Grønland.
 De indberettede datoer vil senere blive anført på de af FMN 8. kontor til  

 personel og skattemyndigheder afgivne »Årlige oplysningssedler om løn m.  

 v.« over den skattepligtige indtægt i det pågældende år, og som sådan  

 danne grundlaget for den endelige ligning af personlige skatter til  

 henholdsvis Grønland og Danmark.
FORSKUDSREGISTRERING I GRØNLAND OG FRITAGELSE FOR DANSK BESKATNING 6. Som anført under generelt kan forskudsskemaer m. v.  

 rekvireres fra Grønlands Hjemmestyres Danmarkskontor, men kan tillige  

 rekvireres fra FKO ved henvendelse til FKO, Forvaltningssektion Søværnet  

 (PO2), tlf. 02 89 22 55, lokal 3719.
 Ved selvvalg 02 42 52 33, lokal 3719.
 De udfyldte skemaer kan tilsendes Grønlands Hjemmestyres Danmarkskontor  

 direkte.
 Såfremt afrejse til tjeneste i Grønland foretages med kort varsel, kan  

 forskudsregistrering og ansøgning om fritagelse for dansk skattetræk  

 foretages ved henvendelse til Ivigtut Kommune eller anden stedlig kommune i  

 Grønland.
KURSUS FOR TILKALDTE VED GRØNLANDS HJEMMESTYRES DANMARKSKONTOR 7. I den første uge i alle måneder undtagen DEC  

 afholdes ved Grønlands Hjemmestyres foranstaltning »Kursus for  

 Tilkaldte«, der generelt omfatter alle forhold vedrørende Grønland.  

 Kurset afholdes som Internatkursus af 5 dages varighed (mandag til fredag).
 Indstilling/anmodning om optagelse på kurset rettes til FKO,  

 Forvaltningssektion Søværnet ( PO2) på samme tlf. nr. som anført under pkt.  

 6.
 Det er FKO generelle synspunkt, at alle befalingsmænd, der skal forrette  

 tjeneste i Grønland, bør deltage i det pågældende kursus.
 For gift personel, der påtager sig tjeneste i mindst 2 år, kan ægtefællen  

 deltage i kurset.
 8. FKO skal iøvrigt henvise til bilag -  

 Skattevejledning i forbindelse med udrejse til Grønland - der er udarbejdet  

 af det tidligere Grønlandsministerium, men forudsættes videreført af det fra  

 1987 oprettede Grønlandsdepartement under Statsministeriet.
 FKO skal her gøre opmærksom på følgende, der er af særlig interesse for  

 forsvarets personel.
6-MÅNEDERS OPHOLD 9. Ved udmåling af opholdsperioden regnes i hele  

 måneder og såvel til- som fraflytningsdagen medregnes.
Herefter er det  

 faktiske dageantal i en måned uden betydning.
Et ophold i Grønland med  

 ankomst 5 JAN og udrejse 4 JUL samme år anses for et ophold på 6 måneder med  

 overgang til grønlands beskatning til følge.
FERIE OG LIGNENDE 10. Skattepligten til Grønland bevares også under  

 »kortvarige ophold udenfor den omhandlede del af riget på grund af ferie  

 eller lignende«.
 For ferie m. v. skal det normalt gælde, at denne skal være aftalt som et  

 led i arbejdsforholdet, og såvel opsparede feriedage som afspadsering for  

 overarbejde kan derfor anses for ferie i denne sammenhæng.
 Som eksempel på kortvarige ophold på grund af ferie o. lign. kan nævnes:
a.
Offentligt ansat, som afvikler almindelig opsparet ferie, 6 uger,  

 tillige med afspadsering af overarbejde og mistede fridage, 11 uger, og ialt  

 17 uger (4 måneder).
b.
Pilot i turnustjeneste. 1 måneds tjeneste = 1 måneds ferie etc.
c.
Besætning på inspektionskutter med 3 måneders tjeneste - 3 måneders  

 ferie/frihed.
 Omfattet af kortvarige ophold er endvidere kortvarige kursusophold,  

 graviditetsorlov, hospitalsophold m.v.
 Ferie og anden afvikling af fridage i Danmark som afslutning på et ophold  

 i Grønland kan derimod ikke medregnes til opholdsperioden i Grønland, men  

 afrejsen medfører overgang til dansk beskatning.
BEVARELSE AF BOPÆL I DANMARK 11. Det er af vigtighed, at man i forbindelse med  

 opholdet i Grønland under en eller anden form bevarer bopæl i Danmark,  

 hvorved man fortsat er fuldt skattepligtig til Danmark, samtidig med at man  

 er fuldt skattepligtig til Grønland.
 I praksis medfører bevaring af bopæl i Danmark, at man fortsat skal  

 indgive selvangivelse i Danmark, men da Grønland beskatter al indkomst ( løn,  

 renter m.v.), vil den danske selvangivelse normalt kun omfatte forskellige  

 udgifter, og det herved fremkomne underskud kan opsamles i indtil 5 år og  

 fratrækkes, når man atter vender tilbage til Danmark og får positiv dansk  

 indkomst.
 Udgifter, der kan fratrækkes på dansk selvangivelse, omfatter f.eks.  

 renter for prioritetsgæld i eget hus samt andre renteudgifter,  

 underholdsbidrag og præmier og indskud på visse arter forsikringer, herunder  

 kapitalpensionsforsikringer.
 Såfremt man helt opgiver sin bopæl i Danmark, ophører samtidig »den  

 fulde skattepligt til Danmark«, og man afskærer sig fra muligheden for  

 de ovenfor anførte fradrag, da man i så tilfælde ikke skal indgive dansk  

 selvangivelse.
BESKATNING AF FORSVARETS PERSONEL I GRØNLAND 12. Grønlands beskatning foregår som i Danmark over en  

 forskudsbeskatning, hvor løn og udgifter m.v. opgøres fra og til den dato,  

 der angiver beskatningsperioden i Grønland.
I den generelle beskatning indgår  

 følgende årlige beløb/fradrag gældende for 1988:
a.
Personfradrag på kr. 35.000,00 pr. person. Ægtepar kr. 70.000,00 b.  

 Generelt fradrag i B-indtægter ( renter, værdi af kost og logi m.v.) kr.  

 4.000,00/8.000,00.
c.
Generelt standardfradrag kr. 4.000,00/8.000,00.
d.
Standardfradrag dækker renteudgifter og bidrag til visse  

 pensionsordninger m. v.
Såfremt de faktiske udgifter nævnt under b. og c. er  

 større end kr. 4.000,00/8. 000,00, kan de faktiske udgifter fradrages.
 For dele af et år beregnes diverse fradrag, kost og boligbidragssatser med  

 1/365 pr. dag.
e.
Udgifter kan kun fradrages, såfremt de kan dokumenteres.
Dette  

 indebærer, at de i Danmark anerkendte fradrag for militært personel på 20% af  

 militærtillæg og variable eller det faste 3.000 kr. fradrag for visse  

 officerer ikke kan fradrages.
Generelt fradrag vedrørende uniform anerkendes  

 heller ikke.
f.
Bemærk, at indskud på kapitalpensionsordninger ikke kan fratrækkes (kan  

 i stedet fratrækkes på dansk selvangivelse), og at renter af  

 kapitalpensionsordninger, selvpensionering, børneopsparing m.fl. beskattes i  

 Grønland i lighed med andre renteindtægter.
Derimod er udstyrsgodtgørelse  

 udbetalt efter dokumentation, jf. herved FKOBST Ø.560-2, afsnit 3-7, pkt. 17,  

 ikke skattepligtig.
g.
Fra 1 JAN 1987 bliver time- og dagpenge/merudgiftsgodtgørelse beskattet  

 i Grønland, når opholdet varer ud over 60 dage, hvad det normalt vil gøre for  

 alt militært personel til tjeneste i Grønland.
h.
For det personel, der i stedet for merudgiftsgodtgørelse har fri kost  

 og logi (Sirius, Station Nord) bliver dette beskattet af en af  

 skattedirektoratet fastsat værdi.
For 1988 er værdien af kost og logi fastsat  

 således:.
Frit logi (et værelse).. kr. 7.700,00 Fri kost............... kr. 17.000,00 Skattedirektoratet i Grønland har dog i skr. 871002 af 16 OKT 1987  

 meddelt: »Begrundet i de særlige forhold hvorunder SIRIUS-personellet  

 udfører deres arbejde, vil dette personel fra og med 1987 ikke blive  

 beskattet af værdi af frit logi, og kun blive beskattet med 50% af værdien af  

 fri kost«.
i.
Ved GLK i Grønnedal og ved Forbindelsesofficererne i Thule og Sdr.  

 Strømfjord m. fl. foretages beskatning af frit logi, idet dette for 1988 er  

 sat til følgende beløb:
 Enkelt værelse/kvarter ( værnepligtige, konstabler m. fl.) kr.7.700,00.
 Udvidet kvarter for gift personel (sergenter, officerer) kr.15.600,00.
Udvidet kvarter for chefen for GLK.
Beboelsen er samtidig chefsmesse - kr.  

 25.100,00.
j.
Skatterne i Grønland består af såvel kommuneskat som landskat m.v., der  

 i de senere år har været stigende og for 1987 og 1988 udgør følgende:
For forsvarsområderne Thule Air Base og Søndre Strømfjord samt for SIRIUS og Station Nord, der ikke indgår i nogen kommune, betales skat direkte til Skattedirektoratet efter følgende skatteprocenter:.
k.
Der svares ikke MOMS eller andre danske afgifter i Grønland, men  

 Grønland har lagt betydelige afgifter på visse varer, herunder især spiritus  

 og øl m.v.
For så vidt angår indførsel af varer og afgifter herpå m.v.  

 henvises til FKOBST Ø.073-3. 1. Yderligere oplysninger om løn, skatteforhold  

 og afgifter m.v. under tjeneste i Grønland kan søges i: (*1) FKOBST Ø.560-2,  

 af snit 3-7. Godtgørelse af udgifter til kost m.v. under tjenesterejser til,  

 i og fra Grønland (Grønlandsaftalen). (*2) Det danske Statsskattedirektorats  

 Ligningsvejledning 1986 i forbindelse med Dobbeltbeskatningsaftalen mellem  

 Danmark og Grønland. (*3) Det danske Statsskattedirektorats SD-Cirkulære  

 J.nr.
F.71.978-1980-18 af 15 APR 1980 med emnet »Beskatning under ophold  

 i Grønland m.v.«. (*4) Ministeriet for Grønlands pjece  

 »Ansættelsesvilkår i Grønland«, hvoraf uddrag er vedlagt nærværende  

 BST som bilag. (*5) FKOBST Ø. 073-2, Afgift ved og kontrol med indførsel af  

 varer til Grønland. (*6) Endvidere henvises til den vejledning, der fra  

 Grønlands Hjemmestyres Danmarkskontor vedlægges blanketter til udfyldelse af  

 forskudsskema m.v. (*7) Orientering af værnepligtige om skattemæssige forhold  

 foretages før opsendelse ved Søværnets Eksercerskoles foranstaltning.
BST vedligeholdes/ajourføres af FKO efter indstilling fra GLK.
EB N.K.SKOV  

 generalmajor Chef for Økonomistaben BILAG FKOBST Ø.560-3 JUN 1988 SKATTEVEJLEDNING I FORBINDELSE MED UDREJSE TIL GRØNLAND Beskatning i Grønland og de skattemæssige relationer mellem Grønland og  

 Danmark hviler dels på landstingslov nr. 5 af 19. maj 1979 om indkomstskat  

 (med senere ændringer), dels på dobbeltbeskatnings- og bistandsaftalen af 18.  

 oktober 1979 mellem Grønland og Danmark, ændret ved tillægsaftale af 15. juni  

 1983 og endelig på dansk skattelovgivning, navnlig kildeskatteloven.
1. SKATTEPLIGTEN TIL DANMARK 1.1. Fuld skattepligt Skattepligten til Danmark Grønland bliver i skattemæssig henseende  

 betragtet på samme måde som udlandet og Færøerne.
 Ved udrejse til Grønland er det af betydning, om man opgiver sin bopæl  

 eller om denne bevares.
Hvis bopælen opgives, ophører den fulde danske skattepligt, når  

 skatteyderen godtgør at være undergivet fuld grønlandsk skattepligt, hvilket  

 normalt er opfyldt ved erhvervelse af bopæl i Grønland eller ophold af mindst  

 6 måneders varighed.
Omvendt opstår fuld dansk skattepligt ved ophold i  

 Danmark af over 6 måneders varighed, medmindre opholdet er som turist eller i  

 studieøjemed, hvor skattepligten først indtræder fra det tidspunkt, opholdet  

 har strakt sig over mere end 365 dage inden for et samlet tidsrum af 2 år.
 Hvis bopælen opretholdes, består den fulde skattepligt til Danmark uden  

 tidsbegrænsning, og der skal således fortsat indgives selvangivelse til  

 Danmark selvom Grønland, jf nedenfor, har beskatningsretten til visse  

 indkomster (sidstnævnte indkomster skal blot ikke medregnes i den danske  

 selvangivelse).
 Da der samtidig opstår fuld skattepligt i Grønland efter 6 måneders  

 ophold, opstår en dobbeltbeskatningssituation, som løses efter reglerne i  

 dobbeltbeskatningsaftalens artikel 4. Efter denne regel får Grønland  

 beskatningsretten, når opholdet varer i 6 måneder eller mere.
Inden udrejsen bør man lade sig forskudsregistrere hos Grønlands  

 Hjemmestyre, Danmarkskontoret Sammen med forskudsmaterialet, som man normalt får i forbindelse med  

 ansættelsen, kan man indsende en særlig ansøgning om fritagelse for dansk  

 skattetræk i de indtægter, som man vil oppebære i Grønland.
 Ansøgningen affattes på en særlig blanket, F 56, som udleveres af de  

 arbejdsgivere, der jævnligt udsender arbejdskraft til Grønland.
 Når de grønlandske skattemyndigheder har påtegnet formularen F 56 og  

 tilbagesendt den til den danske kommune, udfærdiges normalt en  

 fritagelseserklæring F 52.
 Hvis dette forhold ikke er bragt i orden inden udrejsen, bør man snarest  

 henvende sig på skattekontoret i den grønlandske opholdskommune, idet man  

 ellers vil få foretaget bruttoskattetræk med 50 %, uden fradrag i sin løn.  

 Opholder man sig på områder uden for den kommunale inddeling, må henvendelse  

 ske til Grønlands Hjemmestyre, Skattedirektoratet, Postbox 229, 3900 Godthåb.
 Hvis forudsætningen om 6 måneders ophold i Grønland ikke opfyldes, vil der  

 blive tale om dansk beskatning i hele perioden og samtidig om begrænset  

 skattepligt til Grønland, jf.nedenfor.
1.2. Begrænset skattepligt Mens skattebetaling i Danmark på grund af fuld skattepligt der normalt vil  

 bortfalde, når opholdet i Grønland varer mere end 6 måneder, vil der stadig  

 foreligge skattepligt til Danmark for visse indkomstarter Det drejer sig  

 navnlig om indtægter i forbindelse med fast ejendom f eks. ved udleje af et  

 hus, indtægter i form af aktieudbytte fra danske aktieselskaber samt  

 indtægter fra erhvervsvirksomhed i Danmark.
Er den fulde skattepligt til  

 Danmark ophørt, indtræder der begrænset skattepligt til Danmark af ovennævnte  

 indtægtsarter.
Begrænset skattepligt vil også kunne opstå, hvis man som fuld  

 skattepligtig i Grønland under et midlertidigt ophold i Danmark af under 6  

 måneders varighed oppebærer lønindtægter, der hidrører fra Danmark.
Hvis  

 arbejdet udføres for den sædvanlige arbejdsgiver i Grønland, f.eks. staten,  

 og opholdet er af mindre end 60 dages varighed, opstår der dog ikke begrænset  

 skattepligt i Danmark.
 Det vil sikkert have særlig interesse, at et eventuelt underskud på en  

 fast ejendom i Danmark i medfør af ligningslovens § 15 ved tilbagekomsten til  

 Danmark kan fremføres fra de foregående 5 år og dermed fratrækkes i den  

 danske indkomst, hvilket vil give mange en lempelig overgang til dansk  

 beskatning.
 For de ovennævnte indtægter skal der normalt indgives forskudsskema,  

 ligesom der skal indgives selvangivelse til Danmark, og det skal  

 understreges, at det udelukkende er de danske skattemyndigheder, der har  

 kompetencen i disse forhold.
2. SKATTEPLIGTEN TlL GRØNLAND 2.1. Fuld skattepligt Fuld skattepligt til Grønland påhviler ifølge landstingsloven personer,  

 der har bopæl eller ophold af mindst 6 måneders varighed i Grønland.
Hvis man i forbindelse med udrejsen har opnået fritagelseserklæring F 52  

 vil man fra opholdets begyndelse blive behandlet som fuldt skattepligtig i  

 Grønland.
Forudsætningen om 6 måneders Ophold må dog opfyldes for at undgå  

 senere dansk efterbeskatning.
En afsluttende ferie uden for Grønland kan ikke  

 medregnes i grønlandsopholdet.
 Stort set beskattes man i Grønland på samme måde som i Danmark af sin  

 samlede indkomst, uanset hvorfra den hidrører og man sambeskattes med en  

 samlevende ægtefælle.
 Visse indkomster, der er omfattet af skattepligt til Danmark, er tillige  

 omfattet af skattepligten i Grønland.
Indtægter og udgifter fra faste ejendomme, beliggende udenfor Grønland,  

 skal som følge af en ændring af landstingsloven ikke medregnes ved opgørelsen  

 af den skattepligtige indkomst.
Der er dog vedtaget en 5-årig  

 overgangsordning, således at ejendommens indtægter og udgifter reduceres med  

 1/5 pr. år, startende i 1986. Indkomster/fradrag skal således medregnes med 80% i 1986 60% i 1987 40% i 1988 20% i 1989 herefter skal der ikke medregnes hverken indkomster eller fradrag  

 vedrørende disse ejendomme.
I tilfælde, hvor en indkomst beskattes i både  

 Danmark og Grønland på samme tid, skal man efter særlige regler i  

 dobbeltbeskatningsaftalen have nedslag i de grønlandske skatter.
 Som eksempler på skattefrie indkomster kan nævnes flyttegodtgørelse,  

 feriefrirejser og dagpenge, ydet efter de for tjenestemænd i Grønland  

 gældende regler.
Skattefri feriefrirejser omfatter kun en årlig feriefrirejse, medens  

 skattefrihed af dagpenge er betinget af midlertidigt ophold udenfor  

 hjemstedet i Grønland Vær opmærksom på at renteindtægter på f.eks. kapitalpensionsordninger,  

 indekskontrakter børneopsparingsordninger og etableringskonti beskattes i  

 Grønland, mens der ikke kan foretages fradrag af præmierne på sådanne  

 ordninger.
Som et særligt punkt kan nævnes, at der hvert år af landstinget fastsættes  

 et skattefrit beløb af B-indkomst.
Det er den samlede B-indkomst, det  

 skattefrie beløb gælder.
Har den pågældende således ikke andre B-indkomster  

 end renteindtægter, vil renteindtægter op til det fastsatte beløb blive  

 skattefrit Opholder man sig i en grønlandsk kommune, består den samlede skat dels af  

 kommuneskat der udskrives af kommunalbestyrelsen inden for rammerne 20 - 30  

 %, dels af landsskat, der udskrives af landstinget samt en fælles kommunal  

 skat.
Uden for kommunerne betragtes skattedirektoratet i Godthåb som  

 skattekommune, og her betaler man dels landsskat og særlig landsskat.
Under  

 denne beskatning falder f.eks forsvarsområderne Thule og Sdr Strømfjord Personfradraget fastsættes for et år ad gangen af Grønlands Landsting.  

 Sambeskattede ægtefæller har to personfradrag.
Udover personfradraget ydes et standardfradrag, som hvert år fastsættes af  

 landstinget.
Sambeskattede ægtefæller har to standardfradrag.
Dette fradrag erstatter en række af de i Danmark kendte småfradrag, men  

 hvis større fradragsberettigede udgifter kan dokumenteres, kan  

 standadfradraget erstattes af et fradrag af faktiske udgifter, herunder  

 navnlig renteudgifter underholdsbidrag til ægtefælle og børn, samt bidrag til  

 visse pensionsordninger.
Der indrømmes således enten standadfradrag eller  

 fradrag for faktiske udgifter.
 Som det fremgår, vil den grønlandske kommuneskat normalt være væsentligt  

 lavere end kildeskatten i Danmark.
2.1.1. Beskatning ved tiltræden Skattepligten til Grønland indtræder den dag, man ankommer dertil, for de  

 flestes vedkommende vil det også være den dag, hvor man udrejser til  

 Grønland.
Såfremt man udrejser senere end ansættelsestidspunktet, betyder  

 det, for bagudlønnet personale, at lønnen må deles og beskattes dels i  

 Danmark (indtil udrejsen) og dels i Grønland (fra ankomsten dertil). Det vil  

 således være hensigtsmæssigt at indsende et dansk skattekort til sin  

 arbejdsgiver, såfremt der bliver tale om beskatning i Danmark.
Lønnen for udrejsemåneden vil, for de forudlønnede, blive beskattet og  

 alene beskattet i Danmark, og for de efterfølgende måneder alene beskattet i  

 Grønland.
Dette hænger sammen med, at udbetalingen finder sted inden afrejsen  

 til Grønland kombineret med, at den aktuelle månedsløn retserhverves den  

 første i måneden.
2.1.2. Beskatning ved fratræden Skattepligten til Grønland ophører ved afrejsen.
Lønindkomster  

 (overarbejde, procentuel feriegodtgørelse m.v.) indtil denne dato skal ifølge  

 skatteloven senest beskattes på tidspunktet for skattepligtens ophør, også  

 selvom udbetalingen finder sted på et senere tidspunkt (f.eks. efter  

 hjemkomsten til Danmark).
Lønindkomster, der vedrører perioden efter hjemkomsten, herunder løn under  

 afholdelse af tilgodehavende ferie beskattes alene i Danmark For forudlønnede er situationen den samme som ved udrejsen, altså  

 beskattes hjemkomstmåneden alene i Grønland, og lønnen for følgende måneder  

 alene i Danmark.
2.2. Begrænset skattepligt Begrænset skattepligt til Grønland vil foreligge, når betingelserne for  

 fuld skattepligt ikke er opfyldt, og det vil navnlig være af praktisk  

 betydning for personer, der tager arbejde og ophold i Grønland i en periode  

 af under 6 måneders varighed.
I disse tilfælde bliver der tale om en  

 definitiv skat, som indeholdes med udskrivningsprocenten for den kommune,  

 hvori man først tager arbejde, med tillæg af landsskattens  

 udskrivningsprocent, og som beregnes af lønindkomsten med forholdsmæssigt  

 fradrag af dels personfredraget, dels et standardfradrag på kr. 1.000 årligt.  

 Det skal understreges, at den begrænsede skattepligt for såvidt ikke mærkes  

 af den enkelte skatteyder, som jo samtidig vil være fuldt skattepligtig til  

 Danmark.
I realiteten sker der blot det, at den danske skat reduceres med den  

 grønlandske kildeskat (kombineret skattetræk).
 De øvrige mulige tilfælde af begrænset skattepligt i Grønland vil være af  

 mere speciel karakter og medtages derfor ikke i denne forbindelse.
 Begrænset skattepligt til Grønland opstår ikke, hvis opholdet er af under  

 60 dages varighed, når man er fuldt skattepligtig til Danmark og er ansat af  

 sin sædvanlige arbejdsgiver, når denne, har hjemting i Danmark.Denne regel  

 vil dække de fleste tilfælde af tjeneste- og inspektionsrejser i Grønland.
2.3. Den praktiske skatteordning 2.3.1. Forskudsregistrering og skattekort Når man er ansat af staten eller en anden arbejdsgiver med hjemting i  

 Danmark, bør man forskudsregistreres inden udrejsen.
Det sker i Grønlands  

 Hjemmestyre, Danmarkskontoret.
Skal man derimod ansættes hos en arbejdsgiver  

 med hjemting i Grønland, kan forskudsregistrering m v også ske i den  

 grønlandske opholdskommune efter ankomsten til Grønland.
Forskudsregistrering  

 er ikke nødvendig for begrænset skattepligtige, når der samtidig trækkes  

 dansk kildeskat af indtægten under grønlandsopholdet Det vil især få  

 betydning for personer, der udsendes på kortvarigt ophold (d.v.s under 6  

 måneder) Der vil heller ikke i disse tilfælde blive udstedt grønlandsk  

 skattekort, idet arbejdsgiveren beregner den grønlandske skat efter særlige  

 regler og derefter afregner med den grønlandske kommune.
Såfremt man skal forskudsregistreres inden udrejsen, skal man sørge for at  

 indsende forskudsskema (»Grønlands F 1 d«), eventuelt med bilag,  

 til Grønlands Hjemmestyre, Danmarkskontoret.
Der vil herefter blive udstedt  

 et skattekort i lighed med det, der kendes i Danmark.
Får man sin løn anvist  

 af ministeriets centrale lønanvisning vil hovedkortet normalt blive sendt  

 dertil, mens bikortet sammen med oplysning om hovedkortets indhold fremsendes  

 til lønmodtageren.
Sker aflønning ikke af ministeriets centrale lønanvisning,  

 men derimod fra arbejdsgivere direkte, vil hovedkort blive fremsendt til  

 denne, medens bikort m.v. sendes til lønmodtageren.
2.3.2. Selvangivelse og slutopgørelse Begrænset skattepligtige, som får foretaget kombineret skattetræk, skal  

 ikke indsende selvangivelse til den grønlandske kommune.
Derimod skal man,  

 samtidig med at man indsender den danske selvangivelse, anmode de danske  

 skattemyndigheder om kredit for den skat, man har betalt i Grønland.
Dette  

 kan bl.a. gøres på formularen »Begæring om nedslag i den danske  

 skat«, som De vil få tilsendt fra Deres arbejdsgiver sammen med den  

 grønlandske lønseddel året efter indkomstens udløb.
Efter skatteårets udløb skal der for fuldt skattepligtige personer  

 indgives selvangivelse til den grønlandske skattekommune, hvilket normalt er  

 bopælskommunen.
Selvangivelse skal indsendes inden den 1. marts i året efter  

 skatteårets udløb; også selvom De ikke har fået tilsendt en selvangivelse fra  

 den grønlandske skattekommune, er De pligtig til at indsende en.
I modsat  

 fald vil der blive beregnet et tillæg til Deres slutskat, jf.  

 indkomstskattelovens § 54. Selvangivelsesformularer kan rekvireres hos  

 Grønlands Hjemmestyre, Danmarkskontoret.
 Når selvangivelsen er modtaget, foregår der herefter en skatteligning i  

 den kommunale ligningskommission.
På grundlag af ligningen foretages en slutopgørelse, hvorefter der kan  

 blive tale om enten restskat eller overskydende skat, men afvigelserne vil  

 næppe blive særlig store, bl.a. fordi skatteskalaen ikke er progressiv.
En  

 eventuel restskat skal indbetales direkte til skattekommunen i Grønland,  

 ligesom en eventuel overskydende skat vil blive anvist direkte fra den  

 grønlandske skattekommune.
 Hvis De vil vide mere om den grønlandske skat, kan De henvende Dem til  

 kommunens skattekontor, eller under ophold i Danmark til Grønlands  

 Hjemmestyre, Danmarkskontoret, Sjæleboderne 2, 1122 København K, tlf. (01) 13  

 42 24.
