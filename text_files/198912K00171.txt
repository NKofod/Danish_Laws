Nr LSF 171 Forslag til Lov om ændring af lov om individuel boligstøtte (Indførelse af  

 en støtteberettigende boligudgift, nedsættelse af urimelige huslejer) Fremsat af boligministeren (Agnete Laustsen) den 18. januar 1990 § 1 I lov om individuel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989, foretages  

 følgende ændringer.
 1. I § 11 indsættes efter stk. 1 som nye stykker:
» Stk. 2. Omfatter lejen betaling for vand til  

 husholdningsforbrug, vandafledningsafgift, kloakbidrag, renovation,  

 etablering og drift af eget fællesantenneanlæg eller eventuelle udgifter til  

 programforsyning udefra, f.eks. fra et eksternt fællesantenneanlæg, fra et  

 såkaldt byanlæg eller fra det offentlige telenet (hybridnettet), fradrages et  

 beløb, der svarer til summen af de udgifter, som angives efter § 34a i lov om  

 leje, § 7, stk. 7 i lov om boligbyggeri, § 18a i lov om boliger for ældre og  

 personer med handicap og § 14a i lov om andelsboligforeninger og andre  

 boligfællesskaber.
Ved fremleje, fremlån, udlejning eller anvendelse til  

 erhverv af en del af lejligheden fradrages dog kun en forholdsmæssig del af  

 udgiften efter antallet af værelser i lejligheden.
 Stk. 3. Har udlejer ikke opfyldt sin oplysningspligt efter de i stk. 2, 1.  

 pkt. nævnte bestemmelser, reduceres lejen på grundlag af normtal fastsat af  

 boligministeren.«.
 Stk. 2-5 bliver herefter stk. 4-7.
 2. I § 11, stk. 5, , der bliver stk. 7, ændres: »kan« til  

 »skal«.
 3. Efter § 11 indsættes:
» § 11 a.
Kommunalbestyrelsen kan indbringe spørgsmålet om  

 lejens størrelse for huslejenævn henholdsvis boligret med krav om nedsættelse  

 af lejen til det lejedes værdi.«.
 4. I § 15, stk. 1, ændres:
 »vej- og kloakbidrag o.lign.« til: »vejbidrag«.
 5. Efter Kapitel 14 indsættes som nyt kapitel:
» Kapitel 14 a Straf § 65 b.
Den ejer, der ikke i medfør af § 36, stk. 3, meddeler  

 kommunalbestyrelsen de oplysninger, der skal angives ifølge § 34 a, § 48,  

 stk. 2, 4. pkt. og § 59, stk. 2, 3. pkt. i lov om leje, § 7, stk. 7 i lov om  

 boligbyggeri, § 18 a i lov om boliger for ældre og personer med handicap og §  

 14 a i lov om andelsboligforeninger og andre boligfællesskaber straffes med  

 bøde eller hæfte.
Stk. 2. For overtrædelser, der er begået af et aktieselskab, andelsselskab  

 eller lignende, kan der pålægges selskabet bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.«.
§ 2 Stk. 1 Loven træder i kraft dagen efter bekendtgørelse i Lovtidende.
 Stk. 2. § 1, nr. 1, 4 og 5, har virkning fra 1. juli 1990.
Stk. 3. Fradraget i § 1, nr. 1, kan dog i 1990 højst udgøre 80 kr. pr.  

 måned og i 1991 højst 130 kr. pr. måned.
Fra 1992 udgør fradraget 180 kr. pr.  

 måned.
 Stk. 4. For ejere omfattet af § 1, nr. 4 kan kloakbidrag o.lign. udover 80  

 kr. pr. måned dog medregnes i boligudgiften i 1990. I 1991 kan bidrag ud over  

 130 kr. pr. måned medregnes og fra 1992 bidrag ud over 180 kr. pr. måned.
§ 3 Forslag til revision af denne lov fremsættes for Folketinget inden  

 udgangen af 1992.
Bemærkninger til lovforslaget Almindelige bemærkninger De offentlige udgifter til individuel boligstøtte udgør årligt ca. 5 mia.  

 kr., og udgiften er stærkt stigende.
De samlede udgifter til boligstøtte  

 stiger således i øjeblikket med 500 mio. kr. årligt.
 På denne baggrund indeholder lovforslaget ændringsforslag, som er et led i  

 regeringens bestræbelser på at modvirke den indbyggede opdrift i de  

 offentlige udgifter på boligområdet.
De foreslåede ændringer sigter imod at påvirke boligstøttemodtagernes  

 adfærd i retning af større omkostningsbevidsthed.
Dette sker ved at øge  

 beboernes egeninteresse i at holde boligudgifterne nede gennem krav om, at  

 beboerne skal betale en større andel af huslejen selv.
Forslaget skal endvidere ses i sammenhæng med det samtidig fremsatte  

 forslag til ændring af lejeloven m.fl., hvorefter der indføres en pligt for  

 udlejer, til særskilt af oplyse i forbindelse med huslejeopkrævningen, hvor  

 stor en del af lejen, der består af udgifter til vand til  

 husholdningsforbrug, vandledningsafgift, kloakbidrag, renovation, etablering  

 og drift af eget fællesantenneanlæg samt eventuelle udgifter til  

 programforsyning udefra, f.eks. fra hybridnettet.
Baggrunden herfor er, at  

 leverance af de nævnte ydelser ikke har naturlig sammenhæng med den egentlige  

 lejeaftale, det vil sige, at udlejer stiller hus eller husrum til rådighed.  

 Ved synliggørelse af disse ydelser opnås samtidig en øget bevidsthed hos  

 lejeren omkring forbruget af ydelser og omkostningerne forbundet dermed.  

 Tilsvarende oplysningspligt omkring de nævnte poster i boligafgiften indføres  

 for andelsboligforeninger.
 Adskillelsen af disse udgifter vil i kraft af nærværende forslag få den  

 betydning, at der ikke skal kunne ydes boligstøtte hertil.
I.
Det foreslås, at der ikke kan ydes boligstøtte til den del af lejen,  

 som vedrører betaling for vandforbrug, vandafledningsafgift, kloakbidrag og  

 renovation, etablering og drift af eget fællesantenneanlæg samt eventuelle  

 udgifter til programforsyning udefra.
Det foreslås, at virkningen på boligstøtteberegningen af det nye  

 huslejebegreb indføres gradvis over en 3-årig periode med loft over, hvor  

 meget den støtteberettigende leje højst kan blive nedsat på et givet  

 tidspunkt.
Loftet foreslås til 80 kr. pr. måned ved ordningens indførelse pr.  

 1. juli 1990. Herefter foreslås loftet forhøjet med yderligere 50 kr. pr.  

 måned i hvert af årene 1991 og 1992. Fra 1. januar 1992 udgør loftet 180 kr.  

 pr. måned svarende til 2.160 kr. årligt, således at huslejen højst kan  

 reduceres med dette beløb, selv om de faktiske udgifter til vandforsyning  

 m.v. er højere.
II.
Det foreslås, at adgangen for kommunerne til at nedsætte for høj leje  

 i boligstøttemæssig henseende gøres pligtmæssig.
Samtidig foreslås, at  

 kommunen får adgang til at indbringe spørgsmålet om lejens størrelse for  

 boligret og huslejenævn.
Forslaget vil således give kommunerne mulighed for  

 at medvirke til at bremse de stærkt stigende udgifter til individuel  

 boligstøtte.
Økonomiske og administrative konsekvenser I Stramning af huslejebegrebet ved beregningen af boligstøtte.
Forslaget om at holde betaling for vand til husholdningsforbrug,  

 vandafledningsafgift, kloakbidrag, renovation, etablering og drift af eget  

 fællesantenneanlæg og udgifter til programforsyning udefra udenfor den  

 husleje, der ligger til grund for udmåling af boligstøtte, vil medføre  

 offentlige besparelser.
Virkningen på boligstøtteberegningen af det nye  

 huslejebegreb foreslås indført gradvis over en 3-årig periode med  

 fastsættelse af et loft over, hvor meget den støtteberettigende husleje  

 maksimalt kan reduceres på et givet tidspunkt.
 Loftet foreslås fastsat til 80 kr. pr. måned ved ordningens indførelse pr.  

 1.7.1990. Herefter foreslås loftet hævet med yderligere 50 kr. pr. måned i  

 hvert af årene 1991 og 1992. Fra 1. januar 1992 udgør loftet som nævnt 180  

 kr. pr. måned.
 Betaling for vand til husholdningsforbrug samt vandafledningsafgift og  

 kloakbidrag skønnes med store lokale afvigelser gennemsnitligt at udgøre ca.  

 20 kr. pr. m2 årligt, svarende til ca. 1.400 kr. årligt for en  

 gennemsnitsboligstøttehusstand.
 Betaling for renovation skønnes også med lokale afvigelser gennemsnitligt  

 at udgøre ca. 13 kr. pr. m2 årligt, svarende til 900 kr. årligt for en  

 gennemsnitslejlighed.
 Betaling for fællesantenneanlæg, programforsyning m.v. skønnes i  

 gennemsnit for alle modtagere at udgøre ca. 300 kr. årligt, mens udgiften for  

 en konkret husstand med hybridnet skønnes at udgøre op til omkring 1.200 kr  

 årligt.
 Samlet skønnes den gennemsnitlige lejeudskillelse ved ovenstående at  

 udgøre ca. 2.600 kr. årligt pr. husstand opgjort i 1990-priser.
 De samlede offentlige besparelser skønnes ifølge nedenstående oversigt at  

 udgøre 125 mill. kr. i 1990, 325 mill. kr. i 1991 og 385 mill. kr. i 1992 og  

 1993 forudsat samme loft som i 1992.
 Oversigt over offentlige besparelser ved indførelse af nyt indkomstbegreb  

 ved boligstøtteberegning.
Afhængig af støttemodtagernes status vil reduktionen i støtten i 1990  

 variere mellem 0 kr. og 480 kr.
I 1991 og 92 vil der bliver tale om  

 yderligere reduktioner, der maksimalt kan udgøre 600 kr. årligt pr. husstand.
Fra 1992 vil det gennemsnitlige tab pr. modtager være i størrelsesordenen  

 knap 1000 kr. årligt.
Enkelte husstande vil ikke opleve tab, og det maksimale  

 tab pr. husstand vil udgøre ca. 2000 kr. årligt.
 Det bemærkes, at der samtidig med gennemførelsen af et ændret  

 huslejebegreb vil blive nedsat et udvalg, der inden udgangen af 1990 skal  

 foretage en vurdering af den foreslåede opdeling af de udgifter, der indgår i  

 huslejen, herunder i hvilket omfang denne er egnet til at påvirke  

 boligtagerens adfærd med henblik på en reduktion af de udskilte udgifter.
II.
Krav om, at kommunen skal nedsætte urimelige huslejer, bl.a. ved  

 adgang til at indbringe spørgsmålet om lejens størrelse for  

 huslejenævnet/boligretten.
 Det er ikke muligt på forhånd at skønne, hvor mange husstande der i givet  

 fald vil få huslejen nedsat ifølge forslaget.
 Det skønnes dog, at ikke alle kommuner benytter den nuværende  

 »kan«-bestemmelse i loven, og forslaget må derfor antages at give  

 visse offentlige besparelser.
Bemærkninger til de enkelte bestemmelser Til § 1 Til nr. 1 Det foreslås at holde betaling for vand til husholdningsforbrug,  

 vandledningsafgift og kloakbidrag, renovation, etablering og drift af eget  

 fællesantenne-anlæg samt eventuelle udgifter til programforsyning udefra,  

 f.eks. via hybridnettet, uden for den husleje, der ligger til grund ved  

 beregning af individuel boligstøtte.
Betaling af vederlag i henhold til  

 ophavsretlovgivningen for programspredning over kabelanlæg, herunder Copy-Dan  

 afgift, vil som hidtil ikke kunne berettige til boligstøtte.
 Det foreslås (ved § 2, stk. 3), at virkningen for boligstøtteberegningen  

 af det nye huslejebegreb indføres gradvis over en 3-årig periode, med et loft  

 over, hvor meget den støtteberettigende leje maksimalt kan reduceres på et  

 givet tidspunkt.
 Det maksimale fradrag i lejen foreslås fastsat til 80 kr. pr. måned fra  

 ordningens indførelse pr. 1. juli 1990. Loftet foreslås herefter hævet med  

 yderligere 50 kr. pr. måned i hvert af årene 1991 og 1992.
 Som anført i de almindelige bemærkninger, skal forslaget ses i sammenhæng  

 med det samtidigt fremsatte forslag til ændring af lejeloven, hvorefter der  

 indføres en pligt til for udlejer i forbindelse med huslejeopkrævningen  

 udtrykkeligt at angive hvilke beløb, der af lejeren betales, dels til dækning  

 af vandforbrug, vandafledningsafgift, kloakbidrag og renovation, dels til  

 etablering og drift af eget fællesantenneanlæg og til eventuelle udgifter til  

 programforsyning udefra. fx. fra et eksternt fællesantenneanlæg, fra et  

 såkaldt byanlæg eller fra det offentlige telenet (hybridnettet). En  

 tilsvarende pligt foreslås indført i lov om boligbyggeri, lov om boliger for  

 ældre og personer med handicap og lov om andelsboligforeninger og andre  

 boligfællesskaber.
 Af huslejeopkrævningen vil altså fortsat fremgå et totalbeløb, som er den  

 leje, der skal betales, men lejeren vil samtidig få oplysning om afgifternes  

 størrelse.
 Forslaget indebærer, at der i boligudgiften i hver enkelt boligstøttesag  

 skal ske et fradrag svarende til støttemodtagerens faktiske udgifter til  

 vand, programforsyning m.v., således at boligstøtten beregnes på grundlag af  

 det herefter resterende lejebeløb.
 Såfremt udlejer ikke har overholdt sin oplysningspligt efter lejeloven  

 m.v. foreslås at lejen i stedet reduceres på grundlag af normtal fastsat af  

 boligministeren.
Til nr. 2 Efter den gældende boligstøttelovs § 11, stk. 5, kan kommunalbestyrelsen  

 ved boligstøtteberegningen nedsætte lejen, såfremt den i væsentlig grad  

 overstiger lejen for sædvanlige lejligheder af tilsvarende størrelse, eller  

 lejen må anses for delvis betaling for luksuriøst udstyr eller beliggenhed.
 Det foreslås, at det gøres til en pligt for kommunerne i relation til  

 boligstøtteberegningen at nedsætte lejen i disse tilfælde, således at der  

 ikke kan ydes boligstøtte til for høje huslejer.
Såfremt der foreligger eller senere afsiges huslejenævnskendelse eller dom  

 vedrørende lejens størrelse, forudsættes, at kommunen som udgangspunkt følger  

 denne afgørelse, medmindre lejen af kommunen nedsættes yderligere på grund af  

 luksuriøst udstyr og lignende.
Der henvises endvidere til bemærkningerne til  

 nr. 3.
Til nr. 3 Det foreslås i fortsættelse af forslag nr. 2, at der gives kommunerne  

 adgang til, også uden fuldmagt fra lejeren, at indbringe spørgsmålet om  

 lejens faktiske størrelse, dvs. den husleje, lejeren skal betale sin udlejer,  

 for huslejenævnet i kommuner, hvor boligreguleringsloven er gældende, og for  

 boligretten i øvrige kommuner.
Kommunen kan herunder anke sådanne sager,  

 indbragt af kommunen.
 Herved undgås, at en lejer, hvis leje nedsættes i relation til  

 boligstøtteberegningen, jf. den foreslåede nr. 2, fortsat kommer til at  

 betale den høje leje til udlejer, fordi lejeren, f.eks. af angst for chikane,  

 ikke selv har villet indbringe lejespørgsmålet for huslejenævnet/boligretten.
 Endvidere kan den foreslåede bestemmelse gøre det lettere for kommunerne  

 at få konstateret den leje, til hvilken boligstøtte skal ydes, jf.  

 bemærkningerne til nr. 2.
Til nr. 4 For at ligestille ejere med lejere og andelshavere mht. hvilke  

 boligudgiftselementer, der berettiger til boligstøtte, foreslås, at heller  

 ikke ejere fremover skal kunne opnå boligstøtte til betaling af kloakbidrag  

 og lignende som f.eks. bidrag til rensningsanlæg.
Til nr. 5 Ifølge boligstøttelovens § 36, stk. 3, kan kommunalbestyrelsen afkræve  

 ejere af ejendomme med lejligheder, hvortil der søgers boligstøtte, alle  

 nødvendige oplysninger til brug ved behandling af spørgsmål om ydelse af  

 boligstøtte.
Den oplysningspligt, som foreslås indført efter  

 lejelovgivningen, hvorefter udlejeren i forbindelse med huslejeopkrævningen  

 eller ved varsling af lejeforhøjelser udtrykkeligt skal angive, hvilke beløb  

 der af lejeren betales, dels til dækning af vandforbrug,  

 vandafledningsafgift, kloakbirag og renovation, dels til etablering og drift  

 af eget fællesantenneanlæg og til eventuel programforsyning udefra, er  

 omfattet af boligstøttelovens § 36, stk. 3.
 Det foreslås, at den ejer, der ikke efter ovennævnte § 36, stk. 3,  

 meddeler kommunalbestyrelsen de oplysninger, som foreslås angivet efter  

 lejelovens § 34 a m.fl., straffes med bøde eller hæfte.Bestemmelsen gælder  

 efter den foreslåede stk. 2, 1. punktum også ejere, der er aktieselskaber,  

 andelsselskaber eller lignende, herunder almennyttige boligselskaber.
 Med forslaget sikres, at lejeren ikke bliver »kastebold« mellem  

 kommunen, som kræver alle relevante oplysninger for at udbetale boligstøtte,  

 og udlejer eller andelsboligforening, som ikke specificerer lejen.
 Det bemærkes, at retsplejelovens § 997 giver mulighed for at idømme  

 tvangsbøder for den udlejer, som ikke efterkommer kommunalbestyrelsens krav  

 om oplysninger.
Bestemmelsens stk. 2, 2. pkt., giver mulighed for at pålægge kommuner  

 bødeansvar.
Ansvar vil dog kun kunne pålægges, når kommunen optræder på linie  

 med en privat person f.eks. som udlejer, og således ikke når kommunen udøver  

 administrative beføjelser efter loven.
Til § 2 Det foreslås, at lovforslaget træder i kraft dagen efter bekendtgørelsen i  

 Lovtidende.
 Dog foreslås, at lovforslagets § 1, nr. 1, 4 og 5 (ændret huslejebegreb),  

 har virkning fra 1. juli 1990.
 Som anført i bemærkningerne til § 1, nr. 1, foreslås ved § 2, stk. 3 og 4,  

 at virkningen på boligstøtteberegningen af det nye huslejebegreb indføres  

 gradvis over en 3-årig periode, med et loft over, hvor meget den  

 støtteberettigende leje maksimalt kan reduceres på et givet tidspunkt.
 Det maksimale fradrag i lejen foreslås fastsat til 80 kr. pr. måned fra  

 ordningens indførelse pr. 1. juli 1990. Loftet foreslås herefter hævet med  

 yderligere 50 kr. pr. måned i hvert af årene 1991 og 1992.
Til § 3 Såfremt loven ikke revideres, vil det i lovforslagets § 2, stk. 3  

 foreslåede maksimale fradrag i lejen for 1992 på 180 kr. også være gældende  

 for de efterfølgende år.
 Det er hensigten med den foreslåede revisionsbestemmelse, at der tages  

 stilling til størrelsen af det maksimale fradrag i lejen for 1993 og  

 fremefter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om individuel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989, foretages  

 følgende ændringer.
 1. I § 11 indsættes efter stk. 1 som nye stykker:
» Stk. 2. Omfatter lejen betaling for vand til  

 husholdningsforbrug, vandafledningsafgift, kloakbidrag, renovation,  

 etablering og drift af eget fællesantenneanlæg eller eventuelle udgifter til  

 programforsyning udefra, f.eks. fra et eksternt fællesantenneanlæg, fra et  

 såkaldt byanlæg eller fra det offentlige telenet (hybridnettet), fradrages et  

 beløb, der svarer til summen af de udgifter, som angives efter § 34a i lov om  

 leje, § 7,stk. 7 i lov om boligbyggeri, § 18a i lov om boliger for ældre og  

 personer med handicap og § 14a i lov om andelsboligforeninger og andre  

 boligfællesskaber.
Ved fremleje, fremlån, udlejning eller anvendelse til  

 erhverv af en del af lejligheden fradrages dog kun en forholdsmæssig del af  

 udgiften efter antallet af værelser i lejligheden.
 Stk. 3. Har udlejer ikke opfyldt sin oplysningspligt efter de i stk. 2, 1.  

 pkt. nævnte bestemmelser, reduceres lejen på grundlag af normtal fastsat af  

 boligministeren.«.
 Stk. 2-5 bliver herefter stk. 4-7.
 2. I § 11, stk. 5, , der bliver stk. 6, ændres: »kan« til  

 »skal«.
 § 11. Ved opgørelse af boligudgiften for lejere lægges den leje til grund,  

 som efter lejeaftalen skal betales for lejlighedens areal, fællesboligareal,  

 adgangsareal samt tilhørende sædvanlige udenomsrum.
 Stk. 2. Omfatter lejen betaling for varme og varmt vand samt elforbrug,  

 fradrages et beløb, der svarer til de sædvanlige udgifter hertil.
Stk. 3. Har lejeren pligt til at istandsætte det lejede med tapet,  

 hvidtning og maling, forhøjes lejen ved beregningen med 10 pct.
Påhviler  

 pligten kun delvis lejeren, forhøjes dog kun med 5 pct.
Påhviler  

 vedligeholdelsespligten kun delvis lejeren i medfør af § 10 a, i lov om  

 boligbyggeri, forhøjes lejen ved beregningen med 5 pct.
Påhviler pligten til  

 anden vedligeholdelse lejeren helt eller delvis, forhøjes lejen yderligere  

 med henholdsvis 10 og 5 pct.
 Stk. 4. Opvarmes lejligheden udelukkende med el eller gas, eller opvarmes  

 lejligheden fra et kollektivt varmeforsyningsanlæg, og betaler lejeren ud  

 over lejen den fulde udgift hertil, forhøjes lejen ved opgørelse af  

 boligudgiften med 15 kr. pr. m2 bruttoetageareal, jfr. § 34, stk. 1, nr. 3.  

 Ved Ved fremleje, fremlån, udlejning eller anvendelse til erhverv af en del  

 af lejligheden fradrages der ved fastsættelse af bruttoetagearealet et areal,  

 der svarer til den forholdsmæssige del af arealet for hele lejligheden efter  

 antallet af værelser.
 Stk. 5. Overstiger lejen i væsentlig grad den normale leje for sædvanlige  

 lejligheder af tilsvarende størrelse, eller må lejen anses for delvis  

 betaling for luksuriøst udstyr eller beliggenhed, kan kommunalbestyrelsen  

 nedsætte lejen med et beløb, der svarer til forskellen.
 4. I § 15, stk. 1, ændres: »vej- og kloakbidrag o.lign.«  

 til: »vejbidrag«.
§ 15. Ved opgørelse af boligudgiften kan ejere efter ansøgning få  

 medregnet 1) 80 pct. af udgifter til renter og afdrag på lån i ejendommen, og 2) vej- og kloakbidrag o.lign., der hviler på ejendommen.
 4. Efter Kapitel 14 indsættes som nyt kapitel:
» Kapitel 14 a Straf § 65 b.
Den ejer, der ikke i medfør af § 36, stk. 3, meddeler  

 kommunalbestyrelsen de oplysninger, der skal angives ifølge § 34 a, § 48,  

 stk. 2, 4. pkt. og § 59, stk. 2, 3. pkt. i lov om leje, § 7, stk. 7 i lov om  

 boligbyggeri, § 18 a i lov om boliger for ældre og personer med handicap og §  

 14 a i lov om andelsboligforeninger og andre boligfællesskaber straffes med  

 bøde eller hæfte.
Stk. 2. For overtrædelser, der er begået af et aktieselskab, andelsselskab  

 eller lignende, kan der pålægges selskabet bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan den pålægges kommunen eller det kommunale  

 fællesskab bødeansvar.
Bilag 2 Folketingets forhandlinger vedrørende lov om individuel boligstøtte Folketingsåret 1981-82:
 Sp. 63, 696, A 7.
 Folketingsåret 1981-82 (2. samling):
 Sp. 373, 635, 2255, 2889, A 895, B 55, 59, C 51.
 Loven stadfæstet 10. marts 1982. (Lovtidende nr. 64).
 Folketingsåret 1981-83:
 Sp. 1571, 1735, 3248, 3755, A 1235, B 783, 869, C 191.
 Loven stadfæstet 22. december 1982. (Lovtidende nr. 708).
 Folketingsåret 1983-84:
 Sp. 1244, 1853, 3100, 3314, A 957, B 133, C 155.
 Loven stadfæstet 21. december 1983. (Lovtidende nr. 612).
 Folketingsåret 1983-84 (2. samling):
 Sp. 4987, 5207, 6344, 6691, A 4013, B 753, C 463.
 Loven stadfæstet 23. maj 1984. (Lovtidende nr. 242).
 Folketingsåret 1985-86:
 Sp. 3638, 3934, 4191, 4650, A 2375, B 521, C 189.
 Loven stadfæstet 19. december 1985. (Lovtidende nr. 578).
 Sp. 5961, 6660, 12148, 12502, A 3693, B 1979, C 1031.
 Loven stadfæstet 4. juni 1986. (Lovtidende nr. 299).
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986. (Lovtidende nr. 303).
 Folketingsåret 1986-87:
 Sp. 2522, 2992, 4416, 4812, A 1963.
 Loven stadfæstet 19. december 1986 (Lovtidende nr. 929).
 Sp. 3440, 4160.
 Lovforslaget ikke vedtaget.
 Sp. 3440, 4128, 11850, 12128.
 Loven stadfæstet 10. juni 1987. (Lovtidende nr. 379).
 Folketingsåret 1987-88:
 Sp. 2003, 2391.
 Lovforslaget ikke vedtaget.
 Folketingsåret 1987-88 (2. samling):
 Sp. 50, 313, 674, 860.
 Loven stadfæstet 1. juli 1988. (Lovtidende nr. 353).
 Sp. 56, 322, 675, 860.
 Loven stadfæstet 1. juli 1988. (Lovtidende nr. 357).
 Folketingsåret 1988-89:
 Sp. 100, 425, 7148.
 Sp. 7589, 8448, 10463, 11414.
 Loven stadfæstet 7. juni 1989. (Lovtidende nr. 375).
