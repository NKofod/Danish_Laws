Bekendtgørelse om tilskud til  

 praktikplads mv. til søs I medfør af § 14 a i lov nr. 16 af 13. januar 1997 om  

 søfartsuddannelse, som ændret ved lov nr. 388 af 10. juni 1997,  

 fastsættes:
Tilskud til praktikplads for skibsofficeraspiranter § 1. Søfartsstyrelsen yder tilskud til  

 rederier for ansættelse af søfarende, der som led i den af  

 Søfartsstyrelsen godkendte uddannelse til skibsofficer  

 gennemfører foreskrevne praktikperioder i danske handelsskibe på  

 grundlag af en af Søfartsstyrelsen godkendt skriftlig  

 uddannelsesaftale, jf. § 2.
Stk. 2. Tilskuddet dækker delvist løn, kost  

 og rejseomkostninger.
Tilskud til løn og kost udgør  

 højst 32.000 kr. pr. søfarende pr. halvår og tilskud til  

 rejseomkostninger højst 8.000 kr. pr. søfarende pr.  

 halvår.
 Stk. 3. Ansøgning om tilskud indgives til  

 Søfartsstyrelsen, Vermundsgade 38 C, 2100 København Ø,  

 senest 6 måneder efter, at en praktikperiodedel (udmønstring) er  

 afsluttet.
Stk. 4. Tilskud udbetales halvårligt for den  

 forudgående periode.
Har en søfarende i  

 uddannelsesforløbet flere praktiksteder (rederier), fordeler  

 Søfartsstyrelsen tilskuddet imellem rederierne i forhold til den  

 afholdte udgift til løn, kost og rejse.
 § 2. Den i § 1, stk. 1, nævnte  

 uddannelsesaftale skal indeholde følgende oplysninger:
1)	den søfarendes navn og cpr.nr., 2)	navn(e) på rederi (er), 3)	uddannelsens art, 4)	rederiets forpligtelser med hensyn til indhold og  

 gennemførelse af praktiktiden og 5)	oplysninger om den samlede løn under  

 praktikperioden.
 Stk. 2. Det skal herudover fremgå af  

 uddannelsesaftalen, at den søfarende er garanteret tjeneste som  

 juniorofficer med henblik på at kunne optages på uddannelsens  

 afsluttende del.
 Stk. 3. Tilskud ydes til skibsofficeraspiranter, der ikke  

 indgår i den i medfør af lov om skibes besætning fastsatte  

 besætning (overtallige søfarende).
 Stk. 4. Tilskud til løn og kost ydes alene i den  

 normale praktikperiode, der knytter sig til uddannelsen, således at der  

 højst kan opnås tilskud i 18 måneder.
 Stk. 5. Tilskud til praktikplads ydes kun for praktiktid  

 erhvervet i et rederi, som Søfartsstyrelsen har godkendt til  

 formålet.
Tilskud til praktikplads for overtallige ubefarne  

 skibsassistenter § 3. Bestemmelserne i § 1 og § 2, stk. 1, finder  

 tillige anvendelse for ansættelse af søfarende, der som led i  

 Søfartsstyrelsens godkendte uddannelse til skibsassistent  

 gennemfører foreskrevne praktikperioder i danske handelsskibe inden  

 for den mindre skibsfart, jf. dog § 3, stk. 4.
 Stk. 2. Tilskud ydes til ubefarne skibsassistenter, der  

 ikke indgår i den i medfør af lov om skibes besætning  

 fastsatte besætning (overtallige søfarende).
Stk. 3. Tilskud til løn og kost ydes alene i den  

 normale praktikperiode, der knytter sig til den pågældendes  

 uddannelse, således at der højest kan opnås  

 tilskud 1)	for ubefarne skibsassistenter i 18 måneder og 2)	for ubefarne skibsassistenter, der har indgået  

 uddannelsesaftale i henhold til reglerne om uddannelsen til skibsmekaniker, i  

 24 måneder.
Stk. 4. For ubefarne skibsassistenter omfattet af  

 uddannelsesaftale, som anført i stk. 3, nr. 2, ydes også tilskud  

 til løn, kost og rejseomkostninger for 1)	praktikophold i virksomheder i land, som er godkendt til  

 uddannelsespladser inden for jern-. og metalområdet, og 2)	korte ophold på skoler godkendt af Søfartsstyrelsen i  

 forbindelse med den i nr. 1 nævnte praktikperiode.
 Stk. 5. Tilskud i henhold til stk. 4 ydes i højest  

 6 måneder af den normale praktikperiode på 24 måneder, jf.  

 stk. 3, nr. 2.
 Stk. 6. Tilskud til praktikplads ydes under særlige  

 omstændigheder ud over de i stk. 3 nævnte perioder, hvis det  

 forlængede ophold om bord skyldes, at hjemrejse ikke har været  

 mulig i umiddelbar forbindelse med praktikperiodens ophør.
Refusion af hjemrejseudgifter for ubefarne  

 skibsassistenter § 4. Søfartsstyrelsen refunderer rederiets  

 hjemrejseudgifter for ubefarne skibsassistenter, der indgår i den i  

 medfør af lov om skibes besætning fastsatte besætning  

 (foreskrevne besætningsmedlemmer).
 Stk. 2. Refusionen omfatter hjemrejseudgifter til  

 bopæl i Danmark, hvis den ubefarne skibsassistent uden afbrydelse har  

 været i tjeneste på samme skib i mindst 3 måneder og ikke  

 har haft adgang til at fratræde i dansk havn i den sidste  

 måned.
 Stk. 3. Ansøgning om tilskud til hjemrejseudgifter  

 indgives til Søfartsstyrelsen, Vermundsgade 38 C, 2100  

 København Ø, senest 6 måneder efter rejsens  

 gennemførelse.
Generelle bestemmelser § 5. Det er en forudsætning for at  

 opnå tilskud eller refusion, at der foreligger fornøden  

 dokumentation for afholdte udgifter, og at der er iagttaget sædvanlig  

 god økonomi ved gennemførelse af rejserne.
 § 6. Har et rederi modtaget tilskud til  

 nedbringelse af løn-, kost- eller rejseudgifter fra anden side,  

 reduceres tilskuddet i henhold til nærværende  

 bekendtgørelse tilsvarende.
 § 7. Tilskud eller refusion kan bortfalde helt  

 eller delvis, hvis den, der oppebærer tilskud eller refusion, har givet  

 urigtige oplysninger eller undladt at meddele oplysninger af betydning for  

 betalingen af tilskud eller refusion.
Ikrafttræden og overgangsbestemmelser § 8. Bekendtgørelsen træder i kraft  

 den 1. januar 2001.
 Stk. 2. Bekendtgørelse nr. 686 af 12. juli 2000 om tilskud  

 til praktikplads mv. til søs ophæves.
