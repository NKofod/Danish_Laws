 Erstatter: FKOBST P.300-3, APR 1973 (2. udg.,rev.).
FORMÅL 1. Bestemmelsen har til formål at fastsætte ensartede  

 retningslinier for skrivelsers udfærdigelse samt angive detaljerede regler  

 for skriftlige udfærdigelser i almindelighed.
GENERELLE BESTEMMELSER 2.  Bestemmelsen er tilpasset den af NATO i STANAG  

 2066 udgivne bestemmelse om »Udformning af militære skriftlige  

 udfærdigelser« og er gældende for al skriftlig  

 udfærdigelse/korrespondance for hvilken, der ikke er fastsat særlig  

 (skematisk) udfærdigelsesform (f.eks. signaler, befalinger m.m.).
 Vedrørende udgivelse og udfærdigelse af publikationer følges tillige de i  

 FKOBST P.308-1 anførte særlige regler.
 Endvidere henvises til følgende NATO standardiseringsoverenskomster  

 (STANAG), der af Danmark er ratificeret og implementeret til brug i  

 forsvaret:
3.  Papir, skrivemateriale m.v.
Det til brug i  

 statstjenesten autoriserede papir og skrivemateriale m.v. skal anvendes, jf.  

 Forvaltningsbestemmelser for forsvarets Kommandantskabsmateriel.
4. Format.
Der benyttes papir i de danske standardformater A-4 (210 x 297  

 mm) eller A-5 (148 x 210 mm). Til større opstillinger, skemaer og lign. kan  

 anvendes formatet A-3 (297 x 420 mm).
 Papiret kan forsynes med midte- og slutmærker.
 Til særlige formål anvendes sådanne til brug i hele forsvaret - eller af  

 myndigheder og institutioner m.fl. til brug inden for eget område -  

 autoriserede blanketter.
 5.  Retskrivning.
 6.  Inddeling og opstilling.
SKRIVELSENS HOVED 7.  Tilretning.
På forsiden lades 3 cm foroven  

 ubeskrevet af hensyn til eventuel registreringsstempling.
 I venstre side holdes en margen på 3 cm og i højre side en margen på ca. 1  

 cm.
Normalt benyttes kun papirets ene side.
Bagsiden kan dog benyttes til  

 påtegninger samt til et mindre antal linier, når der derved spares et helt  

 ark.
I så tilfælde anføres ordet »vend« eller »....« i  

 nederste højre hjørne på forsiden.
 På bagsiden holdes en margen i højre side på 3 cm og i venstre side ca. 1  

 cm (Se tillæg F).
8.  Udsteder.
Såfremt den udstedende myndighed  

 anvender fortrykt papir, skal dette være anbragt som vist i tillæg B.  

 Anvendes maskinskrift for udstedende myndighed (MYNDIGHED skrives med  

 versalier, holdes dog en margen på 3 cm fra papirets venstre side.
 For personer anføres på dette sted personnummer, grad, navn (fornavne dog  

 kun med forbogstaver), og den myndighed ved hvilken den pågældende er ansat.  

 Hvis vedkommende er beordret til tjeneste ved en anden myndighed, skole m.v.,  

 anføres tillige denne angivet således: - ved varig tjeneste: »t.tj. ved  

 ........ (myndighedens navn)» - ved midlertidig tjeneste:  

 »f.t.t.tj. ved ......... (myndighedens navn)» Eventuelt angives  

 også tjenestestillingen.
9.  Klassifikation.
Klassificerede skrivelser  

 behandles i overensstemmelse med de i FKODIR P.358-3. Den militære  

 Sikkerhedstjeneste, fastsatte bestemmelser.
 10.  Personelsager mærket FORTROLIGT P behandles i  

 overensstemmelse med de i FKOBST P. 321-1, Forsvarets Arkivtjeneste,  

 fastsatte bestemmelser.
 11.  Regstreringsnummer anføres som vist i tillæg, jf.  

 i øvrigt FKOBST P.321-1, Forsvarets Arkivtjeneste.
12.  Datering.
Skrivelser skal dateres med  

 afsendelsesdatoen, der anføres umiddelbart under registreringsnummeret.
Datoen skrives eksempelvis således: 9 SEP 1976, idet der til angivelse af  

 måneden benyttes en forkortelse bestående af de tre første bogstaver  

 (versalier) i månedens navn.
Punktum anvendes ikke i forbindelse med denne  

 forkortelse og ordenstallet.
 I tilfælde, hvor det måtte være ønskeligt at angive det nøjagtige  

 tidspunkt for skrivelsens udfærdigelse, kan underskriften suppleres med en  

 datotidsgruppe.
13.  Adressater.
Skrivelser til en myndighed stiles  

 til denne og kun i særlige tilfælde til dens chef.
 Der skelnes mellem foranstaltningsadressater og efterretningsadressater.
 De i pkt. 13.c. nævnte sammenfattende adressatangivelser kan ikke benyttes  

 ved eksemplarnummerede skrivelser.
 Skal en adressat modtage flere eksemplarer af en ikke-eksemplarnummereret  

 skrivelse, tilføjes det totale antal eksemplarer i parentes efter den  

 pågældende adressat, jfr. tillæg C.
15. Emne.
Skrivelser forsynes med en kortfattet emneangivelse, der anføres  

 understreget under adressatangivelsen og indledes med ordet  

 »Emne:».
Emneangivelsen skal være dækkende og ikke blot være den til emnenummeret  

 (i registreringsnummeret) svarende emnebetegnelse.
Forskellige skrivelser i  

 samme sag kan således have varierende ordlyd i emneangivelsen, afhængigt af  

 de aspekter i sagen de enkelte skrivelser berører.
Medmindre andet måtte være pålagt udstederen (f.eks. ved udfærdigelse af  

 rapporter) eller er umiddelbart naturligt i forbindelse med den pågældende  

 skrivelse, må hver skrivelse kun behandle eet emne.
Såfremt flere emner  

 behandles, skal adressaten normalt have et eksemplar af skrivelsen for hvert  

 emne, der omtales.
16. Reference.
For blandt andet at lette aktering af en sag kan det være  

 hensigtsmæssigt særskilt at anføre sådanne sagsakter, der omtales i  

 skrivelsen, eller som har tilknytning til denne.
 Disse sagsakters benævnelse anføres under emneangivelsen og benævnes  

 »Ref.:, »b.« osv., eller som »Ref.:, såfremt der kun er  

 en reference, idet der anføres de til identifikation nødvendige oplysninger,  

 nemlig udstedende myndighed eller person, udfærdigelsens art, eventuel  

 klassifikation, registreringsnummer, datering samt emne og - såfremt en  

 reference ikke er tilgået alle adressater - angivelse heraf, f.eks. således:  

 »(Ikke til ..........)» eller »(Kun til ...........)».
 Angives flere referencer, anføres disse under hinanden i den rækkefølge,  

 de omtales i skrivelsen.
Når der i skrivelsens tekst henvises til referencerne, sker det som  

 »ref.a.«,»ref.b.« osv. eller som »ref.«,  

 såfremt der kun er en reference.
Ved reference til skrivelser, der er mere  

 end 5 år gamle, skal disse vedlægges i kopi.
17. Tillæg.
Ved tillæg forstås supplerende dokumenter, som uddyber eller  

 forklarer grunddokumentet, når medtagelse af alle detaljerne i dokumentets  

 tekst vil gøre dette uoverskueligt, skemaer, opstillinger ect.
Til tillæg kan  

 knyttes egne bilag.
 Tillæg benævnes »Tillæg: A.«, »B.« osv. eller som  

 »Tillæg:», såfremt der kun er et tillæg og anføres under  

 »Ref.:».
 Tillæg anføres med de for identifikation nødvendige oplysninger.
 Når der i skrivelsens tekst henvises til tillæg, sker det som »tillæg  

 A«, »tillæg B«, osv. eller som »tillæg« såfremt der  

 kun er et tillæg.
18. Bilag.
Ved bilag forstås supplerende dokumenter, som i sig selv udgør  

 en helhed og kan som sådanne have egne underbilag.
Tekst 19. Teksten skal affattes så kort og klart som muligt  

 og give udtømmende oplysninger om sagen.
 En skrivelse har normalt følgende indhold eller dele deraf og bør derfor  

 af hensyn til læseren skrives i overensstemmelse hermed:
 - Indledning, der på kortfattet måde sætter læseren ind i formålet med  

 udfærdigelsen.
 - Orientering, der resumerer sagens hidtidige eller seneste forløb.
 - Vurdering, der bør være en præsentation af de argumenter og slutninger,  

 som afledes af de meddelte oplysninger.
 - Konklusion, der leder frem til sagens afgørelse eller anbefaling.
 Ved henvisninger - enten til eventuelle i skrivelsens »Hoved«  

 anførte referencer eller til forhandlinger, bestemmelser, anden  

 korrespondance m.v. - skal anføres så meget af den pågældende references  

 indhold, at teksten er forståelig uden nærmere kendskab til eller konferering  

 med referencen.
20- Tekstinddeling.
En tekst kan inddeles i afsnit, emneafsnit, punkter og  

 underpunkter.
21. Sidenummerering.
Med undtagelse af første side sidenummereres alle  

 beskrevne sider fortløbende med arabertal.
Sidenummeringen anføres enten  

 foroven midt på siden eller i nederste højre hjørne.
 Tillæg, bilag og underbilag sidenummereres selvstændigt.
UNDERSKRIFT 22. En skrivelses underskrift anbringes midt under  

 skrivelsens tekst.
 Underskriverens navn skal enten stemples eller maskinskrives med versalier  

 umiddelbart under underskriften.
SUPPLERENDE BESTEMMELSER 23. Mærkning af tillæg, bilag og underbilag.
Tillæg og bilag til en  

 skrivelse påføres i overensstemmelse med skrivelsens betegnelse de for  

 identifikation nødvendige oplysninger, nemlig udstedende myndighed eller  

 person, udfærdigelsens art, eventuel klassifikation, registreringsnummer og  

 datering, f.eks. således: - Tillæg B til FKO skr.
FTR Ø.305.12/ØA-5912 af 9  

 SEP 1976. - Bilag 2 med 4 underbilag til FKO skr.
FTR O.204.30/OP-5913 af 9  

 SEP 1976.
Tillægs- og bilagsangivelsen anføres øverst på tillægets/bilagets første  

 side.
Tillæg og bilag hæftes sammen med skrivelsen, såfremt format m.v.  

 tillader det.
Eventuelt anvendes et særligt omslag.
 Underbilag påføres tilsvarende oplysninger som tillæg og bilag.
24. Eksemplarers identitet.
Flere eksemplarer af samme skrivelse skal være  

 identiske, dvs. at skrivelsernes indhold skal være ens.
 Herfra er dog undtaget den forskel i de enkelte eksemplarers  

 klassifikation, som er en følge af forskelligt klassificerede bilag.
 Såfremt det i særlige tilfælde er ønskeligt at give en eller flere  

 adressater sådanne supplerende oplysninger, som de øvrige adressater ikke  

 skal have, tilføjes disse oplysninger særskilt efter den fælles tekst, f.  

 eks. således:
25. Uddrag og oversættelser.
Uddrag og oversættelser af skrivelser skal  

 foroven midt på første side forsynes med påskriften »Uddrag« eller  

 »Oversættelse«, og de anføres som sådanne i bilagsangivelsen, når  

 de vedlægges som bilag til en skrivelse.
26. Påtegning.
En skrivelse, der passerer en myndighed, påtegnes af denne  

 »Tilsendes ......... », »Videresendes til .......« eller  

 »Tilbagesendes ......... ».
Påtegningen anbringes umiddelbart efter  

 skrivelsens underskrift, jf. tillæg F.
