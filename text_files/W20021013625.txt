Landsskatteretskendelse af 17. juli 2002 vedr.
Maskeret  

 udbytte  regnskabstilsidesættelse - eneanpartshaver A klager for indkomståret 1998 over, at de stedlige  

 skattemyndigheder har anset 125.000 kr. for at være maskeret udbytte fra B  

 ApS.
Det er oplyst, at klageren ved købsaftale af 2. marts 1998 købte  

 alle anparterne i selskabet B ApS af C, og at aftalen er underskrevet af  

 klageren og D, men ikke af C.
D, der er klagerens fader, er direktør i B ApS.  

 Ifølge købsaftalen afstår D sin køberet til anparterne, men han får samtidig  

 en ret til at videreoverdrage disse anparter til en køber i 3 år for 125.000  

 kr.
Købesummen erlægges ifølge aftalen på særlig mellem parterne aftalt vis.  

 Ifølge klagerens kontoudtog fra banken er der ingen pengebevægelser i  

 forbindelse med købet af anparterne.
Klageren har solgt anparterne igen den  

 15.  

 februar 2000 til selskabet E ApS.
 Det er endvidere oplyst, at C ifølge en købekontrakt af 10. juni  

 1997 har erhvervet anparterne for kontant 125.000 kr. fra F, men at hun i to  

 breve til skattemyndigheden har anført, at handlen imidlertid aldrig blev  

 berigtiget, idet hun hverken har betalt købesummen eller modtaget anparterne.
 Det er endeligt oplyst, at det af selvangivelsen for 1998 for  

 selskabet B ApS fremgår, at klageren er anpartshaver i selskabet, og at  

 selskabets revisor har taget følgende forbehold for regnskabet:
Vor revision af årsregnskabet og grundlaget giver os derfor anledning  

 til at oplyse, at bestemmelserne i bogføringsloven, med løbende  

 registreringer,  

 ikke er opfyldt. Den stedlige skattemyndighed har forhøjet klagerens kapitalindkomst  

 for indkomståret 1998 med skønsmæssigt 125.000 kr., der antages at hidrøre  

 fra  

 selskabet B ApS.
Til støtte herfor har skattemyndigheden anført følgende:
Ved skønsudøvelsen er der lagt vægt på, at den indsendte  

 kapitalforklaring udviser et privatforbrug på 95.860 kr., medens det af  

 skatteafdelingen korrigerede privatforbrug er opgjort til -74.812 kr.
Efter  

 korrektion af indkomsten udgør det ansatte privatforbrug 50.188 kr., svarende  

 til det af skatteafdelingen korrigerede privatforbrug i indkomståret 1999,  

 53.268  

 kr.
I privatforbrugsopgørelsen har skatteafdelingen ikke anset det  

 for godtgjort, at De har lånt eller fået 125.000 kr. af Deres fader, som  

 hidrører fra dennes salg af en båd, idet denne påstand ikke er dokumenteret  

 eller sandsynliggjort.
Der er herved henset til, at Deres fader - iht. de  

 oplysninger han afgav i mødet den 9. august 2001 - bl.a. har en gæld på 1,6  

 mio. kr. til X Kommune, hvorfor han ikke har økonomisk mulighed for at give  

 gaver eller yde lån, og idet det i det hele taget er udokumenteret, at der er  

 solgt en båd.
Endvidere er henset til, at mellemregningsforholdet mellem C og  

 Deres fader i det hele taget er udokumenteret.
Ændringen sker med hjemmel i ligningslovens § 16 A, jf.  

 statsskattelovens § 4. Skatteankenævnet, der har stadfæstet forhøjelsen, har til støtte  

 herfor anført, at klageren  

    

  

 ikke har  

 gjort indsigelser til det opgjorte privatforbrug, og at klagen i realiteten  

 alene vedrører, hvorvidt de oplyste pengeoverførsler salg af en båd og/eller  

 køb af anparter kan eller skal påvirke rådighedsbeløbet til privatforbrug i  

 1998. Selskabets regnskabsgrundlag er reelt tilsidesat af kommunen, idet der  

 for indkomståret 1998 er foretaget forhøjelser af selskabets indkomst med  

 ikke  

 selvangivne indtægter.
Der er derfor ikke sikkerhed for, at samtlige  

 indtægter  

 i det pågældende selskab i det hele taget er indarbejdet i selskabets  

 regnskab.  

 Det er ikke dokumenteret, at selskabets aktiviteter er af en karakter, der  

 udelukker mulighed for at unddrage omsætning.
Da klagerens privatforbrug for  

 1998  

 bliver negativt, når den omtalte båd fjernes fra kapitalforklaringen, og da  

 der  

 ikke er påvist andre indkomstkilder til betaling for anparterne end  

 ejerforholdet til det i sagen omhandlede anpartsselskab, i hvilket klagerens  

 fader efter de foreliggende oplysninger i 1998 var direktør og daglig leder,  

 finder nævnet, at skattekontoret berettiget har antaget, at midlerne til  

 betalingen for anparterne kun kan være fremskaffet fra selskabet selv.
Da  

 klageren endvidere ikke har været ansat i selskabet, er der ingen adgang til  

 at  

 anse hævningen for løn, og den vil derfor i medfør af bestemmelserne i  

 ligningslovens § 16 A, kun kunne anses for udbytte.
Skatteankenævnet har fremhævet, at ligningslovens § 16 A ikke  

 forudsætter, at anpartshaveren selv har direkte indflydelse på de  

 dispositioner, der ligger til grund for en udlodning.
Ligningslovens § 16 A  

 træder i kraft allerede, når dispositionen er faktisk foretaget.
Den konkrete  

 baggrund for eventuelle udbetalinger eller udlodninger fra et selskab,  

 herunder  

 et eventuelt formelt ansættelsesforhold, er i realiteten uden betydning for,  

 om  

 bestemmelsen finder anvendelse, idet § 16 A, stk. 1, 2. punktum, har følgende  

 ordlyd:
"Til udbytte henregnes alt, hvad der af selskabet udloddes  

 til aktionærer eller andelshavere, med undtagelse af friaktier og friandele  

 samt udlodning af likvidationsprovenu foretaget i det kalenderår, hvori  

 selskabet endeligt opløses." Skatteankenævnet har endvidere anført, at overdragelsesaftalen  

 er upræcis for så vidt angår betalingen for anparterne, idet det blot  

 oplyses,  

 at den "erlægges på særlig mellem parterne aftalt vis". Det fremgår  

 imidlertid af den af klagerens revisor udarbejdede kapitalforklaring, at  

 klageren ultimo 1998 ejede anparter med en anskaffelsessum på 125.000 kr., og  

 at der ikke ved årets udgang var særskilt gæld vedrørende denne anskaffelse.  

 Anparterne er således betalt inden udgangen af dette indkomstår.
Der fremgår  

 imidlertid intet vedrørende en sådan betaling af udskrifterne af klagerens  

 bankkonti, hvorfor betalingen for anparterne derfor må være erlagt på anden  

 måde.
 Skatteankenævnet har videre anført, at de forskellige  

 forklaringer m.m. i sagen ikke synes at hænge sammen, hvorfor der må næres en  

 betydelig skepsis vedrørende de forklaringer, der er meddelt i sagen fra  

 samtlige i sagen involverede parter.
For det første  

  

 kan den af revisoren udarbejdede  

 kapitalforklaring for 1998 ikke være korrekt, hvis den i sagen nævnte båd  

 ejes  

 af klagerens fader.
Iflg. kapitalforklaringen skulle klageren derimod eje  

 halvdelen af båden.
 For det andet  

  

 forekommer det selvmodsigende, at D skulle  

 have nogen adgang til at forbeholde sig en merværdi af de i sagen omhandlede  

 anparter, hvis disse var ejet af C, der skulle være en uafhængig part.
 For det tredje  

  

 har klagerens repræsentanter på et møde  

 den 9. august 2001 oplyst, at C har betalt for anparterne i 1997 med en check  

 til advokatkontoret - iflg. det af repræsentanten indsendte bilag A, er de  

 imidlertid betalt ved en bankoverførsel direkte til en anden konto - mens  

 købesummen ifølge brevene af 13. november 2000 og 2. januar 2001 fra C til  

 skattemyndigheden aldrig er blevet betalt.
 For det fjerde  

  

 forekommer det ikke logisk, at  

 repræsentanten i sit brev af 11. oktober 2001 under de "vigtigste  

 korrektioner"  

 anfører, at Cs "juridiske vurdering" ved brevene af 13.  

 november  

 2000 og 2. januar 2001 hverken er relevant eller korrekt, for derefter senere  

 under "Ad a" at udtale, at det ved disse breve "kendeligt  

 fastslås", at C ikke har forudsat nogen kontant betaling i forbindelse  

 med anparternes afståelse - og dermed alligevel ikke bare tillægger brevene  

 betydning, men endog henviser til dem som dokumentation for sin opfattelse.
Skatteankenævnet har videre anført, at klagen til nævnet ikke  

 indeholder bemærkninger i det hele taget vedrørende den faktisk meddelte  

 begrundelse for skattekontorets ansættelse, hvor skattemyndigheden anfører,  

 at  

 det ikke er godtgjort, at klageren har lånt eller fået 125.000 kr. fra sin  

 fader til betaling for anparterne, hvilket beløb skulle stamme fra salget af  

 en  

 båd.
Der er ingen konkrete oplysninger i det hele taget vedrørende den  

 omtalte  

 båd, hverken vedrørende køb, salg eller betalinger vedrørende denne på det  

 oplyste "bådlån", ligesom der heller ikke, trods den oplyste  

 betydelige værdi på 250.000 kr., er fremlagt oplysninger f.eks. om forsikring  

 af båden.
Det er således ikke på nogen måde dokumenteret, at den pågældende  

 båd  

 i det hele taget eksisterer, eller at klageren og/eller hans fader ejer eller  

 ejede nogen andel af en sådan båd, og ankenævnet finder derfor, at der på det  

 foreliggende grundlag ved sagens afgørelse helt skal bortses fra oplysninger  

 vedrørende båden.
Det er heller ikke på anden måde hverken dokumenteret eller  

 sandsynliggjort, at klagerens fader har haft midler til at betale købesummen  

 i  

 1998 for anparterne i B ApS, og derved give en gave eller yde et lån til  

 klageren.
 Skatteankenævnet har endelig anført, at de af repræsentanten  

 nævnte afgørelser TfS 1996.501 og TfS 1997.118 ikke findes relevante for  

 vurderingen af nærværende sag, dels fordi de vedrører egentlig selvstændig  

 erhvervsdrivende og ikke hovedaktionærer, og dels fordi de vedrører  

 retstilstanden i 1987/88 og 1988 - før indsættelsen den 13. december 1996 af  

 kapitel 7A i mindstekravsbekendtgørelsen vedrørende krav om  

 kapitalforklaringer  

 m.m. for hovedaktionærer og hovedanpartshavere.
Klagerens repræsentant har nedlagt påstand om, at klagerens  

 aktieindkomst for indkomståret 1998 nedsættes med 125.000 kr.
Til støtte  

 herfor  

 har repræsentanten anført, at der ikke fra selskabet B ApS foreligger nogen  

 udlodning til klageren, og at klagerens betaling for anparterne er sket via  

 en  

 mellemregning, klagerens fader, D, havde med C.
Såvel C som D har erkendt  

 denne  

 mellemregning, hvorfor det på alle måder er uacceptabelt, at mellemregningens  

 eksistens bestrides af skattemyndighederne.
Eksistens af mellemregningen  

 kunne  

 i øvrigt være blevet bekræftet ved henvendelse til Ds tidligere  

 revisor.  

 Skattemyndighederne har ikke søgt sagen tilstrækkeligt oplyst, hvorfor  

 myndighederne ikke har haft berettiget anledning til på skrømt at bestride  

 mellemregningens eksistens mod parternes udsagn.
Tilsvarende kunne man ved  

 henvendelse til C få bekræftet eksistensen af den pågældende båd.
Dette har  

 skattemyndighederne undladt, hvilket må komme myndighederne til skade, da man  

 heller ikke på dette punkt har søgt sagen tilstrækkeligt belyst.
Givetvis er  

 der ikke fra klageren til C præsteret nogen betaling, hvilket også fremgår af  

 de forklaringer, C har givet skattemyndighederne.
Skattemyndighedernes  

 synspunkt om, at der må være foretaget en betaling, er uden hold i  

 virkeligheden, er udokumenteret og fremtræder alene som et postulat, som  

 fremsat for at underbygge det resultat skattemyndighederne ønsker at opnå.  

 Repræsentanten har påpeget, at klageren ikke på nuværende tidspunkt kan  

 fremskaffe yderligere dokumentation vedrørende ejerskabet til båden eller  

 mellemværendet med C.
Repræsentanten har endvidere anført, at det af brev af 10. juni  

 1997 fremgår, at købesum samt indskud ved forhøjelse af anpartskapitalen blev  

 indbetalt af C, hvorfor skattemyndighedernes sagsfremstilling vedrørende  

 Cs  

 oplysninger er ukorrekte, hvilket faktum også kan udledes af Cs brev af  

 den  

 25. februar 1998. Cs "juridiske vurdering" i breve af den 13.  

 november 2000 og den 2. januar 2001 er således ikke relevante - endsige  

 korrekte.
Det kan endvidere fastslås, at C ikke har forudsat nogen kontant  

 betaling i forbindelse med anparternes afståelse.
Der er således sket  

 betaling  

 via modregning, eller hvad der må sidestilles hermed.
Denne forpligtelse, som  

 er dækket via modregning fra Cs side, er ikke nogen forpligtelse i  

 forhold til  

 klageren, hvilket i øvrigt heller ikke ses gjort gældende, endsige  

 dokumenteret  

 fra skattemyndighedernes side.
Allerede på baggrund af ovennævnte forhold  

 bortfalder skattemyndighedernes grundlag for at statuere maskeret udlodning,  

 da  

 der ikke ses at foreligge nogen betaling fra eller for klageren i forhold til  

 C.
Repræsentanten har videre anført, at klageren alene har været  

 selskabets eneanpartshaver, og at hans mulighed for at yde indflydelse og  

 træffe beslutninger på selskabets vegne således er begrænset til  

 generalforsamling,  

 jfr. selskabslovgivningen.
Kendeligt har han ikke haft indflydelse på den  

 daglige drift.
Der foreligger således ikke her en sådan situation, der gør  

 det  

 muligt at bringe ligningslovens § 16 A i anvendelse.
Herudover skal også  

 henvises til det faktum, at der ikke foreligger nogen udbetaling fra  

 selskabet  

 til klageren, endsige at dette er sandsynliggjort.
I denne forbindelse skal  

 der henvises til selskabets aktiviteter, der ikke er af en sådan karakter, at  

 det giver mulighed for at unddrage omsætning.
Repræsentanten har endelig anført, at klageren ikke er  

 bogføringspligtig, og at den af skattemyndighederne fremhævede afgørelse  

 refereret i TfS 2000.720 ikke kan finde anvendelse i nærværende sag, idet der  

 i  

 den sag lå væsentlige, håndgribelige indicier og beviser på maskeret  

 udlodning, primært i forbindelse med den omtalte forudliggende straffesag, at  

 det kunne konstateres, at de selskabet tilhørende malerier befandt sig i  

 hovedaktionærens hjem, samt at told- og skatteregionen på baggrund af  

 beslaglagt materiale, herunder også et husholdningsregnskab, kunne opstille  

 og  

 dokumentere et større privatforbrug.
Hovedaktionæren var i øvrigt direktør i  

 selskabet.
Samme forhold gør sig på ingen måde gældende i nærværende sag.  

 Skattemyndighederne ses ikke engang at have ulejliget sig med at søge nogen  

 dokumentation for, at der er udbetalt/udloddet midler fra selskabet.  

 Skattemyndighederne må acceptere, at de betingelser, der skal være opfyldt  

 for,  

 at der overhovedet er grundlag for at overveje, om det kunne komme på tale at  

 statuere udlodning fra selskabet til klageren, ikke er opfyldt i nærværende  

 sag.
Der mangler ganske simpelt for klageren den nødvendige, umiddelbare  

 kontakt til selskabet.
 Landsskatteretten skal  

 udtale:
I henhold til statsskattelovens § 4 betragtes som skattepligtig  

 indkomst den skattepligtiges samlede årsindtægter bestående i penge eller  

 formuegoder af pengeværdi.
En skønsmæssig forhøjelse af en lønmodtager  

 forudsætter normalt en påviselig yderligere indtægtskilde samt et beregnet  

 privatforbrug, der ligger væsentligt lavere, end hvad der må antages at medgå  

 til en sædvanlig beskeden livsførelse.
Klageren har ved købsaftale af 2. marts 1998 købt alle  

 anparterne i selskabet B ApS.
Klageren har oplyst, at betalingen for  

 anparterne  

 er sket via et mellemregningsforhold mellem sælgeren C og klagerens fader.  

 Der  

 er imidlertid ikke fremlagt nogen nærmere dokumentation for  

 mellemregningsforholdets  

 opstående og afvikling.
Der er endvidere ikke fremlagt nogen nærmere  

 dokumentation vedrørende klagerens eventuelle ejerskab til en båd primo 1998,  

 der angiveligt skulle finansiere købet af anparterne.
De stedlige  

 skattemyndigheder har derfor været berettigede til at bortse fra værdien af  

 den  

 omhandlede båd ved opgørelsen af klagerens privatforbrug for 1998.  

 Skattemyndighederne har på den baggrund opgjort klagerens privatforbrug til  

 ¸  

  

 74.812  

 kr.
De stedlige skattemyndigheder har således godtgjort, at klagerens  

 privatforbrug for indkomståret 1998 ligger væsentligt lavere, end hvad der må  

 antages at medgå til en sædvanlig beskeden livsførelse.
Efter korrektion af  

 indkomsten udgør det ansatte privatforbrug 50.188 kr., svarende til det af  

 skatteafdelingen korrigerede privatforbrug i indkomståret 1999, 53.268 kr.
Selskabets revisor har taget forbehold for regnskabet for 1998,  

 idet bogføringslovens bestemmelser om løbende registreringer ikke er opfyldt.  

 De stedlige skattemyndigheder har for indkomståret 1998 foretaget forhøjelser  

 af selskabets indkomst med ikke selvangivne indtægter.
Landsskatteretten  

 finder  

 på den baggrund ikke grundlag for at tilsidesætte det ved ansættelsen udøvede  

 skøn over klagerens indkomst fra selskabet B ApS.
Da klageren ikke har været  

 ansat i selskabet, er hævningen med rette anset for udbytte, jf.  

 ligningslovens  

 § 16 A, hvorfor den påklagede ansættelse stadfæstes.
