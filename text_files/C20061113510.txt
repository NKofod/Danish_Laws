Cirkulæreskrivelse  

 om Rigspolitichefen som klageinstans for politikredsenes afgørelser  

 vedrørende  

 politifaglige  

  

 spørgsmål (Til politi og anklagemyndighed) 1. Indledning Med lov nr. 538 af 8. juni 2006 om ændring af retsplejeloven og  

 forskellige andre love (politireformen), der træder i kraft den 1. januar  

 2007,  

 er der etableret et almindeligt over-/underordnelsesforhold mellem  

 rigspolitichefen  

 og politidirektørerne, som indebærer, at rigspolitichefen kan give  

 politidirektørerne generelle og konkrete tjenestebefalinger.
Som følge heraf  

 bliver Rigspolitichefen fra 1. januar 2007 klageinstans i forhold til  

 politikredsene for så vidt angår politifaglige spørgsmål.
De afgørelser, som  

 hidtil har kunnet påklages til Justitsministeriet, vil derfor fremover med  

 enkelte  

 undtagelser skulle påklages til Rigspolitichefen.
Rigspolitichefens afgørelser som klageinstans vil ikke kunne  

 påklages til Justitsministeriet.
Det følger direkte af retsplejelovens § 109,  

 stk. 2. Justitsministeriet vil dog ikke være afskåret fra på eget initiativ  

 som  

 tilsynsmyndighed at gribe ind i konkrete sager, hvis der er truffet en  

 forkert  

 afgørelse eller begået grovere sagsbehandlingsfejl.
 Træffer Rigspolitichefen afgørelse som 1. instans, vil disse  

 afgørelser  med enkelte undtagelser i visse personalesager, jf. pkt. 2.  

 nedenfor  kunne påklages til Justitsministeriet.
2. Klageinstans De afgørelser, som fremover  

  

 påklages  

 til Rigspolitichefen  

  

 , er afgørelser vedrørende politiets dispositioner uden  

 for strafferetsplejen.
Det gælder bl.a. afgørelser i medfør af politiloven  

 (f.eks. påbud, frihedsberøvelse, pålæg i forbindelser med demonstrationer og  

 stikprøvevisitation), afgørelser i medfør af våbenloven (f.eks.  

 våbentilladelser, ind- og udførsel af våben og meddelelse af samtykke til  

 jagttegn), afgørelser i medfør af restaurationsloven (f.eks.  

 restaurationsforbud, autorisation af dørmænd, tilladelse til offentlig  

 optræden  

 og spørgsmål om sikkerhedsmæssige indretninger af restaurationer mv.),  

 afgørelser i medfør af lov om forbud mod ophold i bestemte ejendomme og lov  

 om  

 forbud mod besøgende i bestemte lokaler, politidirektørens afgørelser i  

 første  

 instans i visse erstatningssager uden for strafferetsplejen, afgørelser efter  

 dyreværnsloven (f.eks. pålæg om dyrs behandling eller aflivning  

 m.v., tilladelser til oprettelse af zoologiske haver  

 og tilladelser til erhvervsmæssig handel med og opdræt af dyr m.v.)  

 og afgørelser efter hundeloven (f.eks. pålæg om at holde hund indelukket  

 og pålæg om brug af snor, mundkurv eller aflivning).
 Særligt for så vidt angår politidirektørens afgørelser om  

 flagning med udenlandske flag og afgørelser i medfør af lov om spillekasinoer  

 følger det af Justitsministeriets bekendtgørelse af 13. december 2006 om  

 klageadgang i visse sager om flagning og i medfør af lov om spillekasinoer,  

 at  

 sådanne afgørelser fortsat  

  

 påklages til  

 Justitsministeriet.
I  

  

 personalesager  

  

 følger det af retsplejelovens § 109, stk. 3, at Rigspolitichefens afgørelser  

 i  

 1. instans i ansættelses- og personalesager ikke kan påklages til  

 Justitsministeriet.
Rigspolitichefens afgørelser i 1. instans i  

 disciplinærsager og i andre sager, hvor der er truffet afgørelse om afsked,  

 samt i sager om aktindsigt i ansættelses- og personalesager, vil fortsat  

 kunne  

 påklages til Justitsministeriet.
Derimod vil politidirektørernes afgørelser i  

 1. instans i disciplinærsager samt i sager om aktindsigt i ansættelses- og  

 personalesager som følge af den generelle regel i retsplejelovens § 109, stk.  

 2, (jf. pkt. 1 ovenfor) alene kunne påklages til Rigspolitichefen.
3. Ikrafttrædelse Som det fremgår under pkt. 1, træder lov nr. 538 af 8. juni  

 2006 (om ændring af retsplejeloven og forskellige andre love) i kraft den 1.  

 januar 2007.
For så vidt angår de sagsområder, hvor Rigspolitichefen  

 fremover er klageinstans, jf. pkt. 2, indebærer det, at klager, der  

  

 fremsættes den 1. januar 2007 eller senere  

  

 ,  

 behandles af Rigspolitichefen.
Afgørelser, der er påklaget til  

 Justitsministeriet før dette tidspunkt, behandles af ministeriet.
 Justitsministeriet skal anmode politikredsene om at tilpasse  

 deres klagevejledninger, så de er i overensstemmelse med den ændrede  

 klageadgang.
