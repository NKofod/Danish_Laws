Resumé  


  

 En mand ansøgte Sundhedsstyrelsen om at komme i betragtning ved tildeling  

 af bevilling til at drive apotek.
Ansøgeren var efter Sundhedsstyrelsens  

 opfattelse ikke blandt de tre bedst egnede, og styrelsen undlod derfor at  

 indstille ham til Sundhedsministeriet.
Ansøgeren modtog ingen begrundelse i  

 forbindelse med styrelsens indstilling eller ministeriets afgørelse af hvem  

 der  

 over for Dronningen skulle indstilles til at modtage den ledige bevilling.
Efter apotekerloven havde Sundhedsministeriet ikke mulighed for  

 at indstille en ansøger som ikke var omfattet af Sundhedsstyrelsens  

 indstilling  

 til ministeriet.
Som følge heraf var Sundhedsstyrelsens afgørelse om ikke at  

 indstille en ansøger efter ombudsmandens opfattelse en afgørelse i  

 forvaltningslovens forstand.
Ombudsmanden udtalte derfor at det var en fejl, at  

 Sundhedsstyrelsens meddelelse til ansøgeren om ikke at indstille ham til  

 Sundhedsministeriet, ikke var ledsaget af en begrundelse efter  

 forvaltningslovens begrundelsesregler.
Da ansøgeren efterfølgende havde fået  

 en  

 begrundelse for styrelsens beslutning, foretog ombudsmanden sig ikke mere i  

 sagen.  

 (J. nr. 1994-618-810).
Anvendelsen af forvaltningslovens begrundelsesregler ved  

 Sundhedsstyrelsens beslutning om ikke at indstille en ansøger til en  

 apotekerbevilling Den 8. februar 1994 rettede A  

 første gang henvendelse til mig fordi A ikke var kommet i betragtning ved  

 tildeling af bevilling til at drive et bestemt apotek.
Den undersøgelse som jeg i  

 anledning af A's henvendelse indledte, tog udgangspunkt i det forhold at  

 Sundhedsministeriets meddelelse til A i brev af 24. januar 1994 ikke var  

 ledsaget af en begrundelse.
Brevet var sålydende:
 "Ved kongelig resolution  

 af 17. januar 1994 er der meddelt (B) bevilling til at drive (apoteket).
 Sundhedsministeriet  

 tilbagesender vedlagt de bilag, der medfulgte Deres ansøgning om bevilling  

 til  

 ovennævnte apotek".
Undersøgelsen tog endvidere  

 udgangspunkt i § 20, stk. 1, og § 67, stk. 1, i lov nr. 279 af 6. juni 1984  

 om  

 apoteksvirksomhed (herefter apotekerloven) om proceduren i forbindelse med  

 besættelse af ledige apotekerbevillinger.
Bestemmelserne var sålydende:
"  

  

 § 20.  

  

 Ansøgning om en apotekerbevilling indsendes til  

 sundhedsstyrelsen, der afgiver en begrundet udtalelse til sundhedsministeren  

 om  

 de efter styrelsens opfattelse tre bedst egnede ansøgere i nummerorden.  

 Forinden udtalelsen afgives, rådfører sundhedsstyrelsen sig med de  

 konsulenter,  

 der er nævnt i § 67. Ved udtalelsens afgivelse offentliggør sundhedsstyrelsen  

 navnene på de anbefalede ansøgere i alfabetisk orden." "  

  

 § 67.  

  

 I sager om meddelelse af apotekerbevillinger rådfører sundhedsstyrelsen  

 sig med 3 konsulenter om ansøgernes egnethed.
Konsulenterne beskikkes for 4  

 år  

 ad gangen af sundhedsministeren efter indstilling fra henholdsvis Dansk  

 Farmaceutforening, Danske Apoteksteknikeres Forening og Danmarks  

 Apotekerforening." Fra 1. juli 1994 er § 67  

 blevet ændret (lov nr. 451 af 1. juni 1994). Ordene "om ansøgernes  

 egnethed" i bestemmelsens første stykke er udgået.
Bestemmelsen har  

 endvidere  

 fået følgende tilføjelse:
"  

  

 Stk. 4.  

  

 Konsulenterne skal alene udtale sig om, hvorvidt den  

 enkelte ansøger er egnet eller ikke egnet til at drive det pågældende apotek  

 eller lede det pågældende sygehusapotek." Det fremgik af sagens akter  

 at der den 17. september 1993 blev afholdt et møde i Sundhedsstyrelsen mellem  

 de tre konsulenter som er nævnt i apotekerlovens § 67, stk. 1, og  

 repræsentanter  

 for Sundhedsstyrelsen.
Af et notat vedrørende mødet fremgik at der var  

 enighed  

 blandt konsulenterne om, hvilke tre af i alt ti ansøgere der skulle  

 indstilles  

 til at drive apoteket.
Konsulenterne havde forskellige forslag til  

 rækkefølgen  

 mellem disse tre.
Den 29. september 1993  

 fremsendte Sundhedsstyrelsen sin indstilling til Sundhedsministeriet.  

 Indstillingen indeholdt Sundhedsstyrelsens forslag til rækkefølgen mellem de  

 indstillede.
Dagen efter offentliggjorde styrelsen de pågældendes navne,  

 bl.a. over for de øvrige ansøgere, herunder A.
 Brevet havde følgende ordlyd:
 "Meddelelse i henhold  

 til § 20, stk. 1, i lov nr. 279 af 6. juni 1984 om apoteksvirksomhed.
 Sundhedsstyrelsen har til  

 Sundhedsministeriet indstillet nedennævnte 3 ansøgere til (apoteket):
(...) Til apoteket var indkommet 10  

 ansøgninger".
 I et brev af 22. november  

 1993 til Sundhedsministeriet anmodede A om en nærmere begrundelse for  

 Sundhedsstyrelsens indstilling med hensyn til apoteket.
 Ministeriet sendte brevet til  

 udtalelse i Sundhedsstyrelsen.
 Den 21. december 1993 sendte  

 Sundhedsministeriet A en samlet besvarelse af flere breve om besættelse af  

 bevillinger til forskellige apoteker (afsluttede sager). Om apoteket skrev  

 ministeriet bl.a. følgende:
"Hvad angår den ledige  

 bevilling til (apoteket), har jeg i anledning af Deres brev af 22. november  

 1993 anmodet Sundhedsstyrelsen om en udtalelse.
Sundhedsstyrelsen har  

 fremsendt  

 vedlagte udtalelse af 7. december 1993.
 Samtidig medsendes  

 Sundhedsstyrelsens indstilling til ministeriet af 29. september 1993  

 vedrørende  

 bevillingen til (apoteket), renset for oplysninger om de 3 indstillede  

 ansøgere".
I den nævnte udtalelse fra  

 Sundhedsstyrelsen havde styrelsen svaret ministeriet at "(i) vurdering af de  

 indstillede ansøgere er der lagt vægt på ansøgernes kvalifikationer m.h.t.  

 drift/økonomi, faglig kompetence og ledelse.
De tre indstillede ansøgere er  

 alle  

 blevet bedømt til at have bedre ledelsesmæssige kvalifikationer end  

 (A)".
 Ministeren sluttede brevet  

 med at oplyse at sagen om besættelse af bevillingen til apoteket kunne  

 forventes færdigbehandlet i ministeriet inden for 14 dage.
Den 14. januar 1994 sendte  

 ministeriet sin forestilling til dronningen om tildeling af bevilling til  

 apoteket.
Blandt de 10 ansøgere pegede ministeriet på B.
 Dronningen bifaldt  

 indstillingen den 17. januar 1994 hvorefter Sundhedsministeriet den 24.  

 januar  

 1994 bekendtgjorde navnet på den nye bevillingshaver til driften af apoteket.  

 Ministeriet sendte samtidig et brev herom til medansøgerne - og således også  

 til A.
 Brevet er citeret ovenfor.
 Med breve af 8. februar 1994,  

 16. og 25. april 1994 rettede A henvendelse til mig.
 Den 15. juni 1994 bad jeg  

 Sundhedsministeriet om en udtalelse angående A's klage over at ministeriets  

 afgørelse i brevet af 24. januar 1994 ikke var ledsaget af en begrundelse.  

 Jeg  

 henviste herved til forvaltningslovens § 22 og § 24.
På ministeriets foranledning  

 afgav Sundhedsstyrelsen den 30. juni 1994 en udtalelse.
Styrelsen henviste  

 til  

 bemærkningerne til lov om apoteksvirksomhed, § 20, og anførte bl.a. følgende:
 "...
 Loven trådte i kraft den 1.  

 januar 1985 - dvs. 2 år før forvaltningsloven.
 Sundhedsstyrelsen har hidtil  

 lagt til grund, at § 20 jf. § 67 i Lov om apoteksvirksomhed indeholdt bedre  

 eller i hvert fald mindst de samme retssikkerhedsgarantier i relation til  

 udnævnelser til ledige apoteksbevillinger som de almindelige  

 forvaltningsprocessuelle regler i forvaltningsloven, herunder reglen i denne  

 lovs § 22 og § 24.
 Sundhedsstyrelsen er ikke  

 bekendt med, at andre personalekategorier, ex lege, har fået tillagt samme  

 indsigt i og beføjelser til at præge indstillinger om udnævnelser.
Lov om apoteksvirksomhed  

 foreskriver, at Sundhedsstyrelsen skal afgive indstilling om de 3 bedst  

 egnede  

 i nummerorden.
Loven er tavs med hensyn til de øvrige ansøgere.
 Det spørgsmål, der herefter  

 kan rejses, er, om Lov om apoteksvirksomhed udtømmende har gjort op med de  

 procedurer,  

 der gælder i relation til udnævnelser af apotekere, eller om den senere  

 forvaltningslov  

 stiller supplerende krav af forvaltningsprocessuel karakter, f.eks. det, der  

 er  

 indeholdt i § 24.
 Dette spørgsmål lader sig  

 ikke umiddelbart besvare.
 Det vil formentlig forudsætte  

 en gennemgang af forvaltningslovens forarbejder med henblik på en vurdering  

 af,  

 om lovfæstede udnævnelsesprocedurer måtte være tilsigtet ændret til  

 forvaltningslovens minimumsgarantier.
 Kan en sådan analyse ikke  

 bringe retlig relevante momenter frem, synes meget at kunne tale for, at  

 hidtidig praksis kan fortsætte.
 Bliver resultatet, at der  

 fremover skal formuleres begrundelser, opstår det yderligere spørgsmål, om  

 det  

 måtte gælde alle ansøgere, eller kun de 2 indstillede, der ikke kom i  

 betragtning.
 Sundhedsstyrelsens  

 indstilling til eller rådgivning af Sundhedsministeriet i sager om udnævnelse  

 af apotekere har efter Sundhedsstyrelsens opfattelse ikke karakter af  

 afgørelser i forvaltningslovens forstand, jf. denne lovs § 2, stk. 1.  

 Reglerne  

 i forvaltningslovens § 22 og § 24 finder derfor ikke anvendelse på  

 Sundhedsstyrelsens indstilling.
Sundhedsstyrelsen er mest  

 tilbøjelig til at mene, at begrundelseskravet i givet fald kun kan finde  

 anvendelse i relation til de 2 indstillede.
Det er kun i relation til disse,  

 der kan tales om en afgørelse i forbindelse med Sundhedsministeriets  

 stillingtagen. (A) var imidlertid ikke blandt de indstillede.
Det modsatte resultat synes  

 at måtte betyde, at § 20, stk. 1 ændres radikalt - og så radikalt at der  

 næppe  

 er grundlag herfor i forbindelse med stillingtagen til en konkret klagesag og  

 vil iøvrigt betyde, at Sundhedsministeriet ville blive sat i en umulig  

 situation, idet ministeriet efter Sundhedsstyrelsens opfattelse kun har  

 valget  

 og afgørelseskompetencen i relation til de 3 indstillede." I en udtalelse som jeg modtog  

 den 3. oktober 1994, udtalte Sundhedsministeriet bl.a. følgende:
 "...
Efter § 20, stk. 1, i lov nr.  

 279 af 6. juni 1984 om apoteksvirksomhed indsendes ansøgning om en  

 apotekerbevilling til Sundhedsstyrelsen, der afgiver en begrundet udtalelse  

 til indenrigsministeren (nu sundhedsministeren) om de efter styrelsens  

 opfattelse 3 bedst egnede ansøgere i nummerorden.
Forinden udtalelsen afgives  

 rådfører Sundhedsstyrelsen sig med de konsulenter, der rådgiver styrelsen i  

 forfremmelsessager.
Ved udtalelsens afgivelse offentliggør Sundhedsstyrelsen  

 navnene på de anbefalede ansøgere i alfabetisk orden.
 Efter bestemmelsens stk. 3,  

 har en ansøger ret til at blive gjort bekendt med de udtalelser, der afgives  

 om  

 den pågældende.
Efter lovens § 67, stk. 1,  

 rådfører Sundhedsstyrelsen sig i sager om meddelelse af apotekerbevillinger  

 med  

 3 konsulenter om ansøgernes egnethed.
Konsulenterne beskikkes for 4 år ad  

 gangen af indenrigsministeren (nu sundhedsministeren) efter indstilling fra  

 henholdsvis Dansk Farmaceutforening, Danske Apoteksteknikeres Forening og  

 Danmarks Apotekerforening.
Baggrunden for den ved  

 apotekerloven af 1984 gennemførte ændrede ordning var i følge bemærkningerne  

 til lovforslaget et ønske om at præcisere ansvaret for indstillingerne til  

 Indenrigsministeriet.
Ifølge lovbemærkningerne havde der i praksis under  

 tiden  

 hos ansøgerne været tvivl om det reelle ansvar for indstillingerne.
Med 1984-loven afskaffedes  

 derfor ordningen med fremsendelse af forfremmelseskonsulenternes udtalelse  

 til  

 Indenrigsministeriet.
Det forudsættes efter bemærkningerne til lovforslaget,  

 at  

 konsulenternes rådgivning af styrelsen finder sted mundtligt og i form af  

 samlede drøftelser mellem konsulenterne og styrelsen.
I tilfælde af markeret  

 uenighed om bedømmelsen af en ansøgers kvalifikationer må Sundhedsstyrelsen i  

 forbindelse med udtalelsen til Indenrigsministeriet gøre opmærksom herpå.
Den  

 enkelte konsulent kan begære medsendt en særlig udtalelse for sig til  

 Indenrigsministeriet.
Det fremgår af side 7 i  

 vedlagte "Beretning om arbejdet i Indenrigsministeriets  

 apotekerlovsudvalg, nedsat den 18. maj 1993" (skal være 1983, min  

 bemærkning), at Danmarks Apotekerforenings repræsentant i udvalget havde  

 ønsket, at det af bemærkningerne til lovbestemmelsen om  

 forfremmelseskonsulenternes rådgivning af Sundhedsstyrelsen fremgik, at  

 konsulenternes mulighed for at markere uenighed med Sundhedsstyrelsen om  

 bedømmelsen af ansøgernes kvalifikationer også omfattede rækkefølgen af de 3  

 bedst kvalificerede.
Sundhedsstyrelsen og Amtsrådsforeningens repræsentanter  

 fandt derimod, at lovudkastets bemærkninger gav en god og præcis beskrivelse  

 af  

 fremgangsmåden ved konsulenternes rådgivning af Sundhedsstyrelsen og kunne  

 ikke  

 tiltræde, at der skulle indføres pligt for Sundhedsstyrelsen til i alle  

 tilfælde at udforme sit standpunkt under "overopsyn" af  

 konsulenterne.  

 Apotekerforeningens ønske blev ikke imødekommet i det fremsatte lovforslag.
 Det bemærkes for  

 fuldstændighedens skyld, at bestemmelsen i apotekerlovens § 67, stk 1, er  

 ændret med virkning fra den 1. juli 1994 ved lov nr. 451 af 1. juni 1994.
 Som det fremgår af  

 ovenstående er der ved lov fastsat en helt speciel fremgangsmåde for  

 behandlingen af sager om tildeling af ledige bevillinger til at drive apotek.  

 Efter Sundhedsministeriets opfattelse har denne regulering forrang for  

 reglerne  

 i forvaltningsloven.
Sundhedsministeriet har i  

 praksis fortolket bestemmelsen i apotekerlovens § 20 således, at  

 sundhedsministeren ikke kan udnævne en ansøger, der ikke er indstillet af  

 Sundhedsstyrelsen som en af de 3 bedst egnede.
Denne fortolkning støtter  

 ministeriet bl.a. på, at ministeriet ikke for disse ansøgeres vedkommende er  

 i  

 besiddelse af oplysninger om, hvorvidt de pågældende vil være fagligt  

 kvalificerede til at drive det pågældende apotek.
De eneste dokumenter, der  

 foreligger for Sundhedsministeriet om ansøgere, der ikke er omfattet af  

 Sundhedsstyrelsens indstilling, er de pågældendes egne ansøgninger.
 Da ministeriet som nævnt ikke  

 har mulighed for at udnævne en ansøger, der ikke er indstillet af  

 Sundhedsstyrelsen, træffer ministeriet heller ikke en afgørelse i  

 forvaltningslovens forstand for så vidt angår disse ansøgere.  

 Sundhedsministeriet vil derfor ikke være i stand til at give en rigtig  

 begrundelse, da ministeriet ikke ved og ikke skal vide, hvorfor  

 Sundhedsstyrelsen ikke har medtaget en bestemt ansøger blandt de indstillede.
 Beslutning om, at en ansøger  

 ikke kan komme i betragtning ved tildeling af bevillingen til et konkret  

 apotek  

 træffes i de her omhandlede tilfælde i realiteten af Sundhedsstyrelsen.
I forbindelse med  

 fremsendelsen af indstillingen til Sundhedsministeriet og den lovbestemte  

 offentliggørelse af navnene på de tre indstillede underretter  

 Sundhedsstyrelsen  

 samtlige ansøgere om navnene på de af styrelsen indstillede ansøgere.
Som  

 følge  

 af lovens detaljerede og udtømmende regulering af Sundhedsstyrelsens  

 behandling  

 af bevillingsansøgningerne er Sundhedsstyrelsen efter Sundhedsministeriets  

 opfattelse ikke forpligtet til i disse tilfælde at begrunde indstillingen for  

 så vidt angår de ansøgere, der ikke indstilles.
Det bemærkes i denne  

 forbindelse, at Sundhedsministeriet først påbegynder behandlingen af sager om  

 tildeling af apotekerbevilling 15 dage efter modtagelsen af den pågældende  

 sag.  

 Dette skyldes hensynet til at sikre ansøgere, herunder ikke-indstillede  

 ansøgere mulighed for at benytte sig af adgangen i apotekerlovens § 20, stk.  

 3,  

 til at blive gjort bekendt med de udtalelser, der er afgivet om den  

 pågældende.  

 Benytter en ansøger sig af retten til aktindsigt efter § 20, stk. 3, udskyder  

 eller afbryder ministeriet behandlingen af den pågældende sag, indtil den  

 pågældende har haft lejlighed til at fremkomme med eventuelle  

 bemærkninger." I et brev til A udtalte jeg  

 herefter bl.a. følgende:
"Sagen rejser spørgsmål  

 om hvorvidt Sundhedsministeriet eller Sundhedsstyrelsen  

 har truffet afgørelse i forvaltningslovens forstand i forhold til Dem, og om der med proceduren i apotekerlovens §§ 20 og 67 er  

 gjort udtømmende op med, hvilke forvaltningsprocessuelle krav der kan stilles  

 i  

 relation til udnævnelse af apotekere.
Ad 1) Forvaltningslovens regler om  

 begrundelse gælder alene i afgørelsessager hvor den pågældende part ikke får  

 fuldt ud medhold, jf. lovens § 2, stk. 1, sammenholdt med § 22.
Som det fremgår, har  

 Sundhedsstyrelsen i anledning af sagen anført at forvaltningslovens  

 begrundelseskrav i det højeste kan antages at gælde i relation til de  

 ansøgere  

 som styrelsen har indstillet efter lovens § 20, stk. 1, og som ikke kommer i  

 betragtning.
Styrelsen har herved henvist til at det kun er i forhold til  

 disse  

 der kan tales om en afgørelse i forbindelse med ministeriets stillingtagen.  

 Styrelsen har i den sammenhæng anført at ministeriet efter styrelsens  

 opfattelse kun har "valget og afgørelseskompetencen i relation til de 3  

 indstillede". Hvad de øvrige ansøgere angår, har styrelsen anført at  

 reglerne i forvaltningslovens §§ 22 og 24 ikke finder anvendelse på  

 Sundhedsstyrelsens indstilling til Sundhedsministeriet.
Der er netop tale om  

 en indstilling (og ikke en afgørelse).
 Jeg må forstå styrelsens  

 udtalelse på den måde at der hvad de ansøgere angår som ikke bliver  

 indstillet  

 af styrelsen, hverken fra ministeriets eller styrelsens side foreligger en  

 afgørelse i forvaltningslovens forstand.
Sundhedsministeriet har  

 tilsluttet sig Sundhedsstyrelsens fortolkning af apotekerlovens § 20 og har  

 til støtte for synspunktet om at ministeriet ikke har mulighed for at udnævne  

 en ikke indstillet ansøger, gjort gældende at ministeriet ikke har  

 oplysninger  

 om, hvorvidt disse øvrige ansøgere vil være fagligt kvalificerede til at  

 drive  

 det apotek sagen drejer sig om.
Efter ministeriets opfattelse træffer det på  

 nævnte baggrund ikke en afgørelse i forvaltningslovens forstand for så vidt  

 angår disse ansøgere.
Som led i en mere praktiskorienteret argumentation har  

 ministeriet anført at ministeriet ikke er i besiddelse af andre oplysninger  

 om  

 de ikke indstillede ansøgere end de pågældendes egne ansøgninger.
Ministeriet  

 ved ikke hvorfor Sundhedsstyrelsen ikke har medtaget en bestemt ansøger  

 blandt  

 de indstillede, og er derfor ikke i stand til at give en "rigtig  

 begrundelse" over for denne.
 Jeg må endvidere forstå  

 Sundhedsministeriets udtalelse på den måde at ministeriet - i modsætning til  

 Sundhedsstyrelsen  

 - er af den opfattelse at styrelsen træffer en afgørelse i forvaltningslovens  

 forstand i forhold til disse øvrige ansøgere, men at styrelsen som følge af  

 den  

 "detaljerede og udtømmende regulering af Sundhedsstyrelsens behandling  

 af  

 bevillingsansøgningerne" efter ministeriets opfattelse  

  

 ikke  

  

 efter forvaltningsloven er  

 forpligtet til at begrunde sit valg over for disse.
Sundhedsministeriet træffer  

 efter apotekerloven afgørelse om hvem der over for dronningen skal indstilles  

 til at modtage en ledig bevilling.
Sundhedsstyrelsens og Sundhedsministeriets  

 fortolkning af lovens § 20 sammenholdt med § 67, hvorefter den lovfæstede  

 høring af Sundhedsstyrelsen betragtes som imperativ, kan ikke give mig  

 anledning til bemærkninger.
Når denne fortolkning lægges  

 til grund, kan der efter min opfattelse ikke herske tvivl om at  

 Sundhedsstyrelsens  

 beslutning om ikke at indstille en ansøger til Sundhedsministeriet indebærer  

 en  

 afgørelse i forvaltningslovens forstand.
Jeg kan således tilslutte mig  

 Sundhedsministeriets  

 opfattelse af dette spørgsmål.
Ad 2) Forarbejderne til  

 apotekerloven yder af gode grunde ikke bidrag til besvarelse af spørgsmålet  

 om  

 hvorvidt der med reglerne i apotekerlovens §§ 20 og 67 er gjort udtømmende op  

 med, hvilke forvaltningsprocessuelle krav der kan stilles i relation til  

 udnævnelse af apotekere.
Loven blev vedtaget før fremsættelsen af det  

 lovforslag der førte til forvaltningsloven.
Sundhedsstyrelsen har i sin  

 udtalelse i anledning af sagen anført at svaret må søges ved en nærmere  

 gennemgang af forvaltningslovens forarbejder.
Sundhedsstyrelsen har herefter  

 i  

 den sammenhæng anført at apotekerlovens udnævnelsesprocedurer ikke uden  

 retligt  

 relevante momenter kan være "tilsigtet ændret til forvaltningslovens  

 minimumsgarantier".
 Sundhedsministeriet har på  

 sin side i udtalelsen til mig gjort gældende at den helt specielle  

 fremgangsmåde for behandlingen af sager om tildeling af ledige bevillinger  

 til  

 at drive apotek må have forrang for reglerne i forvaltningsloven.
 Forarbejderne til  

 forvaltningsloven indeholder bl.a. følgende bemærkninger af betydning for  

 sagen  

 (Folketingstidende 1985-86, tillæg A, sp. 160 og 163):
 "Lovforslagets § 24  

 sammenholdt med § 36 indebærer endvidere, at § 24 uanset indholdet af  

 eksisterende bestemmelser om begrundelse vil udgøre mindstekravet til  

 begrundelsens indhold (Justitsministeriets bemærkninger til lovforslagets  

 kapitel 6 om begrundelse; min bemærkning).
 ...
 Som anført ovenfor i  

 bemærkningerne til kapitel 6 supplerer lovforslagets § 24 eksisterende regler  

 om begrundelse således, at begrundelserne inden for de pågældende områder  

 mindst skal opfylde de krav, der følger af denne bestemmelse (bemærkningerne  

 til lovforslagets § 24; min bemærkning)".
 Forvaltningslovens § 36 er  

 sålydende:
"  

  

 § 36.  

  

 Bestemmelser i andre love eller bestemmelser fastsat i medfør  

 af lov, som stiller mere omfattende krav til begrundelsens indhold end de,  

 der  

 følger af § 24, opretholdes." Justitsministeriets havde ved  

 fremsættelsen af lovforslaget følgende bemærkninger til bestemmelsen  

 (Folketingstidende 1985-86, tillæg A, sp. 179):
"Bestemmelsen sikrer, at  

 bestående regler, der stiller mere omfattende krav til begrundelsens indhold,  

 opretholdes.
Det vil følge af almindelige fortolkningsprincipper, at regler i  

 lovgivningen, hvorefter afgørelser, der giver den pågældende part fuldt ud  

 medhold,  

 skal begrundes, fortsat vil gælde ved siden af den nu i § 22, foreslåede  

 regel  

 om ledsagende begrundelse af afgørelser, der ikke giver den pågældende fuldt  

 ud  

 medhold.
Det er derfor ikke fundet nødvendigt at medtage en udtrykkelig regel  

 herom i den i § 36 foreslåede bestemmelse." Både Sundhedsstyrelsen og  

 Sundhedsministeriet har som det fremgår, afgivet udtalelse ud fra den  

 forudsætning at der består en regelkonflikt mellem apotekerlovens og  

 forvaltningslovens  

 regler.
Som det fremgår, indeholder  

 forvaltningslovens bestemmelser og forarbejder svaret på eventuelle  

 konflikter  

 mellem ældre lovbestemmelser om begrundelse og forvaltningslovens regler:  

 Forvaltningslovens regler udgør efter lovens ikrafttræden et minimum således  

 at mere vidtgående regler opretholdes.
Efter min opfattelse er de  

 processuelle regler i apotekerlovens §§ 20 og 67 ved forvaltningslovens  

 vedtagelse på denne baggrund suppleret med forvaltningslovens  

 (minimums)regler  

 om begrundelse.
Jeg bemærker for en fuldstændigheds skyld at apotekerloven  

 ikke indeholder nogen bestemmelse om begrundelse, og at jeg derfor ikke kan  

 tilslutte mig den nævnte forudsætning (om regelkonflikt).
Konklusion Som anført ovenfor indebar Sundhedsstyrelsens  

 beslutning om ikke at indstille Dem som bevillingshaver til (apoteket) en  

 afgørelse i forvaltningslovens forstand i forhold til Dem.
Som følge heraf  

 skulle Sundhedsstyrelsens meddelelse til Dem herom i brev af 30. september  

 1993  

 have været ledsaget af en begrundelse, jf. forvaltningslovens §§ 22 og 24.
 Brevet indeholdt ingen  

 begrundelse hvilket jeg må betragte som en fejl.
Jeg har gjort  

 Sundhedsstyrelsen og Sundhedsministeriet bekendt med min opfattelse, men  

 foretager mig i øvrigt ikke noget i den anledning.
Jeg henviser herved til at  

 De med Sundhedsstyrelsens udtalelse af 7. december 1993 til ministeriet har  

 modtaget en begrundelse for styrelsens afgørelse.
