Bekendtgørelse om visse  

 byggeforeningers frigørelse for tilskudsbestemmelser I medfør af § 2, stk. 2, i lov nr. 196 af 4. juni  

 1964 om frigørelse for visse tilskudsbestemmelser fastsættes følgende regler.
 § 1.  

  

 Ejendomme, til hvis opførelse tilskud er ydet byggeforeninger  

 (boligforeninger)  

 i medfør af den i § 1, stk. 2, i lov om frigørelse for visse  

 tilskudsbestemmelser omhandlede lovgivning, kan på de i loven og nærværende  

 bekendtgørelse fastsatte betingelser frigøres for de forpligtelser med hensyn  

 til lejekontrol, anvendelse af overskud m.v., som med hjemmel i vilkårene for  

 tilskuddets ydelse er pålagt ejendomme.
Stk. 2.  

  

 Når vilkårene  

 for frigørelse er opfyldt, kan de om forpligtelserne tinglyste bestemmelser  

 ifølge deklaration eller vedtægter forlanges kvitteret til aflysning i  

 tingbogen.
Kvitteringen meddeles af kommunalbestyrelsen eller den,  

 kommunalbestyrelsen bemyndiger hertil.
§ 2.  

  

 Foreningen kan forlange frigørelse mod betaling af det oprindeligt ydede  

 tilskud samt et beløb svarende til forskellen mellem den godkendte  

 oprindelige  

 anskaffelsessum for ejendommen og dennes værdi efter en vurdering på det  

 tidspunkt, hvor begæring om frigørelse fremsættes.
Vurderingen foretages  

 efter  

 reglerne om vurdering i lov om vurdering og beskatning til staten af landets  

 faste ejendomme.
 Stk. 2.  

  

 Er der af  

 foreningen eller beboerne afholdt udgifter til forbedringer, som har forøget  

 ejendommens værdi og givet sig udslag i højere vurderingssum, nedsættes dog  

 det  

 i stk. 1 nævnte forskelsbeløb med et til værdiforøgelsen svarende fradrag.
 § 3.  

  

 Frigørelsesbeløb skal indbetales kontant til kommunalbestyrelsen eller den,  

 kommunalbestyrelsen bemyndiger hertil, eller afgøres ved udstedelse af  

 pantebrev til samme.
Stk. 2.  

  

 Udstedes der  

 pantebrev, skal gælden ifølge dette afdrages over 20 år med lige store  

 halvårlige afdrag og forrentes med 6 pct. p.a. af den til enhver tid værende  

 restgæld.
De på ejendommen lyste tilskudsbestemmelser ifølge vedtægter eller  

 deklaration kan ikke kvitteres til aflysning, før hele beløbet er betalt,  

 eller  

 pantebrevet sikres ved oprykkende tinglyst panteret i ejendommen inden for  

 ejendomsværdien ifølge ejendommens seneste vurdering.
Udstedes flere  

 pantebreve, jfr. § 4, skal samtlige pantebreve have sideordnet panteret  

 indenfor den anførte værdi.
 § 4.  

  

 For  

 medlemmer i foreningen, som ved frigørelsen har været indehaver af en bolig i  

 mindst 5 år, og som er fyldt 65 år, kan betalingen af det til disses andele i  

 ejendommen svarende frigørelsesbeløb udsættes, indtil medlemmets ret til  

 lejligheden ophører.
Stk. 2.  

  

 Finder  

 udsættelse sted, beregnes der på grundlag af forholdet mellem de oprindelige  

 medlemsindskud i ejendommen for hvert enkelt af de pågældende medlemmer en  

 andel i frigørelsesbeløbet.
For denne andel udstedes et særskilt pantebrev,  

 som  

 må indeholde oplysning om det pågældende medlems navn og hvilken lejlighed  

 gælden vedrører.
Endvidere må i pantebrevet optages bestemmelse om, at gælden  

 forrentes med 6 pct. p.a., og at gælden med renter forfalder til betaling,  

 når  

 medlemmets ret til lejligheden ophører ved overdragelse eller dødsfald.  

 Overtages lejligheden af en efterlevende ægtefælle ved medlemmets død,  

 forfalder gælden med renter dog først, når den efterlevendes ret til  

 lejligheden ophører.
 § 5.  

  

 Uanset frigørelsen skal foreningen stedse betinge sig, at overdragelse af  

 medlemsret til lejlighed i ejendommen skal foretages af foreningens  

 bestyrelse,  

 og at et medlems vederlag for afståelse af medlemsretten ikke må overstige  

 værdien af medlemmets andel i foreningens formue, jfr. stk. 2. Har medlemmet  

 foretaget forbedringer af lejligheden, kan vederlaget dog forhøjes med  

 værdien  

 heraf.
 Stk. 2.  

  

 Foreningens  

 formue opgøres som forskellen mellem på den ene side samtlige foreningens  

 aktiver, herunder ejendommen, der medregnes med ejendomsværdien ved den  

 seneste  

 almindelige vurdering eller en senere særlig vurdering, jfr. § 2, stk.  

 1,  

 2. punktum, og på den anden side foreningens gæld, herunder prioritetsgælden  

 i  

 ejendommen.
 Stk. 3.  

  

 Bestemmelserne i  

 stk. 1 og 2 kan ikke gyldigt fraviges ved vedtægtsbestemmelser eller på anden  

 måde.
 § 6.  

  

 Er  

 byggeforeningens vedtægter godkendt af boligministeren i medfør af reglerne i  

 § 17 i lov nr. 235 af 30. april 1946 om byggeri med offentlig støtte  

 eller  

 tilsvarende bestemmelser i senere byggestøttelove, således at foreningens  

 ejendomme er omfattet af reglerne om sociale boligforetagender, jfr.  

 § 103  

 i lov om boligbyggeri, finder bestemmelserne i nærværende bekendtgørelses  

 §§ 1-5 ikke anvendelse.
 Stk. 2.  

  

 Bestemmelser af  

 den i § 1, stk. 1, omhandlede art, der er tinglyst på ejendomme, som  

 omfattes af reglerne om sociale boligforetagender, jfr. stk. 1, kan af  

 kommunalbestyrelsen eller den, kommunalbestyrelsen bemyndiger hertil,  

 kvitteres  

 til aflysning uden betingelser.
 § 7.  

  

 Med  

 indbetalte frigørelsesbeløb foreholdes som anført i § 4 i lov om  

 frigørelse for visse tilskudsbestemmelser.
 § 8.  

  

 Denne bekendtgørelse træder i kraft straks.
