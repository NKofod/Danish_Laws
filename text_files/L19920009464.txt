 I tilslutning til Udenrigsministeriets bekendtgørelse nr. 1 af 16. januar  

 1992 meddeles det, at der den 3. juli 1992 i Kampala er undertegnet en  

 overenskomst mellem Danmark og Uganda, ifølge hvilken den danske regering i  

 en tre-årig periode yder et beløb på 153,5 millioner kroner til støtte til 3.  

 fase af et medicinforsyningsprogram.
 Programmet har siden 1981 haft til formål at styrke Ugandas primære  

 sundhedstjeneste gennem planlægning af indkøb, oplagring samt leverancer af  

 færdigpakkede medicinsæt til fordeling til sundhedscentre og klinikker i  

 landdistrikterne.
 Bevillingen dækker en 3. fase, hvor programmet skal integreres yderligere  

 i Ugandas sundhedssystem med det mål at udvikle organisatorisk og faglig  

 viden til lokal videreførelse af aktiviteterne.
