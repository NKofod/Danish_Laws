Et byrådsmedlem havde ikke selvangivet renteindtægter i henhold til et  

 gældsbrev.
Den pågældende ansås for valgbar.
 (Fra Valgbarhedsnævnet til et byråd, j.nr. 529/1997).
 I brev af 14. marts 1997 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN den  

 8. februar 1997 har vedtaget et bødeforelæg på kr. 7.000,- for overtrædelse  

 af skattekontrollovens § 13, stk. 2.
Det fremgår af sagen, at den pågældende for indkomståret 1994 ikke har  

 selvangivet renteindtægter i henhold til et gældsbrev.
De udeholdte  

 renteindtægter andrager i alt kr. 30.795,-.
 De herved unddragne skatter udgør i alt kr. 15.197,-. Det begåede forhold  

 er betragtet som groft uagtsomt.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
