Betænkning afgivet af Forsvarsudvalget den 26. maj 2005 Betænkning over Forslag til folketingsbeslutning om fortsat  

 dansk bidrag til en  

  

 multinational sikringsstyrke i Irak [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 11. maj 2005 og var til 1.  

 behandling den 17. maj 2005. Beslutningsforslaget blev efter 1. behandling  

 henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 63 spørgsmål til forsvarsministeren og  

 udenrigsministeren til skriftlig besvarelse, som disse har besvaret.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af SF og EL) indstiller beslutningsforslaget til  

  

 vedtagelse uændret.
 Socialdemokraternes og Det Radikale Venstres medlemmer af  

 udvalget støtter regeringens forslag om 8 måneders forlængelse af mandatet  

 for  

 det danske militære bidrag til den multinationale sikringsstyrke i Irak.  

 Følgende overvejelser ligger til grund for tilslutningen:
  

 	  

 Den multinationale  

 styrke virker på grundlag af et FN-mandat (resolution 1546 af 8. juni 2004).  

 Heri beskrives en køreplan for den politiske proces, der skal føre i retning  

 af  

 irakisk demokrati, stabilitet og sikkerhed.
Suveræniteten er formelt set  

 overdraget til den irakiske regering, som har opfordret den multinationale  

 styrke til at opretholde sit engagement.
Hermed fungerer koalitionen i  

 folkeretlig forstand ikke længere som en besættelsesstyrke.
  

 	  

 Der lægges i  

 beslutningsforslaget op til en væsentlig ændring af det danske bidrag i  

 retning  

 af træning og uddannelse af de irakiske sikkerhedsstyrker i det danske område  

 samt øgede bidrag til NATOs træningsindsats og den civile  

 genopbygningsindsats.
Det danske bidrag får hermed en karakter, som stemmer  

 langt bedre overens med ønskerne fra S og RV.
  

 	  

 Den analyse, der  

 ligger til grund for regeringens beslutningsforslag, er præget af meget  

 alvorlige  

 mangler til trods for statsministerens offentlige tilsagn om at tilvejebringe  

 et tilstrækkeligt beslutningsgrundlag.
Det gælder særlig på tre punkter:
1.  

 	  

 Regeringen forsømmer  

 at give en dækkende beskrivelse af baggrunden for de omfattende  

 sikkerhedsproblemer  

 i Irak.
Man forholder sig ikke tilstrækkelig nuanceret til spørgsmålet om  

 koalitionsstyrkernes  

 legitimitet i den irakiske civilbefolkning.
2.  

 	  

 Regeringen giver ikke  

 et retvisende billede af det internationale samfunds indstilling til  

 situationen  

 i Irak.
Der savnes detaljerede oplysninger om andre landes indstilling til  

 fremtidige styrkebidrag og ligeledes en bedømmelse af den fremtidige  

 udvikling  

 i andre dele af det internationale samfund.
3.  

 	  

 Regeringen undlader at  

 opstille en strategi for afslutning af det danske militære engagement i Irak.  

 Det fremgår kun, at det danske engagement kan tilpasses i takt med  

 udviklingen  

 i sikkerhedssituationen.
Der savnes således en målrettet strategi for at  

 fremme  

 en udvikling i den ønskede retning.
Som det hedder i regeringens Irakanalyse:  

 »  

  

 Når de irakiske  

 sikkerhedsstyrker i det danske område opnår en sådan størrelse og kvalitet,  

 at  

 de selv kan varetage sikkerheden i det danske område, og de irakiske  

 forfatnings- og parlamentsvalg er gennemført, vil det danske styrkebidrag  

 yderligere kunne målrettes den resterende træningsindsats, herunder  

 NATOs indsats,  

 og støtten til genopbygningsindsatsen.
Herved forventes der mulighed for at  

 påbegynde en gradvis reduktion af det danske militære bidrag i Irak efter  

 gennemførelsen af de irakiske forfatnings- og parlamentsvalg, forventeligt i  

 begyndelsen af 2006. En væsentlig forbedring af sikkerhedssituationen kan  

 muliggøre reduktioner på et tidligere tidspunkt.«   

 	  

 Manglerne i  

 regeringens analyse afspejler desværre manglende vilje til at erkende og  

 reagere  

 på de grundlæggende problemer både ved det oprindelige krigsgrundlag og ved  

 Bush-administrationens ledelse af indsatsen for at »vinde freden«.
  

 	  

 Efter S og RVs  

 opfattelse bør det danske engagement hvile på en klar præmis om  

 nødvendigheden  

 af en snarlig »irakisering« af sikkerhedsopgaverne.
En væsentlig del af  

 baggrunden for de omfattende sikkerhedsproblemer skyldes efter alt at dømme  

 det  

 forhold, at koalitionsstyrkernes tilstedeværelse og fremfærd savner  

 legitimitet  

 i store dele af den irakiske civilbefolkning.
  

 	  

 Selv om de danske  

 styrker har leveret en imponerende indsats for at modvirke denne tendens, er  

 det derfor næppe sandsynligt, at koalitionsstyrkerne vil være i stand til at  

 »løse«  

 sikkerhedsopgaven endeligt, idet selve sikkerhedsindsatsen synes at skabe  

 grobund for øget mistillid og modstand.
USAs forsvarschef, Richard  

 Myers, har  

 således vurderet, at de irakiske oprørsgrupper er usvækkede til trods for den  

 enorme amerikanske sikkerhedsindsats det seneste år.
I samme forbindelse  

 konstaterede USAs forsvarsminister, Donald Rumsfeld, ganske  

 bemærkelsesværdigt  

 følgende: »USA og koalitionsstyrkerne vil efter min personlige mening ikke  

 være  

 dem, der nedkæmper oprøret.
De folk, der skal nedkæmpe oprøret, må være  

 irakerne.« (Ritzau 27/4 2005).
 På baggrund af ovenstående hviler S og RVs tilslutning til det  

 foreliggende beslutningsforslag på to afgørende forudsætninger:
 1.  

 	  

 Det er vores  

 indstilling, at det danske militære engagement i sin nuværende form bør  

 afsluttes, når de foreliggende opgaver med træning og uddannelse af irakiske  

 sikkerhedsstyrker i det danske område er løst.
 2.  

 	  

 Vi vil følge  

 udviklingen i det konkrete danske engagement tæt i de kommende 8 måneder med  

 henblik på at fremme en prioritering af de pågældende trænings- og  

 uddannelsesopgaver, som gør det muligt at færdiggøre indsatsen før juli 2006.  

 Vi er i den forbindelse om nødvendigt parate til at støtte en målrettet  

 forøgelse af indsatsen med at træne irakiske sikkerhedsstyrker i de kommende  

 måneder.
Juli 2006 skal være seneste tidspunkt for afslutning af det  

 militære engagement i dets nuværende form.
S og RV kan ikke støtte en  

 forlængelse af det nuværende militære engagement som en del af  

 koalitionsstyrkerne ud over medio 2006. Men det er S og RVs  

 holdning, at Danmark  

 også efter dette tidspunkt skal bidrage til fremme af stabilitet, demokrati,  

 udvikling og sikkerhed i Irak.
Danmark bør særlig lægge vægt på at støtte  

 løsningen af FNs og NATOs opgaver i Irak  om nødvendigt med  

 militære bidrag.  

 S og RV vil ligeledes støtte en langsigtet politimæssig, humanitær og  

 udviklingsorienteret  

 dansk indsats i Irak.
 Dansk Folkepartis medlemmer af udvalget støtter en fortsættelse  

 af den danske deltagelse i en multinational sikringsstyrke i Irak.
DF støtter indsatsen   

 	  

 for at understøtte  

 FNs Sikkerhedsråds resolution 1546 af 8. juni 2004, der løber frem til  

 den 1.  

 februar 2006,   

 	  

 for at forankre  

 målsætningen om på et folkeligt grundlag at gennemføre en demokratisering af  

 det irakiske samfund konstitutionelt, retsligt, demokratisk og politisk m.v.,   

 	  

 for at den danske  

 militære indsats i stigende grad vil fokusere på træning og uddannelse af de  

 irakiske sikkerhedsstyrker.
Uddannelsen af de irakiske  

  

 sikkerhedsstyrker  

 må og skal være en klar forudsætning for, at Irak på relativt kort sigt  

 forhåbentlig kan overgå fra ren anarki og utryghed til at være et relativt  

 troværdigt demokratisk land, et forbillede for andre arabiske stater.
 Dansk Folkeparti ønsker at støtte den civile  

 genopbygningsindsats i Irak med udgangspunkt i den øgede FN-indsats i Irak,  

 hvor Danmark skal stå for en særlig støtteenhed under den danske bataljon.
Forsvarsudvalget modtog den 12. maj 2005 en trusselsvurdering af  

 situationen i Irak.
Af trusselsvurderingen fremgår klart under pkt. 11., at  

 processen mod et frit og demokratisk Irak fortsat står foran mange  

 udfordringer og problemstillinger.
Efter Forsvarets Efterretningstjenestes  

 vurdering  

 vil der således gå minimum 1-2 år, inden man reelt kan forvente en klar  

 forbedring af sikkerhedssituationen i Irak.
 Det samlede billede af Irak i dag vidner altså klart om, at der  

 også fremover vil være behov for en FN-indsats i Irak.  Dansk Folkeparti  

 anerkender, at det kan være meget svært at fastsætte et tidspunkt for,  

 hvornår sikkerheden  

 tillader, at koalitionens styrker kan forlade Irak.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 forkastelse.
 Socialistisk Folkepartis og Enhedslistens medlemmer af udvalget  

 kan ikke støtte forlængelsen af den danske militære tilstedeværelse i Irak.  

 Vi  

 har hele tiden været imod Irakkrigen, og den militære tilstedeværelse er  

 udtryk  

 for en fortsat dansk støtte til den amerikansk ledede krig.
Det kan konstateres, at der fortsat hersker stor ustabilitet i  

 Irak.
På trods af valget i januar er situationen så tilspidset, at der reelt  

 er  

 tale om en borgerkrig.
Det er umuligt at skabe stabilitet, så længe USA  

   

 støttet af bl.a.
Danmark  fortsætter sin militære besættelse.
Den  

 militære  

 besættelse har sin uafvendelige logik i form af mange civile dræbte og  

 overgreb  

 på civilbefolkningen.
Tortur er blevet en del af dagligdagen, hvad også sagen  

 imod Annemette Hommel med al tydelighed viser.
Det kan konstateres, at regeringen ikke ønsker nogen slutdato  

 for det danske militære engagement i Irak.
Kun de mest naive kan forestille  

 sig, at situationen har stabiliseret sig efter 8 måneder, og det kan derfor  

 forventes, at man vil komme igen og bede om et nyt mandat.
Det er en skrue  

 uden  

 ende, som SF og EL ønsker stoppet.
Det er umåde utiltalende, at beslutningsforslaget er sammenkædet  

 med Dansk Folkepartis krav om hjemsendelse af irakiske asylansøgere.
Det  

 viser  

 med al ønskelig tydelighed, at der også i mandatet for den militære  

 tilstedeværelse ligger den udlændingedagsorden, som regeringen og Dansk  

 Folkeparti  

 er enige om.
Det kan konstateres, at den militære tilstedeværelse medfører,  

 at der bruges midler fra den generelle ulandsbevilling til genopbygningen af  

 Irak.
Det er helt urimeligt, at de fattigste i Afrika skal finansíere det  

 danske eventyr i Irak.
For SF og EL er det vigtigt, at de danske tropper hurtigst  

 muligt trækkes hjem, som det er sket fra bl.a. spansk side.
Det lægger  

 beslutningsforslaget på ingen måde op til.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Helge Adam Møller (KF)  

  

  fmd.  

  

 Tom Behnke (KF)   

 Bjarne Laustsen (S)   

 Mette Gjerskov (S)   

 Jeppe Kofod (S)   

 Per Kaalund (S)   

 Jan Trøjborg (S)   

 Morten Helveg Petersen (RV)   

 Villy Søvndal (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 89 Bilagsnr.
Titel 1 1. udkast til tidsplan for udvalgets behandling af  

 beslutningsforslaget 2 Forsvarets Efterretningstjenestes vurdering af  

 situationen og truslen i Irak 3 2. udkast til tidsplan for udvalgets behandling af  

 beslutningsforslaget 4 Udenrigsministeriets Irakanalyse april 2005 5 Godkendt tidsplan for udvalgets behandling af  

 beslutningsforslaget 6 Brev af 24. maj 2005 fra den irakiske udenrigsminister  

 til det danske formandskab for FNs Sikkerhedsråd om fortsat mandat for  

 den  

 multinationale sikringsstyrke i Irak (MNF) 7 1. udkast til betænkning over udvalgets behandling af  

 forslaget Oversigt over spørgsmål og svar vedrørende B 89 Spm.nr.
