Betænkning afgivet af Arbejdsmarkedsudvalget den 25. februar  

 2004 Betænkning over Forslag til lov om  

 ændring af lov om Lønmodtagernes Dyrtidsfond, lov om Arbejdsmarkedets  

 Tillægspension, pensionsbeskatningsloven og  

  pensionsafkastbeskatningsloven (Ændrede udbetalingsregler og etablering af flytteret) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 3. december 2003 og var til 1.  

 behandling den 21. januar 2004. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 27. oktober 2003 dette udkast  

 til udvalget, jf. alm. del  bilag 29. Den 3. december 2003 sendte  

 beskæftigelsesministeren de indkomne høringssvar samt et notat herom til  

 udvalget.
Spørgsmål Udvalget har stillet 8 spørgsmål til beskæftigelsesministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL og KD) indstiller lovforslaget til  

  

 vedtagelse uændret.
 Venstres,  

 Socialdemokratiets, Dansk Folkepartis og Det Konservative Folkepartis  

 medlemmer  

 af udvalget konstaterer med tilfredshed, at det med nærværende lovforslag er  

 lykkedes at tilgodese to forskellige hensyn: ønsket om at etablere flytteret  

 for den enkelte kontohaver, og en åbning for, at LD gennem datterselskaber  

 kan  

 fungere som kapitalforvalter for pensions- og pengeinstitutter m.v. og  

 derigennem bevare og anvende sin ekspertise vedrørende investering i bl.a.  

 unoterede aktier.
V,  

 S, DF og KF noterer sig, at LDs opgave naturligvis er at opnå det  

 højest  

 mulige afkast til gavn for sine kontohavere.
Med dette formål søges  

 investeringerne optimeret.
Hvis flytteretten øger likviditetsbehovet markant  

 og  

 i et omfang, der ikke kunne forudses, kan realiseringen af værdipapirer evt.  

 medføre tab og ekstra omkostninger, som ikke ville indtræffe ved en roligere  

 afvikling.
Hvis der er sådanne omkostninger, skal også disse dækkes af  

 flyttegebyret.
I fastsættelsen af flyttegebyret skal der tages hensyn til, at  

 hver enkelt LD-konto under alle omstændigheder kommer til udbetaling på et  

 tidspunkt, og at hverken handelsomkostninger eller andre omkostninger i  

 forbindelse hermed bæres af den enkelte kontohaver.
V,  

 S, DF og KF understreger, at det som udgangspunkt er dem, der vælger at  

 benytte  

 flytteretten, der skal betale de meromkostninger, der er forbundne hermed,  

 også  

 selv om det måtte vise sig, at disse meromkostninger overstiger det skøn på  

 200  

 kr., der er angivet i bemærkningerne til lovforslaget.
LD´s bestyrelse kan i  

 sin indstilling vælge at gøre flyttegebyret afhængigt af den enkelte konto og  

 indestående ved at foreslå flyttegebyret opdelt i en fast og en variabel del,  

 hvis man derved i højere grad kan sikre, at det alene er meromkostningerne  

 for  

 den enkelte, der skal dækkes.
V,  

 S, DF og KF påpeger vigtigheden af, at de kontohavere, der ønsker at benytte  

 flytteretten, gør dette på et fuldt informeret grundlag, der skal indgå i  

 pensionsinstitutternes rådgivning.
Et sådant grundlag kan  ud over  

 oplysninger  

 om flytte- og administrationsomkostninger, forskellige vilkår m.v.   

 indeholde  

 oplysninger om, hvordan pensionsinstituttet har klaret sig rent afkastmæssigt  

 set i forhold til LD.
 Et  

  

 mindretal  

  

 i udvalget (EL og KD)  

 indstiller lovforslaget til  

  

 forkastelse  

  

 ved 3. behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 103 Bilagsnr.
