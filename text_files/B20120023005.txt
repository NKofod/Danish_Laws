Bekendtgørelse om særlige fiskeriregler for Skjern Å vandsystem I medfør af § 10 d, §§ 30-31, § 32, stk. 1, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse, fastsættes:
Anvendelsesområde og tilladte fangstredskaber § 1. Bekendtgørelsen finder anvendelse på fiskeri i:
 1) Skjern Å, fra Brande Elværkssø til udløbet i Ringkøbing Fjord.
2) Sdr.
Omme Å, fra stemmeværket ved Juellingsholm Dambrug v/Sdr.
Omme til udløbet i Skjern Å.
3) Gundesbøl Å, fra Bundsgård Bro ved Rosendal til udløbet i Sdr.
Omme Å.
 4) Vorgod Å, fra Timring Bro til udløbet i Skjern Å.
5) Karstoft Å, fra Sdr.
Karstoft til udløbet i Skjern Å.
 6) Rind Å, fra Fjederholt Å til udløbet i Skjern Å.
 7) Fjederholt Å, fra jernbanen på Herning-Brande-linien til udløbet i Rind Å.
 8) Holtum Å, fra afløbet fra Ejstrup Sø til udløbet i Skjern Å.
 9) Tarm Bybæk fra Skodsbølvej til udløb i Skjern Å.
 10) Den øvrige del af Skjern Å vandsystem.
§ 2. I de i § 1, nr. 1  9 nævnte områder er fiskeri ikke tilladt i perioden fra den 16. september til og med den 31. maj.
Fiskeri med stang og snøre er dog kun forbudt i perioden fra den 16. oktober til og med den 15. april.
Dog er fiskeri i søer, som er en del af vandsystemet, tilladt hele året.
 Stk. 2. Uanset stk. 1 er det i perioden fra den 16. september til og med den 15. oktober tilladt at anvende de i bekendtgørelsen om rekreativt fiskeri i salt- og ferskvand samt redskabsfiskeri mv. i ferskvand nævnte ruser, hvis fangståbning og arme vender mod strømmen.
 § 3. I Skjern Å vandsystem er laks (salmo salar) fredet hele året.
Stk. 2. Fangede laks skal straks genudsættes i frit vand, så vidt muligt i levende tilstand.
Udsætningen skal ske på en sådan måde, at de ikke genfanges af redskabet.
§ 4. Uanset § 3 kan NaturErhvervstyrelsen efter ansøgning og efter rådgivning fra Danmarks Tekniske Universitet, Institut for Akvatiske Ressourcer, meddele tilladelse til et begrænset fiskeri og landing af laks (salmo salar) til en åben sammenslutning af fiskeriberettigede.
En tilladelse kan meddeles til fiskeri af et bestemt antal laks (laksekvote) i de i § 1, nr. 1  9 nævnte områder i perioden fra den 16. april til og med den 15. oktober.
 Stk. 2. NaturErhvervstyrelsen fastsætter laksekvoten, jf. stk. 1, og særlige vilkår for en tilladelse efter stk. 1 på baggrund af rådgivning fra Danmarks Tekniske Universitet, Institut for Akvatiske Ressourcer samt under hensyn til forvaltning af målsætningerne for de internationale naturbeskyttelsesområder, jf. § 10 d i fiskeriloven.
 Stk. 3. Ansøgning om tilladelse efter stk. 1 skal hvert år indsendes til NaturErhvervstyrelsen senest den 15. januar.
 § 5. Det er ikke tilladt at fiske med rejer og rogn som agn.
Stk. 2. Der må kun anvendes én krog på linen.
Krogen må være en enkeltkrog, dobbeltkrog eller trekrog.
 Stk. 3. Det er ikke tilladt at anvende modhager på krogen, jf. dog stk. 4, 2. pkt..
Stk. 4. Fiskeri med naturligt agn eller agn med duftstoffer er kun tilladt på cirkelkroge uden modhager.
Dog må der ved anvendelse af agn benyttes andre krogtyper med modhager, når der fiskes med en enkeltkrog i krogstørrelse nr. 12 eller en enkeltkrog, der er mindre.
 Stk. 5. Stk. 2-4 gælder ikke i søer, som er en del af vandsystemet.
Straf og ikrafttræden § 6. Med bøde straffes den, der overtræder eller forsøger at overtræde §§ 2-5.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft den 12. marts 2012 og gælder til og med den 31. december 2013.
 Stk. 2. Bekendtgørelse nr. 271 af 25. marts 2010 om særlige fiskeriregler for Skjern Å vandsystem ophæves.
