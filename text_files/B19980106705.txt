Bekendtgørelse om håndtering  

 af affald af elektriske og elektroniske produkter I medfør af §§ 44, 45, stk. 2, 81, 92 og 110, stk. 3  

 i lov om miljøbeskyttelse, jf. lovbekendtgørelse nr. 698 af 22.  

 september 1998, fastsættes:
Anvendelsesområde og definitioner § 1. Denne bekendtgørelse finder anvendelse  

 ved håndtering af affald af elektriske og elektroniske  

 produkter fra 1)	private husholdninger, 2)	virksomheder, herunder affaldsbehandlingsanlæg, og 3)	offentlige og private institutioner.
 Stk. 2. Medmindre andet følger af  

 bekendtgørelsen finder den øvrige lovgivning om  

 håndtering af affald anvendelse.
Stk. 3. Ved import og eksport af affald af elektriske og  

 elektroniske produkter finder de til enhver tid gældende regler om  

 import og eksport af affald anvendelse, jf.
Rådets forordning  

 (EØF) Nr. 259/93 af 1. februar 1993 om overvågning af og kontrol  

 med overførsel af affald indenfor, til og fra Det Europæiske  

 Fællesskab.
 § 2. I denne bekendtgørelse forstås  

 ved:
 Elektriske og elektroniske produkter:
a)	produkter, hvis funktion er eller har været afhængig af  

 en ekstern eller intern strømforsynings kilde og/eller som indeholder  

 aktive eller passive elektroniske komponenter, som har til formål at  

 frembringe eller behandle et elektrisk signal, b)	udstyr fremstillet til produktion, transmission og forsyning af  

 elektriske strømme, og c)	komponenter og materialer fra produkter og udstyr nævnt under  

 punkt a og b.
 § 3. Bekendtgørelsen omfatter  

 ikke:
 1)	transportmidler, herunder skibe og lystfartøjer, jf. dog  

 stk. 2.
2)	kølemøbler indeholdende stofferne CFC 11 eller CFC  

 12 3)	lyskilder 4)	lukkede nikkel-cadmium batterier og blyakkumulatorer, jf. dog  

 § 8, stk.1 og 5)	elektriske og elektroniske produkter, der indeholder lukkede  

 radioaktive kilder og røgdetektorer, der indeholder radioaktive  

 stoffer, jf. dog stk. 3.
 Stk. 2.Affald af elektriske og elektroniske produkter, som er  

 udtaget af transportmidler, herunder af skibe og lystfartøjer er  

 omfattet af denne bekendtgørelse.
 Stk. 3. Affald af de i stk.1, nr. 5 nævnte elektriske og  

 elektroniske produkter, er omfattet af denne bekendtgørelse efter  

 udtagning af de lukkede radioaktive kilder og radioaktive stoffer i henhold  

 til de til enhver tid gældende regler herom.
 Regulativer m.v.
 § 4. Kommunalbestyrelsen fastsætter senest  

 1. juni 1999 i et regulativ nærmere bestemmelser om indsamling  

 og den videre håndtering af affald af elektriske og elektroniske  

 produkter efter reglerne i denne bekendtgørelse, jf. dog stk. 2  

 og 3.
 Stk. 2. Kommunalbestyrelsen fastsætter senest 1. juni  

 1999 i et regulativ nærmere bestemmelser om anvisning af affald af  

 elektriske og elektroniske produkter fra erhvervsvirksomheder og offentlige  

 og private institutioner, som ikke er omfattet af § 8 og bilag I og  

 II.
 Stk. 3. Kommunalbestyrelsen fastsætter i et regulativ  

 nærmere bestemmelser om, hvilke kategorier af affald af elektriske og  

 elektroniske produkter, der skal være omfattet af den i § 13  

 nævnte anmeldeordning.
Stk. 4. Enhver er forpligtet til at benytte de af  

 kommunalbestyrelsen iværksatte indsamlings- og anvisningsordninger.  

 Kommunalbestyrelsen skal dog, jf. lov om miljøbeskyttelse § 45,  

 stk. 5, fritage en virksomhed fra pligten til at benytte en kommunal  

 indsamlingsordning, såfremt 1)	virksomheden godtgør, at den senest samtidig med den  

 kommunale indsamlingsordnings iværksættelse, har indgået  

 aftale om, at affaldstyper, der er omfattet af indsamlingsordningen,  

 afleveres til anden side til genanvendelse, eller 2)	virksomheden er etableret efter indsamlingsordningens  

 iværksættelse, og virksomheden godtgør, at den har  

 indgået aftale om, at affaldstyper, der er omfattet af  

 indsamlingsordningen, afleveres til anden side til genanvendelse.
 § 5. Private husholdninger kan aflevere deres  

 affald af elektriske og elektroniske produkter til forhandlere og andre, der  

 markedsfører sådanne produkter og som tilbyder at modtage  

 affaldet som led i den kommunale indsamlingsordning.
Stk. 2. Indsamlet affald fra private husholdninger omfattet af  

 stk.1, der af de pågældende forhandlere m.fl. afleveres til den  

 kommunale affaldsordning (modtagestation el lign.), anses i denne  

 bekendtgørelse for affald fra husholdningerne.
Kommunalbestyrelsen kan  

 forlange, at forhandleren dokumenterer, at affaldet stammer fra  

 husholdninger.
Hvis forhandleren ikke kan fremskaffe den fornødne  

 dokumentation, anses affaldet som affald fra den pågældende  

 forhandler.
 Stk. 3. Forhandlere og andre, der modtager affald i henhold  

 til stk.1, skal håndtere affaldet miljømæssigt forsvarligt  

 i overensstemmelse med lovgivningen og kommunalbestyrelsens regulativ.
Tilbagetagning af elektriske og elektroniske  

 produkter § 6. Kommunalbestyrelsen meddeler efter skriftlig  

 ansøgning tilladelse til, at producenter og importører eller  

 sammenslutninger heraf, for egen regning, tager egne markedsførte og  

 tilsvarende elektriske og elektroniske produkter tilbage med henblik på  

 håndtering, herunder særskilt behandling, oparbejdning til  

 genanvendelse og bortskaffelse.
 Stk. 2. Tilladelse efter stk. 1 skal være betinget  

 af, at ansøgeren til enhver tid håndterer affaldet i  

 overensstemmelse med reglerne i denne bekendtgørelse.
Stk. 3. Den i stk. 1 nævnte ansøgning skal  

 indeholde 1)	oplysning om indhold og omfanget af tilbagetagningsordningen,  

 herunder karakteren af og forventede mængder af produkterne, 2)	oplysning om håndteringsaktiviteterne, herunder indsamlings- ,  

 sorterings- , behandlings-, oparbejdnings- og bortskaffelsesaktiviteterne i  

 hvert enkelt led samt om midlertidig opbevaring og oplagring.
3)	navn, adresse, telefon- og telefaxnr. og eventuelt SE-nummer  

 på de ansvarlige for de nævnte aktiviteter og 4)	dokumentation for, at virksomheder, hvor særskilt behandling,  

 oparbejdning til genanvendelse og bortskaffelse skal finde sted, lovligt kan  

 udføre behandlingen og har de fornødne tilladelser  

 hertil.
 Stk. 4. Ændringer i forhold til stk. 3 skal senest  

 1 måned efter ændringen skriftligt meddeles  

 kommunalbestyrelsen.
 § 7. Den, som efter § 6 har tilladelse til at  

 tilbagetage elektriske og elektroniske produkter, skal årligt overfor  

 kommunalbestyrelsen dokumentere, at håndtering, herunder særskilt  

 behandling, oparbejdning til genanvendelse og bortskaffelse, er sket i  

 overensstemmelse med reglerne i denne bekendtgørelse og  

 kommunalbestyrelsens regulativ.
 Stk. 2. Dokumentationen skal indeholde:
1)	angivelse af de af tilbagetagningsordningen omfattede
produkter og mængderne heraf, 2)	angivelse af de anvendte behandlingsformer, 3)	kopi af indgåede aftaler med virksomheder, der forpligter  

 disse til at håndtere, herunder særskilt behandle, oparbejde til  

 genanvendelse og/eller bortskaffe affaldet i overensstemmelse med reglerne i  

 denne bekendtgørelse, 4)	erklæring fra samtlige involverede virksomheder om hvorvidt  

 håndtering, herunder særskilt behandling, oparbejdning til  

 genanvendelse og bortskaffelse faktisk er sket i overensstemmelse med  

 reglerne i denne bekendtgørelse med angivelse af indholdet af  

 behandlingsopgaverne.
Stk. 3. Dokumentationen skal omfatte et kalenderår og  

 være kommunalbestyrelsen i hænde senest den 1. maj det  

 efterfølgende år.
Hvis en tilbagetagningsordning  

 iværksættes i perioden mellem 1. september til 31. december, skal  

 dokumentation for denne periode først fremsendes sammen med  

 dokumentationen for det efterfølgende år.
Kommunalbestyrelsen  

 kan forlænge de nævnte frister med op til 4 måneder.
Stk. 4. Såfremt dokumentationen ikke er  

 kommunalbestyrelsen i hænde inden for fristen, eller dokumentationen er  

 mangelfuld, skal kommunalbestyrelsen inddrage den meddelte tilladelse.
En ny  

 tilladelse efter § 6 kan først meddeles, når  

 fyldestgørende dokumentation er fremsendt.
 Særskilt behandling m.v.
 § 8. Det påhviler enhver, der til videre  

 håndtering modtager affald af elektriske og elektroniske  

 produkter, hvori der indgår lukkede nikkel-cadmium batterier eller  

 blyakkumulatorer, at sikre:
1)	at nikkel-cadmium batterier og blyakkumulatorer udtages inden  

 oparbejdning, og 2)	at cadmiumindholdet i nikkel-cadmium batterier og blyindholdet i  

 blyakkumulatorer genanvendes.
 Stk. 2. Det påhviler enhver, der til videre  

 håndtering modtager affald af elektriske og elektroniske produkter  

 omfattet af bilag I, at sikre, at de i bilag II nævnte komponenter m.v.  

 udtages og håndteres efter retningslinierne i bilag III.
 Stk. 3. Det påhviler enhver, der til videre  

 håndtering modtager de i bilag II nævnte komponenter, at sikre,  

 at komponenterne håndteres efter retningslinierne i bilag III.
 § 9. Forpligtelsen til at sikre den i § 8  

 nævnte håndtering m.v. af visse elektriske og elektroniske  

 produkter påhviler tillige virksomheder, der efter reglen i  

 miljøbeskyttelseslovens § 45, stk. 5 om fritagelse for  

 deltagelse i en kommunal indsamlingsordning skiller sig af med elektriske og  

 elektroniske produkter.
 § 10. Virksomheder, som efter reglen i  

 miljøbeskyttelseslovens § 45, stk. 5 er fritaget for at  

 benytte kommunalbestyrelsens indsamlingsordning, skal én gang  

 årligt overfor kommunalbestyrelsen dokumentere, at virksomhedens affald  

 af elektriske og elektroniske produkter er håndteret og afsat til anden  

 side til genanvendelse efter reglerne i denne bekendtgørelse.
Stk. 2. Dokumentationen skal omfatte 1)	kopi af aftaler med indsamlings- og genanvendelsesvirksomheden, 2)	oplysning om arten og mængden af affald, 3)	oplysning om affaldets indsamling og behandling og 4)	erklæring eller anden form for bekræftelse fra  

 indsamlings- og genanvendelsesvirksomheden om håndteringen af  

 affaldet.
Stk. 2. Dokumentationen skal omfatte et kalenderår og  

 skal være kommunalbestyrelsen i hænde senest den 1. maj det  

 efterfølgende år.
Kommunalbestyrelsen kan forlænge denne  

 frist med indtil 4 måneder.
 § 11. Affald i form af elektriske og elektroniske  

 produkter, der ikke er omfattet af § 8 og bilag I og II bør  

 genanvendes i videst muligt omfang.
§ 12. Kommunalbestyrelsen bør i forbindelse  

 med håndteringen af affald i form af elektriske og elektroniske  

 produkter vurdere, hvorledes håndteringen, under iagttagelse af  

 bestemmelserne i denne bekendtgørelse, kan ske på den  

 økonomisk mest fordelagtige måde.
På baggrund af denne  

 vurdering kan kommunalbestyrelsen træffe beslutning om, hvem  

 håndteringsopgaverne i givet fald skal overlades til.
Anmeldeordning for midlertidige aktiviteter § 13. Den, der som et led i en bygningsnedrivning  

 eller andre nedrivnings-, demonterings-, og udskiftningsaktiviteter agter at  

 bortskaffe større mængder af affald af elektriske og  

 elektroniske produkter, skal inden håndteringen af affaldet foretage  

 anmeldelse til kommunalbestyrelsen.
Anmeldelsen skal indeholde oplysninger om  

 affaldsfraktioner, komponenter og materialer, der skal håndteres og  

 mængden heraf.
 Stk. 2. Kommunalbestyrelsen meddeler anmelderen, om affaldet  

 skal håndteres i overensstemmelse med indsamlingsordningen.  

 Såfremt dette ikke er tilfældet, foretager kommunalbestyrelsen en  

 konkret anvisning af affaldet.
Nedsættelse af sagkyndigt råd § 14. Ministeren nedsætter et sagkyndigt  

 råd, som skal rådgive Miljøstyrelsen om udviklingen  

 på området for håndtering, herunder indsamling og  

 oparbejdning af affald i form af elektriske og elektroniske produkter.
 § 15. Det sagkyndige råd består af en  

 formand, en stedfortræder for denne og et antal medlemmer.
 Stk. 2. Det sagkyndige råds formand og dennes  

 stedfortræder udpeges af ministeren og skal være ansat i  

 Miljøstyrelsen.
 Stk. 3. Følgende organisationer, foreninger m.v.  

 deltager i rådet:
Dansk Industri, Handelskammeret, Genvindingsindustrien,  

 Dansk Handel og Service, Kommunernes Landsforening, RenoSam, København  

 og Frederiksberg kommuner, Elektronikindustrien, IT-brancheforeningen,  

 Brancheorganisationen for forbrugerelektronik, Radiofaghandlens  

 Brancheorganisation og Forbrugerrådet.
Organisationerne og  

 brancheforeningerne kan hver indstille et medlem.
 Stk. 4. De sagkyndige medlemmer udpeges af ministeren efter  

 indstilling fra ovennævnte organisationer og foreninger.
 Stk. 5. Ministeren kan ændre antallet af udpegede  

 sagkyndige medlemmer og antallet af indstillingsberettigede organisationer og  

 brancheforeninger.
 Stk. 6. Ministeren fastsætter nærmere  

 retningslinier for det sagkyndige råds virksomhed.
 Stk. 7. Rådet bistås af et sekretariat.  

 Sekretariatet forestås af en af de ovennævnte organisationer  

 eller foreninger og udpeges af ministeren efter indstilling fra  

 rådet.
Tilsyn og håndhævelse § 16. For tilsyn og håndhævelse  

 gælder bestemmelserne i miljøbeskyttelseslovens kapitel 9.
Klage § 17. Kommunalbestyrelsens afgørelser efter  

 denne bekendtgørelse kan ikke indbringes for anden administrativ  

 myndighed.
Straffe- og ikrafttrædelsesbestemmelser § 18. Medmindre højere straf er forskyldt  

 efter den øvrige lovgivning, straffes med bøde den,  

 der 1)	overtræder forskrifter eller anvisninger fastsat af  

 kommunalbestyrelsen, jf. § 4 og § 13, 2)	undlader at indberette oplysninger til kommunalbestyrelsen efter  

 § 6, stk. 4, 3)	undlader, at fremsende dokumentation til kommunalbestyrelsen  

 efter § 7 eller § 10 4)	ikke overholder kravene til håndtering m.v. efter § 8  

 eller § 9, jf. bilag I-III 5)	afgiver urigtige eller vildledende oplysninger efter § 6, § 7,  

 § 10 eller § 13 6)	undlader at anmelde påtænkte nedrivningsarbejder efter  

 § 13.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	forvoldt skade på miljøet eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 19. Denne bekendtgørelse træder i  

 kraft den 1. december 1999, dog træder § 4, §14 og § 15 i  

 kraft dagen efter offentliggørelse i Lovtidende.
 Stk. 2. Kommunalbestyrelsen fastsætter i regulativer  

 efter § 4 bestemmelse om, at regulativerne træder i kraft senest  

 den 1. december 1999.
Bilag I Affald af elektriske og elektroniske produkter, jf. § 8,  

 stk. 2:
 Audio- og videoapparater, såvel stationære som  

 transportable:
TV-apparater videobåndmaskiner camcordere radioer med kombinationer radioer uden kombinationer clockradioer tunere forstærkere lydbåndsoptagere og -afspillere compact-disc afspillere højttalere i kabinet antenneforstærkere satellittunere Informationsteknologisk udstyr, såvel stationært som  

 transportabelt:
skrive- og tekstbehandlingsmaskiner regne- og bogholderimaskiner Edb-maskiner, herunder mainframes, pc'ere, monitors og spillemaskiner printere kopieringsmaskiner Radio- og telekommunikationsudstyr, såvel stationært som  

 transportabelt:
telefonanlæg inkl. telefoner mobiltelefoner telefax- og telegrafiapparater personsøgeanlæg sende- og modtageudstyr til radiofoni, fjernsyn og telefon navigationsudstyr, herunder radarudstyr Apparater og udstyr til styring, regulering og overvågning,  

 såvel stationære som transportable:
elektroniske apparater og elektronisk udstyr til styring, regulering og  

 overvågning regulerings- og styringstavler tyveri- og brandalarmer Apparater og udstyr til medicinsk brug samt laboratorieudstyr,  

 såvel stationært som transportabelt:
elektroniske apparater til medicinsk, kirurgisk, dental og veterinær  

 brug elektroniske måle-, analyse- og kontrolapparater elektroniske apparater til geodæsi elektronisk udstyr til optisk brug Kondensatorer.
 Transformatorer.
Bilag II Følgende komponenter m.v. skal udtages af de i bilag I nævnte  

 produkter.
billedrør bestykkede printkort elektroniske displays kviksølvkontakter og -relæer kviksølv tørcelle batterier PCB-holdige kondensatorer og olier flammehæmmet plast selentromler Bilag III Nedenstående komponenter m.v. skal håndteres efter  

 følgende retningslinier:
 Billedrør:
 Billedrør oparbejdes og separeres som minimum i  

 følgende fraktioner: frontglas, konusglas og flouriserende  

 belægning.
 Frontglas skal genanvendes.
 Konusglasset genanvendes til fremstilling af nyt konusglas  

 eller ved separering og udvinding af bly og glas eller deponeres i  

 specialdeponi på en sådan måde, at senere genanvendelse  

 muliggøres.
 Ved udvinding af bly skal mindst 99, 7% af blyet  

 frasepareres.
 Den fluoriserende belægning skal genanvendes eller  

 lægges i specialdeponi på en sådan måde, at senere  

 genanvendelse muliggøres.
 Bestykkede printkort:
 Bestykkede printkort skal genanvendes som reservedele  

 eller oparbejdes til genanvendelse.
 Printkort og komponenter, der ikke indeholder PCB eller  

 kviksølv, og som kan indgå i et nyt produkt, kan frasepareres og  

 genanvendes.
Ved oparbejdning og genanvendelse af bestykkede printkort  

 skal metallerne kobber, nikkel, platin, palladium, bly, guld og sølv  

 genanvendes.
Genanvendelsesprocenten for de enkelte metaller skal være  

 mindst 80%. Andre metaller herunder cadmium, zink og tin genanvendes i  

 størst muligt omfang.
Metaller der ikke genvindes herunder specielt  

 beryllium skal bindes i restfraktionen, således at den  

 efterfølgende deponering sker miljømæssigt  

 forsvarligt.
 Ved oparbejdning og genanvendelse af bestykkede printkort  

 skal PCB-holdige kondensatorer større end 2 cm3 fjernes,  

 medmindre de bestykkede printkort oparbejdes på anlæg, der er  

 godkendt til forbrænding, herunder termisk behandling af farligt  

 affald.
 Som dokumentation for opnåelse af de anførte  

 genanvendelsesprocenter kan anvendes stikprøvekontrol, hvis en  

 forudgående test viser, at den proces, der anvendes i forbindelse med  

 oparbejdningen af printkortene, kan efterleve genanvendelseskravene.
 Elektroniske displays:
 Displays, der umiddelbart kan indgå som en  

 integreret del af et nyt produkt, kan frasepareres og genanvendes til dette  

 formål.
 Displays, der ikke genanvendes skal
forbrændes på virksomheder, der er lovligt etableret efter  

 miljøbeskyttelsesloven eller efter tilsvarende lovgivning i udlandet,  

 og hvor der foreligger dokumentation for, at der selv under de dårligst  

 tænkelige forhold opnås og kan opretholdes en temperatur på  

 mindst 1100° C i mindst 2 sekunder.
 Kviksølvholdige kontakter og relæer:
 Kviksølvholdige kontakter og relæer skal  

 afleveres til virksomheder, der er godkendt til at håndtere farligt  

 affald.
 Kviksølv tørcelle batterier:
 Kviksølv tørcelle batterier skal afleveres  

 til virksomheder, der er godkendt til at håndtere farligt affald.
 PCB-holdige kondensatorer og PCB-holdige olier:
 PCB-holdige kondensatorer og PCB-holdige olier skal  

 afleveres til virksomheder, der er godkendt til bortskaffelse af farligt  

 affald, og som overholder de til enhver tid gældende regler for  

 bortskaffelse af PCB.
 Flammehæmmet plast:
Flammehæmmet plast skal genanvendes, deponeres eller  

 forbrændes på anlæg, som er lovligt etableret efter  

 miljøbeskyttelsesloven eller efter tilsvarende lovgivning i  

 udlandet Ved genanvendelse skal flammehæmmet plast  

 anvendes til produkter, hvortil der af hensyn til brandbeskyttelse stilles  

 særlige krav.
 Selentromler:
 Selentromler afleveres til virksomheder, der er godkendt  

 til at håndtere farligt affald.
