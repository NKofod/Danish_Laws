 Efter § 57 A, stk. 4, i stempelafgiftsloven, jf. lovbekendtgørelse nr.  

 1066 af 6. december 1996, som ændret ved lov nr. 234 af 2. april 1997, lov  

 nr. 388 af 10. juni 1997 og lov nr. 804 af 24. oktober 1997, bestemmes:
 § 1.  Stempling efter stempelafgiftslovens § 57, jf. §  

 57 A, stk. 1, af et pantebrev, hvorved der stiftes underpant i en  

 erhvervsejendom, herunder en ejendom, der af de kommunale  

 vurderingsmyndigheder er registreret til benyttelse til blandet bolig og  

 erhverv, er betinget af, at debitor på dokumentets sidste side har afgivet  

 følgende særskilt underskrevne erklæring:
»Der er herved ikke givet pant i en ejendom til helårsbeboelse for  

 ejeren eller et fritidshus.« Stk. 2.  Er ejendommen registreret til benyttelse til  

 blandet bolig og erhverv, er stempling efter stempelafgiftslovens § 57, jf. §  

 57 A, stk. 1, endvidere betinget af, at kommunalbestyrelsen i den kommune,  

 hvor ejendommen ligger, på pantebrevet i tilslutning til erklæringen efter  

 stk. 1, har attesteret, at ejendommen af de kommunale vurderingsmyndigheder  

 er registreret til benyttelse til blandet bolig og erhverv.
 § 2.  Stempling efter stempelafgiftslovens § 57, jf. §  

 57 A, stk. 2, af et pantebrev, hvorved der stiftes underpant i en fast  

 ejendom, der tjener til helårsbeboelse for ejeren, eller et fritidshus, til  

 sikkerhed for lån til erhvervelse af ejendommen, er betinget af, at debitor  

 på dokumentets sidste side har afgivet følgende særskilt underskrevne  

 erklæring:
»Der er herved givet pant i en ejerbolig eller i et fritidshus til  

 sikkerhed for lån til erhvervelse den xx. xxxx 19xx Ejendommen overdrages  

 ikke mellem ægtefæller.« Som dato for erhvervelsen skal være angivet datoen for tidligste  

 stempelpligtige dokument vedrørende erhvervelsen af ejendommen.
 § 3.  Stempling efter stempelafgiftslovens § 57, jf. §  

 57 A, stk. 3, af et pantebrev, hvorved der stiftes underpant i en fast  

 ejendom, der tjener til helårsbolig for ejeren, eller i et fritidshus, til  

 finansiering af en nybygning, tilbygning eller ombygning vedrørende den  

 pantsatte ejendom, hvortil der kræves en byggetilladelse, er betinget af, at  

 debitor på dokumentets sidste side har afgivet følgende særskilt underskrevne  

 erklæring:
»Der er herved, for ca. kr. xx, givet pant til finansiering af en  

 nybygning, tilbygning eller ombygning vedrørende den pantsatte ejendom,  

 hvortil der indenfor det seneste år er givet byggetilladelse.« Stk. 2.  Stempling efter stempelafgiftslovens § 57, jf.  

 § 57 A, stk. 3, er endvidere betinget af, at kommunalbestyrelsen i den  

 kommune, hvor ejendommen ligger, på pantebrevet i tilslutning til erklæringen  

 efter stk. 1, har attesteret, at oplysningerne i denne erklæring efter  

 kommunens skøn er korrekte.
 § 4.  Der ifaldes straf efter stempelafgiftslovens §  

 88 for afgivelse af urigtige eller vildledende oplysninger efter §§ 1-3.
 § 5.  Bekendtgørelsen træder i kraft den 25. oktober  

 1997.
 Stk. 2.  Bekendtgørelsen har virkning for pantebreve,  

 der indleveres til tinglysning fra og med den 27. oktober 1997 og som er  

 oprettet senest den 31. december 1998.
