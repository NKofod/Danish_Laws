(Til kommunalbestyrelser og  

 arbejdsløshedskasser) Efter lov om delpension, jf. lovbekendtgørelse nr. 6 af 6. januar 1987, som ændret ved lov nr. 854 af 20. december 1989 fastsættes:
 § 1.  Ved ansøgning om delpension skal  

 kommunalbestyrelsen udlevere skemaer til brug ved ansøgningen.
 § 2.  Kommunalbestyrelsen skal indhente alle  

 oplysninger, der har betydning for sagens afgørelse.
Stk. 2.  Kommunalbestyrelsen kan pålægge offentlige  

 myndigheder at give oplysninger og dokumentation, som anses for nødvendige  

 for sagsbehandlingen.
Udskrifter mv. kan kræves uden betaling.
 § 3.  Kommunalbestyrelsen har pligt til at vejlede  

 ansøgeren, om der i stedet for delpension kan være ret til efterløn eller  

 førtidspension.
§ 4.  Når en ansøger om delpension er medlem af en  

 arbejdsløshedskasse, skal kommunalbestyrelsen underrette kassen om  

 ansøgningen og om afgørelsen.
Underretningen sker ved indsendelse af en  

 indberetningsblanket til Direktoratet for Arbejdsløshedsforsikringen.
 § 5.  Når lønmodtageren har fået udbetalt  

 arbejdsløshedsdagpenge i en sammenhængende periode på 13 uger, har  

 arbejdsløshedskassen pligt til at underrette kommunalbestyrelsen herom.
 § 6.  Når modtageren flytter til en anden kommune her  

 i landet, skal kommunalbestyrelsen i fraflytningskommunen sende sagens akter  

 til kommunalbestyrelsen i den nye bopælskommune.
 § 7.  Reglerne om refusion, regnskabsaflæggelse og  

 revision følger de principper, der gælder efter lov om social pension med den  

 undtagelse, at refusionen anvises med 1/3 af kvartalsbeløbet pr. måned, så  

 det kan være til kommunens disposition den 3. sidste bankdag i hver af  

 kvartalets måneder.
 Følgende forskrifter er fortsat gældende:
 § 8.  Dette cirkulære træder i kraft den 2. april  

 1990. Samtidig ophæves Sikringsstyrelsens cirkulære af 25. november 1988.
