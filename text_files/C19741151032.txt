A og B, der var kørende i en brugsstjålet vogn læsset med tyvekoster, blev  

 i forbindelse med et færdselsuheld pågrebet af politiet og begge sigtet for  

 brugstyveri og tyveri af de koster, der var i vognen.
A tilstod sig skyldig  

 under forundersøgelsesforhør og forklarede, at han havde været alene om  

 brugstyveriet og tyveriet, hvorefter sagen for hans vedkommende blev fremmet  

 til dom. 2 dage senere blev den medsigtede fremstillet i et  

 efterforskningsforhør med begæring om forlængelse af fængslingen.
Under dette  

 forhør blev A afhørt som vidne, og efter at være indskærpet strafansvaret for  

 falsk forklaring for retten afgav A en forklaring, hvorefter han havde været  

 alene om brugstyveriet og tyveriet.
Nogen tid senere fremkom der oplysninger,  

 der bestyrkede mistanken mod B, og A og B erkendte, at brugstyveriet og  

 tyveriet var begået af dem i fællesskab.
 Der blev herefter rejst tiltale mod A for falsk forklaring for retten, men  

 ved Vestre Landrets dom af 28. maj 1974 blev A frifundet, idet landsretten  

 fandt, at han ved forklaringens afgivelse havde været omfattet af de regler  

 der gælder for afhøring af sigtede, der måtte gælde, uanset om sagen mod ham  

 var afsluttet ved tiltalefrafald eller upåankelig dom.
Denne afgørelse blev indbragt for Højesteret.
Under sagens behandling i  

 Højesteret blev det oplyst, at statsadvokaten først havde meddelt  

 fuldbyrdelsesordre på dommen over A, efter at han var afhørt som vidne i  

 efterforskningsforhøret vedrørende B.
Højesteret udtaler i sin dom af 7.  

 november 1974: »En sigtets efter retsplejeloven hjemlede fritagelse  

 findes - i hvert fald almindelighed - ikke at kunne gælde, efter at sagen mod  

 ham er afsluttet med tiltalefrafald eller endelig dom.« Under henvisning  

 til at der ikke var givet fuldbyrdelsesordre, da A afgav forklaring under  

 efterforskningsforhøret, fastslår Højesteret, at han ikke burde være afhørt  

 som vidne.
Da hans forklaring herefter ikke kan anses som afgivet under  

 vidneansvar, stadfæstes Vestre Landrets dom.
 Per Lindegaard.
