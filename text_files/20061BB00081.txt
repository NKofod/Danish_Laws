Fremsat den 1. februar 2007 af  

 Simon Emil Ammitzbøll (RV), Marianne Jelved (RV), Morten Østergaard (RV),  

 Steen Gade (SF),  

 Ole Sohn (SF) og Jørgen Arbo‑Bæhr (EL) Forslag til folketingsbeslutning om  

 midlertidig opholdstilladelse til afviste asylansøgere fra lande under  

 fredsopbygning, indtil tvungen hjemsendelse er mulig Folketinget pålægger regeringen snarest muligt at fremsætte de  

 nødvendige lovforslag og foretage de fornødne administrative ændringer med  

 henblik på at begrænse brugen af negative motivationsfremmende  

 foranstaltninger  

 og give afviste asylansøgere, som ikke kan tvangshjemsendes, midlertidig  

 opholdstilladelse ved at udvide anvendelsen af 18-måneders-reglen om  

 midlertidigt  

 ophold, så denne gælder alle afviste asylansøgere, som samarbejder med de  

 danske myndigheder om at belyse egen sag, så sagen er klar til det tidspunkt,  

 hvor tvangshjemsendelse er mulig.
Bemærkninger til forslaget For en større del af de over 1.600 afviste asylansøgere, som  

 aktuelt er i udsendelsesposition i Danmark, gælder, at de ikke bliver  

 tvangshjemsendt, fordi Danmark overholder den internationale aftale om kun at  

 tvangshjemsende afviste asylansøgere, som hjemlandet indvilliger i at  

 modtage.  

 Det betyder imidlertid ikke, at Danmark ikke forsøger at presse de afviste  

 asylansøgere til at udrejse.
Midlerne til at presse de afviste asylansøgere  

 til  

 at udrejse er de såkaldt motivationsfremmende foranstaltninger og udsigten  

 til  

 en tilværelse i et asylcenter med meget begrænsede udfoldelsesmuligheder.
Formålet og håbet med de motivationsfremmende foranstaltninger  

 er, at de mennesker, som ikke har krav på asyl, men som ikke kan  

 tvangsudsendes, selv vil erkende, at der ikke længere er noget formål med at  

 blive i Danmark.
Problemet ved denne strategi er, at der i dag findes en stor  

 gruppe afviste asylansøgere, som trods det, at de har fået afslag på asyl, og  

 trods de motivationsfremmende foranstaltninger fortsat vurderer, at en  

 tilværelse i de danske asylcentre er at foretrække frem for at vende tilbage  

 til hjemlandet.
En stor andel af denne gruppe er de afviste asylansøgere fra  

 Irak.
Denne gruppe, som er på ca. 600 mennesker, vurderer − uanset de  

 forskellige danske forsøg på at motivere dem til at rejse hjem  at  

 tilværelsen  

 i de danske asylcentre er at foretrække frem for den meget usikre tilværelse  

 i  

 Irak.
Samme forhold gør sig gældende for bl.a. romaer og serbere fra Kosovo.  

 For de afviste asylansøgere fra Irak gælder, at de får opbakning fra FN  

 (UNHCR)  

 i, at det, selv om de ikke har krav på asyl, endnu ikke er sikkert at rejse  

 hjem.
FN (UNHCR) bakker altså op om, at der i særlige tilfælde kan være behov  

 for at skelne mellem asylretlig beskyttelse og en mindre væsentlig  

 beskyttelse,  

 som dog sikrer tålelige livsvilkår, indtil forholdene i hjemlandet ændres  

 således, at enten tvangshjemsendelse bliver mulig, eller at de relevante  

 internationale organer (som UNHCR) vurderer, at hjemrejse er sikkert, og at  

 motivationsfremmende foranstaltninger derfor er at anbefale.
Om  

 behovet for at begrænse brugen af motivationsfremmende foranstaltninger FNs Flygtningehøjkommissariat  UNHCR  har medlemslandenes  

 mandat  

 til at lede og koordinere det internationale flygtningearbejde.
Det er  

 UNHCRs  

 udgangspunkt, at flygtninge uden permanent opholdstilladelse skal hjemsendes,  

 når forholdene i hjemlandet tillader det.
I forbindelse med hjemsendelse af  

 afviste asylansøgere accepterer UNHCR brugen af såvel tvang som positive og  

 negative motivationsfremmende midler.
UNHCR udsender imidlertid grundige  

 vejledninger (f.eks.
UNHCR Advisory Regarding the Return of Iraqis) om,  

 hvornår  

 forholdene i et givet hjemland tillader, at medlemslandene kan anvende  

 henholdsvis  

 tvangshjemsendelser, negative motivationsfremmende foranstaltninger og  

 positive  

 motivationsfremmende foranstaltninger, og hvornår der er behov for, at  

 medlemslande  

 giver afviste asylansøgere midlertidig beskyttelse uden at pålægge dem  

 motivationsfremmende foranstaltninger af nogen art.
Den danske regering  

 følger  

 desværre ikke disse anbefalinger i dag.
De afviste irakiske asylansøgeres situation i Danmark i dag  

 illustrerer behovet for ikke blot at overholde den internationale aftale om  

 ikke at tvangshjemsende til uvished, men også at begrænse brugen af  

 motivationsfremmende  

 foranstaltninger.
UNHCRs aktuelle anbefalinger for alle andre dele af  

 Irak end  

 de tre nordlige kurdiske provinser er, at man ikke tvangshjemsender dertil,  

 og  

 at man hverken bruger positive eller negative motivationsfremmende  

 foranstaltninger overfor de afviste asylansøgere, men i stedet yder de  

 afviste  

 asylansøgere en form for midlertidig beskyttelse.
For de tre nordlige  

 kurdiske  

 provinser lyder UNHCRs aktuelle anbefalinger, at man kun motiverer  

 afviste  

 asylansøgere, der har deres hjem og netværk i disse provinser, til at rejse  

 dertil, idet strømme af hjemrejste flygtninge uden nogen tilknytning vil  

 destabilisere området.
 Ikke desto mindre anvender Danmark motivationsfremmende foranstaltninger  

 overfor alle afviste irakere, som ikke af særlige grunde er undtaget for  

 reglerne herom, uanset fra hvilke dele af Irak de oprindelig kommer.
Irakiske asylansøgere har ad to omgange været mødt med positivt  

 orienterede »motivationsfremmende foranstaltninger« i form af tilbud om  

 støtte  

 til frivillig hjemrejse (repatriering). I alt 333 personer rejste i perioden  

 fra  

 den 21. juli 2003 til den 2. marts 2005 hjem til Irak under den første  

 støtteordning.
Den anden særlige støtteordning for irakiske asylansøgere  

 trådte  

 i kraft den 19. januar 2005 og gjaldt for asylsager afgjort frem til den 30.  

 juni 2005. I alt 79 irakiske statsborgere tilmeldte sig denne støtteordning.  

 Alle ansøgningsfrister for at tilmelde sig en frivillig repatrieringsordning  

 er  

 på nuværende tidspunkt for længst udløbet, og det må antages at være stærkt  

 tvivlsomt, om en tredje støtteordning vil have nogen succes.
Tilbage er de negativt orienterede motivationsfremmende  

 foranstaltninger.
Disse har ført til, at de afviste asylansøgere  og  

 deres  

 børn  i de danske asylcentre bliver tilbudt meget ringe vilkår i håb  

 om, at  

 dette vil motivere dem til at forlade Danmark.
Resultatet er, at forbruget af  

 psykofarmaka er fordoblet, og antallet af asylansøgere, der forsøger  

 selvmord,  

 er tredoblet fra 2000 til 2004. Mange afviste asylansøgere ender således med  

 at  

 få en humanitær opholdstilladelse på baggrund af de psykiske lidelser, som de  

 har pådraget sig i de danske asylcentre.
Forslagsstillerne mener, at dette er  

 en strategi, som har bevist sine mangler, både menneskeligt og i forhold til  

 at  

 skabe de ønskede resultater.
Derfor  

 bør  

 de motivationsfremmende foranstaltninger i fremtiden  

 begrænses til situationer, hvor det må  

 antages at have en effekt og det  ideelt set - bringes i  

 overensstemmelse med  

 UNHCRs anbefalinger.
Når Danmark på den ene side følger den internationale aftale om  

 ikke at tvangshjemsende afviste asylansøgere til lande, hvor regeringen ikke  

 vil indgå en tilbagetagelsesaftale  og dermed forpligte sig til at  

 garantere  

 de hjemvendte flygtninges sikkerhed − men på den anden side overhører  

 UNHCRs anbefalinger om, hvornår især negative motivationsfremmende  

 foranstaltninger kan tages i brug, så havner mange afviste asylansøgere i en  

 urimelig situation.
På den ene side mødes de i Danmark af  

 motivationsfremmende  

 foranstaltninger, som har til formål at overbevise dem om, at de bør rejse  

 hjem.
På den anden side kan de med UNHCRs udtalelser − og  

 informationer  

 fra nyhederne generelt − forvisse sig om, at det alligevel nok er en  

 god  

 idé at blive i Danmark.
Dermed bliver de motivationsfremmende  

 foranstaltninger  

 til en permanent situation, som til stadighed forværrer den afviste  

 asylansøgers levevilkår og psykiske helbred.
Når de negative motivationsfremmende foranstaltninger har som  

 eneste formål at presse afviste asylansøgere til at udrejse til dele af  

 verden,  

 som er meget usikre, så kommer de motivationsfremmende foranstaltninger til  

 at  

 konkurrere med forholdene i hjemlandet om at være mindst »tålelige«.
Negative  

 motivationsfremmende foranstaltninger, som i stedet har til formål at sikre  

 en  

 bestemt adfærd blandt de afviste asylansøgere, mens de opholder sig i  

 Danmark,  

 synes umiddelbart at måtte have langt større chance for succes og bringer  

 heller ikke den afviste asylansøger i helt så urimelig en situation.  

 Forslagsstillerne mener således, at man med fordel kan benytte negative  

 motivationsfremmende foranstaltninger til at sikre, at afviste asylansøgere i  

 god tid bidrager til at belyse egen sag og i alle sammenhænge samarbejder med  

 de danske myndigheder.
Dette vil også medføre, at alle er forberedt til en  

 tvangshjemsendelse, så snart denne reelt er mulig og myndighederne i  

 hjemlandet  

 således har forpligtet sig til at garantere de hjemvendte flygtninges  

 sikkerhed.  

 I dag nægter mange afviste  

 asylansøgere at samarbejde med de danske myndigheder, fordi dette samarbejde  

 omfatter frivillig hjemrejse, og derfor skal de danske myndigheder bruge  

 langt  

 flere ressourcer til at belyse den afviste asylansøgers sag.
Om behovet for udvidelse af den gældende 18-måneders-regel Udlændingelovens § 9 c, stk. 2, giver i dag mulighed for, at  

 udlændinge, der er meddelt afslag på en ansøgning om opholdstilladelse efter  

 § 7,  

 efter ansøgning kan få en opholdstilladelse, hvis 1)  

 	  

 udsendelse af udlændingen, jf. § 30, ikke har været mulig i mindst 18  

 måneder, 2)  

 	  

 udlændingen  

 har medvirket ved udsendelsesbestræbelserne i sammenhængende 18 måneder, og 3)  

 	  

 udsendelse  

 efter de foreliggende oplysninger for tiden må anses for udsigtsløs.
Det er en forudsætning for at give opholdstilladelse på dette  

 grundlag, at den pågældende udlænding har medvirket ved  

 udsendelsesbestræbelserne i sammenhængende 18 måneder.
Det er sandsynligt, at  

 en større gruppe af de over 1.600 afviste asylansøgere  herunder en del  

 af de knap  

 600 afviste irakiske asylansøgere  ville medvirke aktivt til egen  

 hjemsendelse,  

 hvis to vilkår var gældende,   

 	  

 at hjemsendelsen først  

 kan blive effektueret, når der foreligger en hjemsendelsesaftale med det  

 pågældende  

 lands regering, eller når en neutral part  f.eks.
UNHCR   

 vurderer, at  

 forholdene i hjemlandet tillader en sikker repatriering, og   

 	  

 at de vil kunne opnå  

 en midlertidig opholdstilladelse, når de har medvirket aktivt til egen  

 hjemsendelse  

 (ved at belyse egen sag) i 18 måneder.
 Hvis en større andel af de afviste asylansøgere selv bidrager  

 til at belyse egen sag og dermed forbereder egen hjemrejse til det øjeblik,  

 denne er mulig, vil det lette hjemsendelsesproceduren markant, fordi den  

 afviste  

 asylansøger dermed har været behjælpelig med at fremskaffe de nødvendige  

 informationer og dokumenter.
Det er ikke forslagsstillernes opfattelse, at forslaget vil  

 føre til flere permanente opholdstilladelser.
En afvist asylansøger skal  

 medvirke til at belyse egen sag i 18 måneder.
Først derefter vil det være  

 muligt at få en midlertidig opholdstilladelse på lige vilkår med andre  

 udlændinge.
Medmindre den afviste asylansøger er exceptionelt dygtig til at  

 integrere sig i det danske samfund og dermed opnår ret til tidligt at få  

 permanent opholdstilladelse, vil den afviste asylansøger under de gældende  

 regler tidligst kunne få en permanent opholdstilladelse efter yderligere 7  

 år.  

 Dermed har den afviste asylansøger opholdt sig i Danmark i 8½ år.
Det er rimeligt at antage, at forholdene i Irak og de andre  

 relevante lande stabiliseres, inden en eventuel permanent opholdstilladelse  

 er  

 opnået, hvorefter den midlertidige opholdstilladelse inddrages.
Det er  

 tilsvarende  

 rimeligt at antage, at der vil blive givet færre humanitære  

 opholdstilladelser,  

 hvis de negative motivationsfremmende foranstaltninger ikke bruges så bredt  

 og  

 på ubestemt tid, men begrænses til kun at blive brugt overfor afviste  

 asylansøgere, som nægter at samarbejde med de danske myndigheder om at belyse  

 egen sag, og hvor hjemlandet og/eller UNHCR vurderer, at vedkommende kan  

 vende sikkert  

 hjem.
 På et hvilket som helst tidspunkt før de 8½ år, hvor Danmark  

 enten indgår en hjemsendelsesaftale med hjemlandet, eller hvor f.eks.  

 UNHCRs  

 vurdering ændres, vil den midlertidige opholdstilladelse kunne inddrages.  

 Alternativet til en midlertidig opholdstilladelse ville således være, som det  

 er tilfældet i dag, at den afviste asylansøger tilbringer hele perioden på 8½  

 år i et dansk asylcenter underlagt motivationsfremmende foranstaltninger.
Skriftlig fremsættelse Simon Emil Ammitzbøll  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om midlertidig opholdstilladelse til afviste  

 asylansøgere  

 fra lande under fredsopbygning, indtil tvungen hjemsendelse er mulig.
(Beslutningsforslag nr.
B 81).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
