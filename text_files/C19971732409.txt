 Ifølge § 66 i færdselsloven har enhver ret til at opnå godkendelse som  

 kørelærer, såfremt der blandt andet er gennemgået en godkendt  

 kørelæreruddannelse og en prøve for kørelærere er bestået.
 Trafikministeriet har i medfør af færdselslovens § 66, stk. 4, fastsat  

 bestemmelser om godkendelse af kørelærere i bekendtgørelse nr. 284 af 30.  

 april 1993, senest ændret ved Trafikministeriet bekendtgørelse nr. 566 af 20.  

 juni 1996.
I henhold til bekendtgørelsens § 2 består kørelærerprøven af en skriftlig  

 forprøve og en afsluttende mundtlig og praktisk prøve.
Forprøven omfatter  

 ifølge § 11, stk. 1, besvarelse af spørgsmål om systematikken og indholdet i  

 undervisningsplanen for køreuddannelsen til den valgte kørekortkategori.  

 Forprøvens del 2 består af 25 spørgsmål i illustreret form (billedmappe) i  

 undervisningsplanen for køreuddannelsen til den valgte kørekortkategori,  

 udformet som en almindelig teoriprøve.
Da denne prøve svarer til en  

 køreprøves teoriprøve, jf. § 27 i Trafikministeriets bekendtgørelse nr. 196  

 af 11. marts 1997 om kørekort, har Færdselsstyrelsen aftalt med  

 Rigspolitichefen, Politimesterforeningen og Prøvekommissionerne til  

 godkendelse af Kørelærere, at kørelæreraspiranter i forbindelse med  

 kørelærerprøvens skriftlige forprøve skal aflægge en sædvanlig teoriprøve hos  

 politiet eller Statens Bilinspektion i stedet for forprøvens nuværende del 2  

 (billedmappen).
 Teoriprøven afholdes i overensstemmelse med bestemmelserne i kapitel 3 i  

 kørekortbekendtgørelsen og bestemmelserne i Færdselsstyrelsens Retningslinier  

 af 20. august 1997 for prøvesagkyndige ved afholdelse af køreprøver.
Ved tilmeldingen til kørelærerprøvens forprøve vil prøvekommissionen  

 udlevere en særlig teoriprøve-formular (vedlagt i kopi), som  

 kørelæreraspiranten skal indlevere til kørekortkontoret i den politikreds,  

 hvor teoriprøven ønskes aflagt.
Herefter berammer kørekortkontoret en  

 teoriprøve til den pågældende.
Da der i henhold til § 19 i bekendtgørelse nr.  

 284 af 30. april 1993 betales gebyr for afholdelse af kørelærerprøver ved  

 tilmeldingen til kørelærerprøven (prøvekommissionerne), skal der ikke ved  

 berammelsen af teoriprøven betales yderligere gebyr.
Når teoriprøven er gennemført, skal den prøvesagkyndige udfylde  

 teoriprøveformularens bagside med oplysning om prøvekategori og antallet af  

 fejlsvar, samt tilsende formularen direkte til prøvekommissionen.
Aspiranten  

 skal have udleveret et bedømmelsesskema til orientering om udfaldet af  

 prøven.
 Da teoriprøven således er en del af kørelærerprøvens forprøve, der  

 afvikles den sidste onsdag i henholdsvis februar og august, er det vigtigt,  

 at kørelæreraspiranten har mulighed for at gennemføre teoriprøven i god tid  

 inden de nævnte dage.
 Ordningen træder i kraft fra og med den 1. januar 1998.
 Færdselsstyrelsen, den 23. december  

 1997.
Jan Lindeskov Prøvekommissionen til godkendelse af Kørelærere Efter aflæggelsen af teoriprøven, anmodes den prøvesagkyndige/kørekortkontoret om at udfylde  

 bagsiden af denne Der skal ikke opkræves gebyr for aflæggelsen af teoriprøven, idet dette er  

 indbetalt i forbindelse med tilmeldingen til kørelærerprøven.
I forbindelse med tilmelding til kørelærerprøven, jfr.
Trafikministeriets  

 bekendtgørelse nr. 284 af 30. april 1993 om godkendelse af kørelærere, skal  

 kørelæreraspiranten som en del af forprøven aflægge en teoriprøve til den  

 valgte kategori.
 Teoriprøven gennemføres i overensstemmelse med Færdselsstyrelsens  

 »Retningslinier for prøvesagkyndige ved afholdelse af Køreprøver«.  

 Dvs., at kørelæreraspiranten blandt andet ikke må bruge hjælpemidler under  

 prøven og at kørelæreraspiranten ikke må deltage i bedømmelsen af  

 teoriprøven.
 Kørelæreraspiranten må ikke anvende tolk under teoriprøven.
 Det udfyldte afkrydsningsskema bedømmes efter Færdselsstyrelsens  

 rettevejledning (jf. bilag 2 i Retningslinier for prøvesagkyndige ved  

 afholdelse af Køreprøver) og fejlsvar angives i et bedømmelsesskema, der  

 udleveres til kørelæreraspirantens orientering.
