En ansøger, der havde købt hus på et tidspunkt, hvor han måtte vide,  

 at han ville få svært ved at afholde terminsudgifterne, der var blevet  

 væsentligt forøget ved købet, fandtes ikke ved udmålingen af hjælp efter  

 bistandslovens § 37 at være berettiget til hjælp til delvis dækning af  

 terminsudgifterne i form af et beløb svarende til en rimelig husleje. (* 1) REDEGØRELSE FOR SAGEN:
 En gift mand var afskediget i forbindelse med firmalukning i 1977. Han fik  

 herefter arbejdsløshedsdagpenge og fik som langtidsledig tilbudt et job i maj  

 1980. Da han selv forventede at kunne skaffe sig arbejde, tog han ikke imod  

 dette jobtilbud, og arbejdsløshedsdagpengene, der senest udgjorde 5.868 kr.  

 netto pr. måned, ophørte i juli 1980. Ansøgeren levede herefter af hustruens  

 arbejdsindtægt ved deltidsarbejde, ca. 2.400 kr. netto pr. måned samt træk på  

 en kassekredit.
 I december 1980 søgte ansøgeren social- og sundhedsforvaltningen om hjælp  

 til betaling af terminsudgifter på ialt 35.582 kr., om hjælp på 10.000 kr.  

 til indbetaling på kassekredit samt om gældssanering af diverse forfaldne  

 udgiftsposter på ialt 4.603 kr.
Om boligudgifterne oplystes det, at huset var erhvervet i december 1979  

 for 660.000 kr.
Ejendomsværdien var 330.000 kr., og prioritetsgælden var  

 587.592 kr.
Den halvårlige ydelse androg 37.131 kr.
Den månedlige boligudgift  

 incl. forsikring og ejendomsskat var opgjort til 6.417 kr.
De samlede faste  

 udgifter udgjorde 9.862 kr. pr. måned.
Det hidtidige leveniveau, ansøgerens  

 arbejdsløshedsdagpenge samt hustruens arbejdsindtægt udgjorde ialt 8.254 kr.  

 Det var tillige oplyst, at ansøgeren i 1979 afhændede en ejendom med en  

 ejendomsværdi på 615.000 kr.
Restgælden i denne ejendom var i 1979 327.107  

 kr., og de årlige terminsudgifter udgjorde 40.747 kr.
Socialforvaltningen gav afslag på ansøgningen om hjælp til betaling af  

 termin samt gældssanering.
Ansøgeren blev samtidig rådet til at sælge bil og  

 hus, da familiens indtægter ikke var tilstrækkelige til at dække udgifterne.  

 Det besluttedes dog, at der kunne ydes hjælp efter bistandslovens § 37 til de  

 mest nødvendige faste udgifter herunder forsikringer og forbrugsafgifter samt  

 underhold med fradrag af hustruens indtægt.
Der bevilgedes endvidere mod  

 tilbagebetaling hjælp til de på ansøgningstidspunktet forfaldne  

 forbrugsafgifter, licens, vand og fagforening, ialt 3.243 kr.
 Det fremgår videre af familiens bil blev solgt i januar-februar 1981, og  

 at provenuet var anvendt til indfrielse af private lån, der havde været  

 optaget til betaling af december termin 1980.
I august 1981 søgte ansøgeren socialforvaltningen om hjælp til en anslået  

 boligudgift på 2.000 kr., idet banken, som havde ydet ansøgeren lån til juni  

 termin 1981, krævede dette beløb som månedlig indbetaling.
Det oplystes  

 samtidig, at huset i længere tid havde været til salg gennem ejendomsmægler  

 uden resultat.
Social- og sundhedsforvaltningen gav påny afslag på hjælp.
 AFGØRELSEN, DER KLAGES OVER:
 Amtsankenævnet tiltrådte forvaltningens afslag på hjælp til de faktiske  

 boligudgifter, men pålagde samtidig forvaltningen ved udmålingen af den  

 løbende hjælp efter bistandslovens § 37 at yde et beløb svarende til en  

 rimelig husleje.
 KLAGEN TIL ANKESTYRELSEN:
Socialforvaltningen anførte, at nævnets afgørelse var urimelig og henviste  

 bl.a. til, at familien havde købt hus ca. 1/2 år før mandens dagpengeret ophørte,  

 hvorefter han ikke kunne vide noget om sin indtægt, at familiens faste udgifter ved bl.a. huskøbet oversteg deres samlede  

 indtægter, at ansøgeren i juni 1980 frasagde sig muligheden for at få et jobtilbud i  

 henhold til § 97 b i lov om arbejdsformidling og arbejdsløshedsforsikring, at betalingen af december termin 1980 kun blev klaret ved hjælp af private  

 lån; disse lån var indfriet ved hjælp af overskuddet efter salg af bil i  

 1981, at pågældende havde måttet optage nye lån i sin bank for at kunne betale  

 juni termin 1981; dette lån skulle nu afdrages med 2.000 kr. månedlig  

 svarende til rentetilskrivningen, at pågældendes hus var averteret til salg.
Socialforvaltningen fandt, at  

 familien i stedet burde hjælpes med en anden egnet bolig til en husleje, som  

 den ville kunne klare fremover.
 SUPPLERENDE OPLYSNINGER EFTER ANKEN:
Det oplystes, at huset var solgt med overtagelse den 1. marts 1982.  

 Salgsprisen var 610.000 kr. med en kontant udbetaling på 94.000 kr.  

 Udgifterne i forbindelse med handlen udgjorde 60.000 kr., og de resterende  

 34.000 kr. var indbetalt til banken, der havde betalt de sidste terminer.  

 Ansøgerens gæld til banken var herefter ca. 70.000 kr.
Det oplystes  

 endvidere, at hustruen i juli 1982 var tilkendt mellemste invalidepension.
 LOVGRUNDLAG:
 Efter bistandslovens § 37, stk. 2, må der ved udmåling af hjælp dels tages  

 hensyn til sådanne faste udgifter, som i betragtning af de hidtidige  

 levevilkår skønnes rimelige, dels lægges vægt på de fremtidige levevilkår,  

 der kan blive en følge af den ændring, der er sket i pågældendes eller  

 familiens situation.
 ANKESTYRELSENS AFGØRELSE:
Der fandtes ikke at have været grundlag for at pålægge socialforvaltningen  

 at yde hjælp til delvis dækning af ansøgerens terminsudgifter i form af et  

 beløb svarende til en rimelig husleje.
Ankestyrelsen lagde herved vægt på, at  

 ansøgeren havde erhvervet den faste ejendom på et tidspunkt, hvor han måtte  

 vide, at han ville få svært ved at afholde terminsudgifterne, der ved  

 erhvervelsen blev væsentligt forøget.
Ankestyrelsen ændrede således amtsankenævnets afgørelse. (* 2) (* 1) Smh. med SM O-004-80 og SM O-004-84 (* 2) Efter salg af huset flyttede ansøgeren til en lejlighed, hvor  

 huslejen incl. varme udgjorde 3.300 kr. efter fradrag af boligsikring.  

 Socialforvaltningen havde afslået at yde hjælp hertil.
Amtsankenævnet pålagde  

 forvaltningen at yde hjælp til en rimelig husleje med et beløb på 2.000 kr.  

 Afgørelsen blev indanket for ankestyrelsen.
Det oplystes supplerende, at  

 familien fik udbetalt boligydelse med 1.324 kr. månedlig, og at ansøgeren  

 havde udsigt til et nyt jobtilbud.
Under hensyn til oplysningerne om, at  

 hustruen modtog mellemste invalidepension, boligydelsens størrelse samt  

 udsigten til, at ansøgeren påny kom i arbejde, tiltrådte ankestyrelsen  

 amtsankenævnets afgørelse.
