 VI Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn, Dit-  

 marsken, Lauenborg og Oldenborg.  Gøre vitterligt: Rigsdagen har  

 vedtaget og vi ved Vort samtykke stadfæstet følgende Lov:
§ 1 Ministeren for Landbrug og Fiskeri kan i det Omfang, han skønner det  

 paakrævet, paabyde, at enhver Kreaturholder sørger for Udryddelse af de i  

 hans Besætning forekommende Oksebremselarver.
§ 2 Ministeren for Landbrug og Fiskeri kan paalægge Kommunalraadene ved dertil  

 beskikkede Mænd i ca. 14 dage, forinden Kreaturene i Almindelighed udbindes,  

 at foretage Eftersyn af alle Hornkvægsbesætninger i Kommunen, samt i det  

 Omfang, Ministeren finder det fornødent , og paa et af Ministeren nærmere  

 fastsat Tidspunkt at lade foretage et yderligere Eftersyn og Behandling ved  

 en Dyrlæge af de nævnte Besætninger.
2. En Kreaturholder kan dog frigøre sig for de nævnte  

 Eftersyn ved at sende Kommunalraadet Attest fra en Dyrlæge om, at der ikke i  

 den paagældende Besætning kan paavises Oksebremselarver, der maa antages at  

 være levende.
Attesten maa ikke være ældre end 8 Dage.
Saafremt det af  

 Ministeren er fastsat, at der skal foretages to Eftersyn, skal Attest  

 indsendes særskilt for hvert af de to Eftersyn.
3. Det paahviler Kreaturholderne at stille den  

 fornødne Medhjælp til Raadighed ved de af Kommunalraadene foranstaltede  

 Eftersyn og Behandlinger for Oksebremselarver.
Er Dyrene løsgaaende i Hus  

 eller paa Græs, er det Kreaturholdernes Pligt at lade Dyrene indfange og  

 binde.
§ 3 1. Saafremt det ved et af de i § 2 nævnte Eftersyn  

 godtgøres, at en Kreaturholder har undladt at udrydde de i hans Besætning  

 forekommende Oksebremselarver, skal Udryddelsen ved det paagældende  

 Kommunalraads Foranstaltning foretages i Overensstemmelse med en af  

 Ministeren for Landbrug og Fiskeri fastsat Fremgangsmaade.
2. Udgifterne til Eftersyn afholdes af Kommunens  

 Kasse, dog skal Udgifterne til saavel Eftersyn som den af Kommunalraadet  

 foranstaltede Udryddelse af Oksebremselarven i saadanne Besætninger, i hvilke  

 der ved noget Eftersyn forefindes Oksebremselarver, paahvile de paagældende  

 Kreaturholdere og paalignes hver enkelt efter hans Antal Kreaturer på 1/2 Aar  

 og derover.
De paalignede Beløb kan af vedkommende Kommune inddrives ved  

 Udpantning.
 § 4.  1. Ministeren for Landbrug og Fiskeri kan  

 paabyde Eftersyn og Behandling for Oksebremselarver ved en Dyrlæge, naar  

 Kreaturer paa 1/2 Aar og derover indsættes paa fælles Græsgang eller føres  

 til Markeder, Bortsalg og Auktioner over sammenbragte Kreaturer eller  

 overføres til Øer, der er rensede for Oksebremselarven, eller hvor denne kun  

 forekommer i meget ringe Omfang.
 2. Udgifterne til de i Henhold til Stk. 1 foretagne  

 Eftersyn og Behandlinger paahviler Kreaturejeren efter nærmere af Ministeren  

 fastsatte Regler.
§ 5.  Ministeren for Landbrug og Fiskeri kan paalægge  

 de praktiserende Dyrlæger at foretage de i denne Lov omhandlede Eftersyn og  

 Behandlinger samt fastsætte den Dyrlægerne herfor tilkommende Betaling.
De  

 praktiserende Dyrlæger er pligtige at holde sig de Instrukser efterrettelig,  

 der maatte blive givet dem af Ministeren.
 § 6.  1. Saafremt den foretagne Behandling af et  

 Kreatur til Udryddelse af Oksebremselarver maatte medføre Dyrets Død som  

 umiddelbart Følge, og dette er godtgjort ved en af Veterinærdirektoratet  

 godkendt Syge- og Obduktionserklæring, kan Ministeren for Landbrug og Fiskeri  

 yde Erstatning i Overensstemmelse med de Regler, der gælder ved Nedslagning  

 af Husdyr, der er angrebet af ondartede smitsomme Sygdomme, jf. § 8 i Lov nr.  

 156 af 14. April 1920 om smitsomme Sygdomme hos Husdyrene.
2. Erstatning kan dog ikke ydes, forsaavidt Ejeren  

 selv ved Uforsigtighed eller ved Anvendelse af en uheldig Fremgangsmaade er  

 Skyld i Dyrets Død, eller han , saafremt der indtræder faretruende  

 Sygdomstegn, har undladt at tilkalde en Dyrlæge.
For forbigaaende  

 Sygdomstilfælde, der maatte indtræde i Tilslutning til Behandlingen, ydes der  

 ikke Ejeren nogen Erstatning.
 § 7.  Ministeren for Landbrug og Fiskeri kan afholde  

 de Udgifter, der medgaar til Bekendtgørelse i lokale Blade om de  

 Foranstaltninger, der skal træffes i Anledning af de i denne Lov indeholdte  

 Bestemmelser.
§ 8.  En Kreaturholder, der nægter at give de af  

 Kommunalraadet udsendte Mænd Adgang til at foretage Eftersyn af sine  

 Kreaturer eller til at foretage Udryddelse af Oksebremselarven, hvor  

 Udryddelsen skal ske ved Kommunens Foranstaltning, straffes med Bøde ikke  

 under 100 Kr.
Overtrædelse i øvrigt af de i Medfør af denne Lov fastsatte  

 Bestemmelser straffes med Bøde fra 20 Kr. til 100 Kr.
Sagerne behandles som  

 Politisager.
Bøderne tilfalder Kommunens Kasse.
 § 9.  Denne Lov, der ikke gælder for Færøerne, træder  

 straks i Kraft, og samtidig ophæves Lov Nr. 50 af 14. Marts 1931 om  

 Foranstaltninger til Udryddelse af Oksebremselarven.
 Hvorefter alle vedkommende sig have at rette.
 Givet paa Amalienborg den 26. Marts  

 1941.
Under Vor Kongelige Haand og Segl Christian R.
