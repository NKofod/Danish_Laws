Bekendtgørelse om ændring af bekendtgørelse om uddannelse af driftsledere og personale beskæftiget på deponeringsanlæg 1) § 1 I bekendtgørelse nr. 612 af 22. juni 2004 om uddannelse af driftsledere og personale beskæftiget på deponeringsanlæg foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer (EU-Tidende 2005, L 255, side 22).« 2. Efter § 6 indsættes i kapitel 1:
»§ 6 a.
Miljøstyrelsen kan meddele personer, der i udlandet har opnået erhvervsmæssige kvalifikationer, som kan sidestilles med kravene i §§ 4 og 5, dispensation fra pligten til at være i besiddelse af et A- eller B-bevis.« § 2 Bekendtgørelsen træder i kraft den 7. november 2008.
