Tilladelse til principskifte ved den  

 skattemæssige opgørelse af værdienaf igangværende arbejder for fremmed  

 regning  maleropgaver Anmodning Der blev anmodet  

 om tilladelse til principskifte vedrørende den skattemæssige opgørelse af  

 igangværende  

 arbejder for fremmed regning fra og med indkomståret 2002 for A A/S.
Afgørelse Ligningsrådet  

 imødekom anmodningen.
Beskrivelse af de faktiske forhold Virksomheden var  

 en personlig drevet malerforretning, hvis hovedaktivitet var udførelse af  

 maleropgaver  

 for både private kunder og erhvervsvirksomheder.
 Virksomheden var  

 påbegyndt den 15. november 2001, og i den første regnskabsperiode: 15/11 -  

 31/12 2001, dvs. indkomståret 2001, havde der ikke været igangværende  

 arbejder  

 i virksomheden.
 Virksomhedens  

 tidligere revisor havde efter indgivelse af selvangivelsen for indkomståret  

 2002 anmodet om en ændring af denne således, at de igangværende arbejder blev  

 opgjort til kostpris, dvs. efter faktureringsprincippet, hvorved  

 virksomhedens  

 skattepligtige overskud for 2002 blev reduceret med 80.340 kr.
Der var efter den  

 tidligere revisors opfattelse ikke tale om en ansøgning om principskifte, men  

 derimod om en misforståelse af de skattemæssige regler i forbindelse med  

 opgørelse af igangværende arbejde.
I forbindelse med en gennemgang af  

 årsregnskabet 2002, havde den tidligere revisor gjort virksomhedens ejer  

 opmærksom på, at virksomhedens igangværende arbejde var værdiansat til  

 salgspriser.
Virksomhedens ejer var ikke klar over, at igangværende arbejder  

 kunne opgøres til kostpriser med en reduktion af det skattemæssige resultat  

 til  

 følge.
 Som begrundelse  

 for anmodningen om et ændret opgørelsesprincip for igangværende arbejder - og  

 dermed ændret skatteansættelse for indkomståret 2002 - anførte den tidligere  

 revisor, at virksomheden var forholdsvis nystartet og havde et beskedent  

 kapitalgrundlag, hvorfor virksomhedens ejer ikke var interesseret i at betale  

 mere skat end nødvendigt.
Skatteforvaltningen  

  

 fandt ikke, at der i anmodningen  

 eller det indsendte regnskab var forhold, som kunne begrunde en ændring af  

 principperne for opgørelse af igangværende arbejder.
Skatteforvaltningen  

 indstillede derfor, at anmodningen ikke blev imødekommet.
Told- og Skatteregionen  

  

 indstillede  

 derimod, at virksomheden fik tilladelse til principskifte, Told- og Skattestyrelsen  

  

 udtalte, at det  

 af Ligningsvejledningen 2004-3, afsnit  

  

 E.B.2.6.2.1  

  

 fremgik, at det  

 én gang valgte princip for opgørelsen af værdien af igangværende arbejder  

 skulle anvendes uændret år for år.
Udgangspunktet var således, at der ikke  

 kunne ændres princip.
Efter ansøgning tillades principskifte dog, når det  

 skønnes rimeligt under hensyn til virksomhedens forhold.
Virksomhedens  

 nuværende revisor havde overfor styrelsen oplyst, at virksomheden efter  

 principskiftet  

 ville aktivere de direkte og indirekte produktionsomkostninger samt en  

 skønnet  

 avance.
Virksomheden havde hidtil anvendt produktionsprincippet  

 regnskabsmæssigt og ville ifølge nuværende revisor fortsætte hermed, selvom  

 der  

 blev ændret skattemæssigt princip fra produktions- til  

 faktureringsprincippet.
Det  

 var endvidere oplyst, at avancer ved igangværende arbejder i 2002 på 80.340  

 kr.  

 blev udskudt til senere beskatning med det nye opgørelsesprincip.
 Henset til, at der  

 var tale om en ny virksomhed, som ikke havde haft igangværende arbejder i det  

 første regnskabsår, og til at virksomheden allerede efter det andet  

 regnskabsår  

 havde fortrudt det oprindeligt valgte opgørelsesprincip, indstillede  

 styrelsen  

 - ligesom told- og skatteregionen - at anmodningen blev imødekommet, således  

 at  

 virksomheden fik tilladelse til at skifte fra produktions- til  

 faktureringsprincippet ved opgørelsen af igangværende arbejder fra og med  

 indkomståret  

 2002.
 Ligningsrådet  

  

 tiltrådte indstillingen.
