Cirkulære  

 om genoptagelse af den skattepligtige indkomst i tilfælde af flere personers  

 rådighed over den samme båd 1. Højesteret har ved dom af 17. maj 2005  

 underkendt  

 skattemyndighedernes tidligere praksis vedrørende beskatningen i tilfælde af  

 flere personers rådighed over den samme båd.
 2. Skattemyndighederne havde henholdt sig til, at  

 der i  

 den til og med indkomståret 2000 gældende ligningslovens § 16,  

 stk. 6  

 ikke var hjemmel til at reducere beskatningen forholdsmæssigt, når en båd var  

 stillet til rådighed for flere personer.
 3. Højesteret bemærkede imidlertid i sine  

 præmisser, at  

 der ved fastlæggelsen af, i hvilket omfang hovedaktionæren i 1998 havde haft  

 båden til rådighed, måtte tages udgangspunkt i længden af den periode, hvori  

 hovedaktionærens selskab i kraft af samejeaftalen med en ansat i selskabet  

 selv  

 havde råderetten over båden.
 Højesteret lagde til grund, at selskabet - i det omfang  

 båden ikke blev benyttet til personaleudflugter og lignende - stillede den  

 til  

 rådighed for hovedaktionæren og dennes bror, således at de selv indbyrdes  

 måtte  

 fordele, i hvilke perioder de hver for sig havde råderet over båden.
 Højesteret fandt, at den skattepligtige værdi af råderetten  

 over båden efter den dagældende § 16, stk. 6 i ligningsloven i et  

 sådant tilfælde måtte opgøres i forhold til, hvordan perioderne måtte antages  

 at være fordelt mellem dem.
 4. Som følge af dommen vil der efter anmodning  

 kunne  

 tillades genoptagelse af skatteansættelser vedrørende rådighed over båd i  

 tilfælde, hvor den skattepligtige værdi af råderetten ikke er fastsat i  

 overensstemmelse med Højesterets dom.
5. I henhold til skattestyrelseslovens § 34,  

 stk. 2, kan der ske genoptagelse af skatteansættelser, hvis anmodning  

 herom fremsættes senest den 1. maj i det 4. år efter udløbet af de pågældende  

 indkomstår.
Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som indkomsten træder i  

 stedet for, jf. skattestyrelseslovens § 34, stk. 6.
 6. Hvis fristen i skattestyrelseslovens § 34,  

 stk. 2,  

 er udløbet, kan der i henhold til skattestyrelseslovens § 35,  

 stk. 1,  

 nr. 7, endvidere efter anmodning ske ekstraordinær genoptagelse fra og med  

 det  

 indkomstår, der har været til prøvelse, eller fra og med det indkomstår, der  

 er  

 påbegyndt, men endnu ikke udløbet 5 år forud for underkendelsen af praksis.
 7. Højesterets dom har taget stilling til  

 skatteansættelsen for indkomståret 1998. Der kan derfor ske genoptagelse fra  

 og  

 med indkomståret 1998 og frem til og med indkomståret 2000, idet nye regler  

 regulerer  

 området fra og med indkomståret 2001.
 8. Efter skattestyrelseslovens § 35,  

 stk. 2,  

 skal anmodning om genoptagelse efter skattestyrelseslovens § 35,  

 stk. 1,  

 nr. 7, fremsættes inden 6 måneder efter, at den skattepligtige er kommet til  

 kundskab om det forhold, der begrunder fravigelse af fristen i § 34.
 Fristen regnes fra offentliggørelsen af dette cirkulære på  

 ToldSkats  

 hjemmeside.
 Anmodning om genoptagelse af skatteansættelsen skal indgives  

 til den skatteansættende myndighed, jf. skattestyrelseslovens § 35,  

 stk. 3.
 9. De skatteansættende myndigheder bedes genoptage  

 ansættelserne for de pågældende år, hvis de bliver bekendt med, at der er  

 personer, der er lignet forkert, eller hvis de bliver anmodet herom.
 10. Cirkulæret bortfalder den 1. marts 2006.
