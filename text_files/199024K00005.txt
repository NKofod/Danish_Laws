Nr BTL 5 Betænkning over Forslag til lov om ændring af forskellige afgiftslove  

 (Afgiftsomlægninger m.v.)   

 Nr L 5 1990-91, 2. samling Afgivet af Skatteudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret dels mundtligt dels skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danske Kioskers Centralforening, Danske Vognmænd, Kræftens Bekæmpelse, Sommer, C.
C., Shell, Kruså, Tobaksindustrien og Vognmandsfagets Arbejdsgiverforening.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
Et andet mindretal (Socialdemokratiets medlemmer af udvalget) kan  

 hverken stemme for eller imod lovforslaget.
Mindretallet vil redegøre for sin  

 stilling til de stillede ændringsforslag ved 2. behandling.
Mindretallet  

 bemærker, at Socialdemokratiet var det første parti, der fremlagde en samlet  

 strategi for en nødvendig afgiftstilpasning.
Det skete i april 1989 med  

 udspillet »Gang i 90'erne«.
 Formålet var inden for samfundsøkonomisk ansvarlige rammer at gennemføre  

 nødvendige afgiftstilpasninger på en række varer, samtidig med at der blev  

 dæmmet op for store milliardtab på nedsættelse af afgifterne på spiritus og  

 tobak.
 Gevinsten ved denne strategi ville være, at grænsehandelen kunne reduceres  

 til et minimum, samtidig med at fortsatte store afgiftstab op gennem 90'erne  

 blev forhindret.
Desværre er det på intet tidspunkt lykkedes at få regeringen til at  

 interessere sig for en langtidsplanlægning af afgiftsområdet.
Tværtimod har  

 regeringen gennem hovsaforslag brugt afgiftslettelser som lokkemad og  

 bindemiddel i diverse finanslovaftaler.
I den samme periode er underskuddet  

 på statsfinanserne eksploderet med udsigt til et underskud på op imod 40 mia.  

 kr. i 1991.
De aktuelle lovforslag fra regeringen, hvor der bruges ca. 2 mia. kr. på  

 afgiftslettelser, er ikke anvendt til at opnå en langsigtet aftale med EF om  

 uændrede tobaks- og spiritusafgifter.
Endvidere er der ingen, der tror på, at  

 lovforslagene overhovedet vil reducere grænsehandelsproblemet mærkbart.
 Lovforslaget er således både hovsapræget og virkningsløst i forhold til  

 grænsehandelen.
Socialdemokratiet har under forårets drøftelser tilbudt regeringen at  

 medvirke til massive afgiftslettelser for at opnå en forhandlingsløsning med  

 EF om uændrede danske afgifter på spiritus og tobak.
Ligeledes har vi anvist  

 en fuld finansiering af provenutabet.
 Svaret fra regeringen har været en afvisning af at gennemføre en  

 langsigtet afgiftsstrategi, som kan forhindre nye milliardtab fremover.
 Tilsyneladende er Socialdemokratiet det eneste parti, der i øjeblikket er  

 optaget af at få statsunderskuddet under kontrol.
De afgifter, der nedsættes i regeringens lovforslag, indgår også i  

 Socialdemokratiets afgiftsstrategi for at opnå en aftale med EF.  

 Regeringsforslagene ledsages derimod ikke af en aftale med EF og vil ikke  

 nedsætte grænsehandelen mærkbart.
Derfor kan det forudses, at der i de  

 kommende år fortsat skal anvendes nye milliardbeløb for at dæmme op for  

 grænsehandelsproblemet.
 Da regeringens lovforslag er virkningsløst i forhold til de problemer, som  

 det angiver at løse, kan Socialdemokratiet ikke medvirke ved vedtagelse af  

 lovforslaget.
Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
Mindretallet finder  

 det uhensigtsmæssigt at straffe »hjemmerullerne«, sådan som det er  

 lovforslagets hensigt, og vi mener klart at kunne konstatere, at lovforslaget  

 set under en social vinkel har stærk slagside.
 Et fjerde mindretal (Centrum-Demokraternes medlem af udvalget) vil  

 redegøre for sin stiling til lovforslaget og de stillede ændringsforslag ved  

 2. behandling.
Ændringsforslag Af skatteministeren, tiltrådt af et mindretal (KF, V, FP, RV  

 og KRF):
Til titlen 1) Titlen affattes således:
»Forslag til Lov om ændring af lov om tobaksafgifter (Omlægning af afgiften af røgtobak)».
Til § 1 2) Paragraffen udgår.
Til § 2 3) Paragraffen udgår.
Til § 3 4) Nr. 4 udgår.
Til § 4 5) Stk. 2 udgår.
 6) Stk. 4 udgår.
Bemærkninger Til nr. 1 Ved ændringsforslagene nr. 2 og 3 udgår forslagene om ændringer i to af de  

 tre omfattede afgiftslove.
Der er herefter kun tale om ændring af lov om  

 tobaksafgifter.
Titlen foreslås ændret i overensstemmelse hermed.
Til nr. 2, 3 og 5 Ved ændringsforslagene nr. 2 og 3 udgår forslaget om en nedsættelse af  

 godtgørelsen af afgift af olieprodukter, der anvendes i registrerede  

 motorkøretøjer, og forslaget om en lignende nedsættelse for gas, der anvendes  

 i registrerede motorkøretøjer.
 Ved ændringsforslagene bortfalder det skønnede årlige merprovenu  

 vedrørende olieprodukter på godt 900 mio. kr. og det skønnede årlige  

 merprovenu vedrørende gas på ca. 10 mio. kr.
 Som en konsekvens af ændringsforslagene udgår efter ændringsforslag nr. 5  

 tillige bestemmelsen i lovforslagets § 4, stk. 2, om ikrafttrædelsen for den  

 omhandlede nedsættelse.
Til nr. 4 og 6 Ved ændringsforslag nr. 4 udgår den foreslåede nedsættelse af kredittiden  

 for betaling af afgifterne på cigaretter.
Den skønnede engangsindbetaling i  

 1991 på ca. 500 mio. kr. bortfalder hermed.
 Som en konsekvens heraf udgår i henhold til ændringsforslag nr. 6 tillige  

 bestemmelsen i lovforslagets § 4, stk. 4, om ikrafttrædelsen for den  

 omhandlede kredittidsændring.
