 Told- og Skattestyrelsen imødekom  

 anmodningen, idet det vurderedes, at den i Norge gennemførte omstrukturering  

 havde så væsentlige lighedspunkter med en skattefri spaltning af danske  

 selskaber, jf. fusionsskattelovens §  

 15 a, at de danske successionsregler  

 kan finde anvendelse.
 Afgørelsen er bindende for alle  

 danske aktionærer i det indskydende norske selskab.
Spaltning af udenlandsk selskab   

 succession for danske aktionærer Norsk Hydro ASA  og Yara  

 International ASA Under henvisning til, at det på en ekstraordinær  

 generalforsamling den 15. januar 2004 var vedtaget at gennemføre en spaltning  

 af det norske selskab, Norsk Hydro ASA, ansøgte en dansk aktionær i selskabet  

  om tilladelse til, at reglerne i FUL § 15 b, stk. 4, 2.-14. pkt. kunne  

 finde anvendelse, jf.
FUL § 15 b, stk. 6  

.
 Spaltningen skulle gennemføres som en  

 grenspaltning, hvorved Norsk Hydro ASA overførte samtlige aktiver og passiver  

 vedrørende sine aktiviteter angående kunstgødning til et selvstændigt og  

 børsnoteret (norsk) selskab (Yara International ASA), mens aktiviteterne  

 indenfor olie, gas og aluminium videreførtes i Norsk Hydro ASA.
 Om baggrunden for spaltningen var oplyst, at det  

 vurderedes, at der ville være forretningsmæssige fordele forbundet ved at  

 opsplitte selskabets meget forskellige aktiviteter.
 I det udarbejdede "Demerger Information  

 Memorandum" oplystes endvidere, at spaltning i medfør af de norske  

 regler  

 var valgt som omstruktureringsmodel, idet dette var en velkendt model i  

 Norge,  

 der tillige kunne gennemføres skattefrit, idet Yara International ASA for så  

 vidt angår de overførte aktiver og passiver ville succedere i de  

 skattemæssige  

 positioner, som Norsk Hydro ASA havde vedrørende samme.
 Ligeledes ville der ved spaltningen ikke udløses  

 skat på aktionærsiden, idet vederlagsaktierne ville blive anset for anskaffet  

 på samme tidspunkt som de oprindelige aktier i Norsk Hydro ASA.
 Videre fremgik af "Demerger Information  

 Memorandum", at der ved spaltning efter norske regler forstås den  

 transaktion, hvorved et selskabs aktiver og passiver overføres til at andet  

 selskab  

 mod vederlag i aktier i det modtagende selskab til det indskydende selskabs  

 aktionærer, samt at vederlaget i forbindelse med spaltningen af Norsk Hydro  

 ASA  

 i overensstemmelse hermed udelukkende ville bestå i aktier.
 Det oplystes, at tildelingen af aktier var fastsat  

 på baggrund af markedsværdien af det overførte (fraspaltede), samt at dette  

 førte til, at aktionærerne i Norsk Hydro ASA for hver aktie i selskabet ville  

 blive tildelt en aktie i Yara International ASA.
 Videre var oplyst, at spaltningen ville resultere  

 i, at 91,5 % af aktiv-passivmassen forbliver i Norsk Hydro, mens 8,5 %  

 overføres til Yara International ASA.
 Told- og Skattestyrelsen bemærkede, at der efter  

 fusionsskattelovens § 15 b, stk. 6, efter ansøgning kan meddeles tilladelse  

 til, at bestemmelserne i fusionsskattelovens § 15 b, stk. 4, 2.-14. pkt.,  

 finder tilsvarende anvendelse, når et selskab hjemmehørende i udlandet  

 spaltes,  

 og selskaberne ikke beskattes efter reglerne i stk. 1.
 Reglen finder anvendelse, når det udenlandske  

 selskab, der spaltes, ikke har aktiver og passiver tilknyttet et fast  

 driftssted  

 eller en fast ejendom i Danmark.
En forudsætning for at selskabsdeltagere i  

 udenlandske selskaber kan opnå samme skattemæssige behandling, som tilfældet  

 er  

 ved en dansk skattefri spaltning. er, at den foretagne transaktion kan  

 karakteriseres som en spaltning i fusionsskattelovens forstand.
Bestemmelsen  

 åbner ikke mulighed for en mere fri fortolkning af spaltningsbegrebet.
 Spaltningsdefinitionen i fusionsskattelovens § 15  

 b, stk. 2, skal således være opfyldt, hvilket bl.a. forudsætter, at der sker  

 overførsel af aktiver til et andet selskab, og at der ydes vederlag i aktier.
 Told- og Skattestyrelsen fandt på baggrund af en  

 konkret vurdering af sagens oplysninger, at der var tale om en spaltning, som  

 opfyldte kravene efter de danske regler, herunder at de udspaltede aktiver og  

 passiver udgjorde en gren af en virksomhed, jf. fusionsskattelovens § 15 b,  

 stk. 2 og 3, hvorfor fusionsskattelovens § 15 b, stk. 4, 2.-14. pkt. kunne  

 finde anvendelse.
 Det bemærkedes videre, at afgørelsen gælder og er  

 bindende for alle danske aktionærer i det indskydende selskab.
