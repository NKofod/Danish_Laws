 Direktoratet skal herved meddele, at kriminalforsorgen forsøgsvis har  

 etableret en særlig transportordning i Jylland.
 Transportordningen administreres af arresthuset i Århus og omfatter  

 personale svarende til to stillinger og to biler med nødvendigt sikkerheds-  

 og kommunikationsudstyr.
 Der gælder følgende retningslinier for forsøgsordningen:
 1. Ordningen er fortrinsvis til bistand for  

 arresthusene i Århus, Hobro, Grenå, Randers, Viborg, Herning, Silkeborg,  

 Horsens, Vejle og Fredericia.
 2. Transportgruppen anvendes fortrinsvis til  

 transporter mellem de nævnte arresthuse indbyrdes og mellem disse arresthuse  

 og de jyske statsfængsler.
 3. Lokaltransporter til tandlæge, speciallæge,  

 hospital og lignende udføres normalt ikke af transportgruppen.
 4. De hidtidige retningslinier for indsattes  

 uledsagede rejser til fx fuldbyrdelsesanstalt opretholdes.
 5. Transport af flugttruede og farlige indsatte eller  

 andre særlige transporter udføres efter sædvanlig aftale med politiet.
 6. I det omfang transportgruppen ikke kan påtage sig  

 ønskede transporter, udføres disse efter hidtidig praksis.
 7. Bestilling af transport bør af hensyn til  

 transporternes tilrettelæggelse afgives til vagtmesterkontoret ved  

 arresthuset i Århus så tidligt som muligt.
 8. Transportgruppens arbejdsopgaver koordineres i  

 videst muligt omfang med Københavns fængslers transporter.
 Opmærksomheden henledes på, at Københavns fængslers transporter normalt  

 kun medtager håndbagage.
 9. Til brug for vurderingen af forsøget indsamler  

 arresthuset i Århus en række oplysninger om transporternes art, omfang m.v.
For at direktoratet kan danne sig et indtryk af, hvor mange transporter de  

 under punkt 1 nævnte politikredse må udføre på grund af manglende kapacitet i  

 transportgruppen, skal disse kredse kvartalsvis bagud indberette sådanne  

 transporter.
Der henvises til særskilt skrivelse herom til de berørte  

 politimestre.
 10. Forsøgsordningen ophører med udgangen af 1983 og  

 forventes at blive afløst af en permanent transportordning.
 Ved udgangen af 1982 foretager direktoratet en foreløbig vurdering.
 Genpart af skrivelsen er tilstillet arresthusene direkte.
F.
Hellborn /Jon Johnsen Kriminalforsorgens anstalter og arrestinspektørerne.
