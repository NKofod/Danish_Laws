Nr BTL 167 Betænkning over Forslag til lov om ændring af lov om lån til betaling af  

 ejendomsskatter og om ændring af ligningsloven (Lån til ejere af en del af en  

 ejendom m.v.)   

 Nr L 167 1986-87, 1. samling Blad nr 675 Afgivet af kommunaludvalget Afgivet: 19870402 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
Der er af indenrigsministeren stillet ændringsforslag, hvorom henvises til de ledsagende bemærkninger.
Et af udvalgets spørgsmål er optrykt som bilag til betænkningen tillige med indenrigsministerens svar herpå.
Herefter indstiller »udvalget§ lovforslaget til »vedtagelse§ med det af indenrigsministeren stillede ændringsforslag.
Ændringsforslag Af »indenrigsministeren,§ tiltrådt af »udvalget:§ Til § 2 Ý1)¨ Datoen »1. april 1987« ændres til: »1. juli  

 1987«.
Bemærkninger Den oprindeligt foreslåede ikrafttrædelsesdato har måttet udskydes.
»Karen Højte Jensen (KF) § nfmd.» Flemming Jensen (KF) Lizzie Lichtenberg (KF) Lis Aaltonen (KF) Svend Heiselberg (V) Niels Anker Kofoed (V) Maisted (V) Steffensen (KRF) Hanne Andersen (S) Dorte Bennedsen (S) Tove Lindbo Larsen (S) Lerke (S) Henning Rasmussen (S) § fmd.» Taanquist (S) Agerschou (SF) Tommy Dinesen (SF) Ole Vig Jensen (RV)§ Partierne CD, FP og VS havde ikke medlemmer i udvalget.
Bilag ÝEt af udvalgets spørgsmål til indenrigsministeren og dennes svar herpå§ »Spørgsmål 1:§ Udvalget udbeder sig en redegørelse fra ministeren for, hvilke omkostninger der løber på ved oprettelse af ejerpantebrev eller skadesløsbrev, som skal tinglyses som sikkerhed for lån, der optages til betaling af ejendomsskat.
»Svar:§ Indenrigsministeriet har indhentet udtalelser fra Justitsministeriet og Skattedepartementet om betaling af henholdsvis retsafgift og stempelafgift i forbindelse med oprettelse af de nævnte skadesløsbreve og ejerpantebreve.
 Justitsministeriet har om »retsafgift§ udtalt følgende:
 »Lov nr. 202 af 18. maj 1982 indeholder i § 9 følgende bestemmelse:
»9. De til sikkerhed for lån i henhold til denne lov udfærdigede »skadesløsbreve§ er fritaget for tinglysningsafgifter og andre afgifter til det offentlige.« Under Folketingets behandling af et lovforslag om ændring af lov om retsafgifter og lov om stempelafgift udtalte Justitsministeriet den 14. november 1983 i et svar til Folketingets retsudvalg, at den særlige regel i § 9 i lov nr. 202 af 18. maj 1982 om fritagelse for tinglysningsafgifter og andre afgifter til det offentlige må indebære, at der ikke skal svares tinglysningsafgift for pantebreve udstedt i henhold til denne lov.
Vestre Landsret har i en kendelse af 21. juni 1985, gengivet i Ugeskrift for Retsvæsen 1985, side 960, omtalt dette svar og herefter udtalt følgende:
»Uanset at tinglysning af pantebreve til sikkerhed for betaling af ejendomsskatter i henhold til lov nr. 202 af 18. maj 1982 med senere ændring ikke udtrykkeligt er fritaget for afgift i lov om retsafgifter § 41 d, findes tinglysning på baggrund af lovens forarbejder at burde ske uden betaling af retsafgift.
Landsretten tager derfor kærendes påstand til følge . . . .« Efter det fremsatte lovforslag (§ 1, nr. 8) foreslås § 9 ændret, således at også ejerpantebreve - ud over skadesløsbreve - er fritaget for tinglysningsafgift og andre afgifter til det offentlige.
På baggrund af det anførte er det Justitsministeriets opfattelse, at der ikke skal svares afgift (400 kr.) efter lov om retsafgifter for tinglysning af skadesløsbreve og efter forslaget heller ikke af ejerpantebreve, der udstedes til sikkerhed for lån til betaling af ejendomsskatter i henhold til den nævnte særlige lov.' Med hensyn til »stempelafgift§ har Skattedepartementet oplyst, at oprettelse af skadesløsbreve må anses for stempelfri i henhold til den gældende affattelse af § 9 i loven om lån til betaling af ejendomsskatter.
Oprettelse af ejerpantebreve er derimod ikke omfattet af den nævnte stempelfritagelsesbestemmelse.
Men - som også nævnt i den refererede udtalelse fra Justitsministeriet - foreslås det i det foreliggende lovforslag, at § 9 ændres, således at også ejerpantebreve fritages for afgifter til det offentlige.
Sammenfattende kan det herefter siges, at der - under forudsætning af lovforslagets vedtagelse - hverken skal svares retsafgift eller stempelafgift i forbindelse med oprettelse af skadesløsbreve eller ejerpantebreve, der udstedes til sikkerhed for lån i henhold til lov om lån til betaling af ejendomsskatter.
