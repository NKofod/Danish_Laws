Bekendtgørelse om ændring af bekendtgørelse om rådighed § 1 I bekendtgørelse nr. 1700 af 19. august 2021 om rådighed, som ændret ved bekendtgørelse nr. 1732 af 19. august 2021 og bekendtgørelse nr. 2094 af 24. november 2021, foretages følgende ændringer:
 1. Indledningen affattes således:
»I medfør af § 52 f, § 57, stk. 5, § 62, stk. 10, § 62 a, stk. 4, § 62 b, stk. 3, § 63 a, stk. 3, § 65, stk. 6, § 65 a, stk. 7, § 88, stk. 4, § 100 b, stk. 1, og § 100 c i lov om arbejdsløshedsforsikring m.v., jf. lovbekendtgørelse nr. 215 af 12. februar 2021, og efter forhandling med Beskæftigelsesrådet fastsættes efter bemyndigelse:« 2. I § 13, stk. 6, indsættes som 3. og 4. pkt.:
»Efter 6 måneders sammenlagt ledighed kan et medlem vælge, om samtaler med a-kassen skal holdes ved personligt fremmøde, telefonisk eller digitalt via video.
A-kassen kan dog beslutte, at samtalen skal afholdes ved personligt fremmøde, hvis a-kassen vurderer, at der er behov for en fysisk samtale, herunder hvis medlemmet har behov for særlig vejledning om jobsøgning, eller der er tvivl om medlemmets rådighed.« 3. I § 41, stk. 2, ændres »personlig samtale, jf. dog stk. 7,« til: »samtale, jf. dog stk. 7 og § 13, stk. 6,«.
§ 2 Bekendtgørelsen træder i kraft den 1. januar 2022.
