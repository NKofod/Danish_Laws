(Til folkehøjskoler, landbrugsskoler,  

 husholdningsskoler og efterskoler) Med virkning fra 1. januar 1985 skal skolerne ikke længere søge  

 ministeriet om syge- og barselsorlov for forstandere, heltidsbeskæftigede  

 lærere og kvotalærere.
Ministeriet forventer, at skolerne fra denne dato selv  

 kan administrere syge- og barselsorlov i henhold til nedennævnte regler.
 Ifølge § 16, stk. 3 i bekendtgørelse nr. 27 af 25. januar 1984 om  

 tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler finder de for folkeskolens tjenestemænd  

 fastsatte regler om fravær under sygdom samt som følge af graviditet og  

 fødsel tilsvarende anvendelse for forstandere, heltidsbeskæftigede lærere og  

 kvotalærere.
 Der henvises samtidig til undervisningsministeriets cirkulære af 7.  

 december 1983 om afkortning i løn for forstandere og lærere ved  

 folkehøjskoler m.v. for første hele fraværsdag i en sygeperiode.
 Reglerne er følgende:
A.
Fravær på grund af sygdom Der henvises til undervisningsministeriets cirkulære af 19. april 1974 om  

 forhold i forbindelse med sygdom for folkeskolens tjenestemænd.
Cirkulæret er  

 optrykt som bilag 1 til dette cirkulære.
 Opmærksomheden henledes dog på, at cirkulærets § 2, stk. 1 om  

 tuberkuloseundersøgelse er ophævet.
 Sygdomsforfald skal uden ugrundet ophold anmeldes til skolen og  

 dokumenteres ved en af læreren underskrevet erklæring eller på forlangende  

 ved lægeattest.
 Det henstilles, at skolerne følger den hidtidige praksis om, at læreren  

 ved sygdom af mere end 2 ugers varighed til skolen skal fremsende en  

 lægeerklæring med nærmere oplysning om sygdommens varighed.
 Der ydes sædvanligt statstilskud såvel til aflønning af læreren som af en  

 eventuel vikar for denne i sygeperioden.
 Både lærerens og den eventuelle vikars timetal i sygeperioden medregnes i  

 skolens løntimeforbrug, jfr. ovennævnte bekendtgørelses § 6.
Der skal for hver lærer føres en sygedagsliste, som skal indeholde  

 oplysning om tidspunktet for hver sygeperiodes begyndelse og ophør og det  

 samlede antal sygedage.
Ved opgørelse af sygedage medregnes alle ugedage i  

 sygeperioden.
 Den periode, hvor en lærer er fraværende på grund af sygdom, medregnes i  

 lønancienniteten og i pensionsalderen.
B.
Fravær på grund af graviditet, fødsel og adoption . Der henvises til  

 finansministeriets cirkulære af 3. oktober 1984 om barselsorlov m.v., som er  

 optrykt som bilag 2 til dette cirkulære.
 Opmærksomheden henledes især på, at en lærer i forbindelse med graviditet  

 og fødsel har ret til fravær med sædvanlig løn fra det tidspunkt, da der  

 skønnes at være 8 uger til fødslen, og i indtil 14 uger i alt.
Hvis læreren bliver helt eller delvis udarbejdsdygtig på grund af  

 graviditeten betragtes fravær indtil 8 uger før forventet fødsel som  

 sygdomsfravær.
Fravær efter dette tidspunkt betragtes som barselsorlov,  

 medmindre det godtgøres, at fraværet ikke skyldes graviditeten.
 Der ydes sædvanligt statstilskud både til aflønning af læreren og af en  

 vikar for denne i de første 14 uger af barselsorlovsperioden (lønperioden).
 Både lærerens og vikarens timetal i lønperioden medregnes i skolens  

 løntimeforbrug, jfr. ovennævnte bekendtgørelses § 6.
 I den del af barselsorlovsperioden, hvor læreren ikke har krav på løn,  

 herunder en eventuel fraværsperiode i forbindelse med adoption, ydes der  

 sædvanligt statstilskud til vikarens løn og vikarens løntimer medregnes ved  

 opgørelsen af skolens løntimeforbrug.
 I tilfælde hvor lærerens lønperiode begynder eller slutter i løbet af en  

 måned, beregnes den pågældendes løn pr. dag som 1/30 af månedslønnen.
Hele den periode, hvor en lærer er fraværende i forbindelse med graviditet  

 og fødsel medregnes i lønancienniteten.
Lønperioden medregnes i  

 pensionsalderen, men den lønfri periode medregnes ikke i pensionsalderen.
 Ved fravær i forbindelse med adoption medregnes hele fraværsperioden i  

 lønancienniteten og 3 måneder af fraværsperioden medregnes i pensionsalderen,  

 hvorimod den resterende del af fraværsperioden ikke medregnes i  

 pensionsalderen.
C.
Refusion fra kommunen .
 I medfør af dagpengelovens § 27 er skolen berettiget til for den periode  

 skolen yder løn til lærere under fravær på grund af sygdom og barselsorlov at  

 få udbetalt de dagpenge, som læreren ville have ret til ifølge dagpengeloven.
 Dette medfører, at skolen ved sygdom kan få dagpenge fra 1. fraværsdag  

 efter udløbet af arbejdsgiverperioden (13 uger).
Ved barselsorlov har skolen ret til dagpenge i den del af lønperioden, der  

 ligger fra 4 uger før fødslen og indtil 14 uger i alt.
Dette medfører, at  

 såfremt læreren påbegynder sin barselsorlov 8 uger før forventet fødsel, har  

 skolen kun ret til dagpengerefusion i 10 uger.
Opmærksomheden henledes på, at det påhviler skolen at indkræve ovennævnte  

 dagpenge fra lærerens bopælskommune.
Den refusion skolen får fra kommunen  

 skal fratrækkes skolens tilskudsberettigede lønudgifter.
D.
Særligt om forstandere .
 Ovennævnte bestemmelser finder også anvendelse for forstandere, jfr.  

 indledningen til dette cirkulære.
Man skal endvidere gøre opmærksom på, at såfremt en forstander er syg i  

 mere end en måned eller har barselsorlov, skal bestyrelsen konstituere en  

 forstander for skolen.
Direktoratet for folkeoplysning, frie grundskoler m.v.  

 skal godkende den, der konstitueres, og departmentets 2. afdeling, 2. kontor  

 skal indplacere den pågældende.
 Såfremt en forstander er fraværende mindre end en måned, og en af skolens  

 lærere af skolens bestyrelse bliver pålagt at varetage forstanderfunktionen,  

 er den pågældende berettiget til konstitutionsvederlag, når han har varetaget  

 denne funktion i 15 dage i sammenhæng.
E.
Eventuelle tvivlsspørgsmål i forbindelse med forståelsen af dette  

 cirkulære bedes forelagt undervisningsministeriet.
Undervisningsministeriet, den 15. januar  

 1985 P. m. v.
 e. b.
Ruth Bek Nielsen fm.
