(Til rektorerne ved lærerseminarierne) I henhold til § 23, stk. 3. i bekendtgørelse nr. 369 af 11. juni 1986 om  

 uddannelse af lærere til folkeskolen fastsættes herved følgende regler om  

 afholdelse af sygeeksamen:
 1. I fag, der efter seminariets rammeplan afsluttes  

 efter 8. semester, afholdes sygeeksamen i august/september.
 2. I alle andre fag afholdes sygeeksamen i næste  

 eksamenstermin (januar eller juni), uanset om der efter seminariets rammeplan  

 afholdes ordinær eksamen i de pågældende fag.
 Hvis en eksaminand har gennemført den skriftlige prøve ved den ordinære  

 eksamen i et fag med både skriftlig og mundtlig prøve (dansk (fællesfag),  

 regning/matematik (fællesfag og linjefag), engelsk, tysk, fransk og  

 hjemkundskab), tages denne prøve ikke om, idet den foreliggende skriftlige  

 besvarelse da indgår som en del af vurderingsgrundlaget ved sygeeksamen.
 Samtidig ophæves cirkulære af 28. februar 1973 om sygeeksamen.
 Undervisningsministeriet, den 28. juli  

 1986.
 P.d.v.
