Skriftlig fremsættelse (7. februar 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om ændring  

 af konkurrenceloven, retsplejeloven, lov om indhentning af tilbud i bygge- og  

 anlægssektoren og lov om Klagenævnet for Udbud (Styrket indsats mod  

 karteller,  

 forbedrede kontrol- og efterforskningsinstrumenter og mere konkurrence om  

 offentlige  

 ydelser).
(Lovforslag nr.
L 152).
Effektiv konkurrence er en af de væsentligste drivkræfter  

 for at skabe fornyelse og innovation.
Men i en række brancher i Danmark er  

 konkurrencen i dag utilstrækkelig, ligesom der er for lidt konkurrence om  

 offentlige opgaver, og det danske prisniveau er højere end i sammenlignelige  

 lande.  

 Derfor skal lovgivningen på konkurrenceområdet styrkes.
Forslaget indeholder et straflempelsesprogram.
Ideen hermed  

 er, at karteldeltagere kan undgå tiltale eller få deres straf sat ned ved at  

 henvende sig til myndighederne med oplysninger, der kan bidrage til opklaring  

 af kartellet.
Herudover indføres nye efterforskningsinstrumenter for  

 myndighederne.  

 Konkurrencestyrelsen får således adgang til at besigtige indholdet af lommer,  

 tasker o.lign., når styrelsen går på kontrolundersøgelse.
Det foreslås også,  

 at  

 Konkurrencestyrelsen som led i dens kontrolundersøgelser får adgang til at  

 medtage såkaldte spejlinger (identiske elektroniske kopier af  

 computere og  

 andre elektroniske medier).
 Endvidere giver forslaget Konkurrencestyrelsen kompetence  

 til at afslutte en sag ved udstedelse af et administrativt bødeforelæg, og  

 ansatte i Konkurrencestyrelsen kan beskikkes af Rigsadvokaten til i  

 byretterne  

 at rejse og udføre tiltale i visse tilståelsessager om overtrædelse af  

 konkurrenceloven.
 Lovforslaget betyder også, at Konkurrencerådsmedlemmernes  

 uafhængighed bliver præciseret.
 En række elementer i forslaget sigter mod at styrke  

 konkurrencen om offentlige opgaver.
Konkurrencestyrelsen får med forslaget bedre muligheder for  

 at undersøge og gribe ind over for forkerte afregningspriser i  

 fritvalgsordninger.  

 Det foreslås også, at der indføres en annonceringspligt for indgåelse af  

 offentlige kontrakter om varer og tjenesteydelser, som ikke er omfattet af  

 krav  

 om EU-udbud.
Forslaget tillægger Konkurrencestyrelsen en klar kompetence til  

 at  

 indhente oplysninger om offentlige indkøb.
Endvidere foreslås det, som et  

 supplement til den nyligt indførte standstill-ordning, at klager tillægges en  

 kort opsættende virkning.
 Idet jeg henviser til de udførlige bemærkninger til  

 lovforslaget, skal jeg anbefale forslaget til Folketingets velvillige  

 behandling.
