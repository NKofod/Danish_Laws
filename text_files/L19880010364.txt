 Den 18. juli 1988 undertegnedes i Bonn en finansieringsoverenskomst mellem  

 Danmark og Sudan, i medfør af hvilken den danske regering yder Sudan bunden  

 gavebistand til et beløb af 80 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til indkøb i Danmark af tjenesteydelser og udstyr  

 til en udvidelse af el-værkerne i byerne El Fasher og Atbara, udskiftning af  

 en underdimensioneret højspændingsledning, anlæg af en ny højspændingsledning  

 samt fortsættelse af et tidligere etableret trænings-, service- og  

 reservedelsprogram for el-værkerne i Sudan.
