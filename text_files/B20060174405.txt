Bekendtgørelse  

 om anmeldelsesordningen efter naturbeskyttelseslovens § 19 b og  

 skovlovens  

 § 17  

1) I medfør af § 19 b, stk. 6, og § 71,  

 stk. 2, i lov om naturbeskyttelse, jf. lovbekendtgørelse nr. 884 af 18.  

 august 2004 som ændret ved lov nr. 567 af 24. juni 2005, og § 17,  

 stk. 5, § 43 og § 46, stk. 2, i lov nr. 453 af 9. juni  

 2004  

 om skove som ændret ved lov nr. 1571 af 20 december 2006, fastsættes:
 § 1.  

  

 I  

 medfør af naturbeskyttelseslovens § 19 b, stk. 1, skal der i  

 internationale  

 naturbeskyttelsesområder inden iværksættelse af de aktiviteter, der er nævnt  

 i  

 bilag 2 til naturbeskyttelsesloven, bortset fra de i naturbeskyttelseslovens  

 § 19 b, stk. 3, nævnte tilfælde, gives skriftlig meddelelse herom  

 til  

 kommunalbestyrelsen med henblik på, at kommunalbestyrelsen foretager en  

 konsekvensvurdering  

 af aktivitetens virkning på området under hensyntagen til områdets  

 bevaringsmålsætninger.
 Stk. 2.  

  

 Tilsvarende  

 skal der i medfør af skovlovens § 17, stk. 1, i internationale  

 naturbeskyttelsesområder gives skriftlig meddelelse til Skov- og  

 Naturstyrelsen  

 inden iværksættelse af de aktiviteter, som er nævnt i bilag 1 i skovloven,  

 bortset fra de i § 17, stk. 2, nævnte tilfælde, med henblik på, at  

 Skov- og Naturstyrelsen foretager en konsekvensvurdering af aktivitetens  

 virkning på området under hensyntagen til områdets bevaringsmålsætninger.
 § 2.  

  

 Inden  

 myndigheden beslutter om, der skal reageres på den modtagne meddelelse, jf.  

 naturbeskyttelseslovens  

 § 19 b, stk. 4, og skovlovens § 17,  

 stk. 3, skal  

 myndigheden foretage en vurdering af, om aktiviteten i  

 sig selv, eller i forbindelse med andre planer og projekter, vil kunne  

 påvirke  

 et Natura 2000-område væsentligt.
 Stk. 2.  

  

 Hvis  

 myndigheden vurderer, at der er behov for at foretage en nærmere vurdering af  

 aktiviteten, herunder at indhente yderligere oplysninger, inden myndigheden  

 nærmere kan konsekvensvurdere den anmeldte aktivitet, træffer myndigheden  

 afgørelse herom inden udløbet af den fastsatte 4 ugers frist, jf.  

 naturbeskyttelseslovens § 19 b, stk. 4, og skovlovens § 17,  

 stk. 3.
 § 3.  

  

 Viser  

 myndighedens nærmere konsekvensvurdering, at aktiviteten vil skade det  

 internationale naturbeskyttelsesområde, skal myndigheden inden udløbet af  

 fristen efter naturbeskyttelseslovens § 19 b, stk. 4, og skovlovens  

 § 17, stk. 3, bringe naturbeskyttelseslovens §§ 19 c -  

 19 f, henholdsvis skovlovens §§ 18 -  

 21 i anvendelse med henblik på at afbøde skaden.
 Stk. 2.  

  

 Aktiviteter, der er nævnt i bilag 2 til naturbeskyttelsesloven og bilag 1 til  

 skovloven, kan ikke anses for at være begrundet i bydende nødvendige hensyn  

 til  

 væsentlige samfundsinteresser, herunder af social eller økonomisk art.
§ 4.  

  

 Bekendtgørelsen træder i kraft den 15. januar 2007 Miljøministeriet, den 14. december  

 2006 Connie Hedegaard /Jens Peter Simonsen 1)  

 Bekendtgørelsen indeholder bestemmelser, der gennemfører dele af Rådets  

 direktiv nr. 79/409/EØF af 2. april1979 om beskyttelse af vilde fugle  

 (EF-fuglebeskyttelsesdirektivet) (EF-Tidende 1979 nr.
L 103, side 1), som  

 senest ændret ved Rådets forordning (EF) nr. 807/2003 af 14. april 2003  

 (EU-Tidende 2003 nr.
L 122, side 36), og dele af Rådets direktiv 92/43/EØF af  

 21. maj 1992 om bevaring af naturtyper samt vilde dyr og planter (EF -  

 habitatdirektivet) (EF-Tidende 1992 nr.
L 206, side 7), som senest ændret ved  

 Europa-Parlamentets og Rådets forordning (EF) nr. 1882/2003 af 29. september  

 2003 (EU-Tidende 2003 nr.
L 284, side 1).
