Fremsat den 8. oktober 1998 af  

 økonomiministeren (Marianne Jelved) Forslag til Lov om ændring af lov om  

 forsikringsvirksomhed, lov om visse selskabers aflæggelse af  

 årsregnskab m.v. og lov om Erhvervsankenævnet) (Revision, tavshedspligt, partsbegreb  

 m.v.) § 1 I lov om forsikringsvirksomhed, jf. lovbekendtgørelse nr. 746 af 6.  

 august 1996, som ændret ved § 1 i lov nr. 475 af 10. juni 1997,  

 § 2 i lov nr. 278 af 13. maj 1998, § 5 i lov nr. 414 af 26. juni  

 1998 og § 1 i lov nr. 490 af 1. juli 1998 foretages følgende  

 ændringer:
 1. § 2, stk. 1, nr. 7, affattes  

 således:
 »7) Falck A/S;«.
 2. I § 14, stk. 2, indsættes efter  

 »selskaber«: », jf. § 78, stk. 2,«.
 3. I § 21, stk. 2, nr. 1, indsættes efter  

 »hæftelse«: », jf. § 78, stk. 2«.
 4. § 29, stk. 3, affattes således:
 »Stk. 3. Ansøgningen skal desuden indeholde oplysninger  

 om alle, der direkte eller indirekte ejer mindst 10 pct. af kapitalen eller  

 stemmerettighederne eller en kapitalandel, der giver mulighed for at  

 udøve en betydelig indflydelse på ledelsen af  

 forsikringsselskabet eller som i øvrigt har snævre forbindelser  

 til forsikringsselskabet, jf. § 9 a, stk. 4, samt om  

 størrelsen af disse kapitalejeres kapitalandel.«.
 5. § 29, stk. 4, ophæves.
 Stk. 5-7 bliver herefter stk. 4-6.
 6. I § 33 a, stk. 1, ændres »underrettes om  

 og på forhånd godkende« til: »på forhånd underrettes  

 om og godkende«.
 7. I § 33 a, stk. 2, ændres »driften« til:  

 »ledelsen«.
 8. I § 33 a, stk. 8, ændres »inden udgangen  

 af juni måned« til: »i forbindelse med indsendelsen af  

 årsregnskabet«.
 9. I § 72, stk. 1, indsættes efter  

 »§§ 61-64,«: »§ 95,«.
 10. § 73, stk. 3, affattes således:
 »Stk. 3. Solvensmargenens mindstebeløb udgør tre  

 fjerdedele af det i medfør af § 34, stk. 2, fastsatte  

 mindstebeløb, såfremt et gensidigt forsikringsselskab i  

 vedtægten har fastsat bestemmelser, hvorefter et medlem hæfter  

 for selskabets forpligtelser med et beløb, der mindst svarer til et  

 års præmie, jf. § 78, stk. 2.«.
 11. § 78, stk. 2, affattes således:
 »Stk. 2. Hvis medlemmerne skal hæfte for selskabets  

 forpligtelser, skal omfanget heraf fastsættes i  

 vedtægterne.«.
 12. I § 91, stk. 5, ændres »andre  

 medarbejdere omfattet af personkredsen i § 90, stk. 1,« til:  

 »vicedirektører, underdirektører og dermed ligestillede samt  

 andre ledende medarbejdere med et særligt ansvar for fonds- eller  

 valutafunktioner«.
 13. I § 92 a, stk. 4, ændres »§ 190,  

 stk. 4« til: »§ 179, stk. 6«.
 14. § 92 d, stk. 3, ophæves.
 Stk. 4 bliver herefter stk. 3.
 15. Efter § 92 g indsættes:
»§ 92 h.
Hvis en direktør i  

 medfør af § 92 d, stk. 1, er bestyrelsesmedlem i en anden  

 erhvervsvirksomhed end de i §§ 92 b, 92 c og 92 e nævnte, må  

 et forsikringsselskab ikke uden bestyrelsens godkendelse indgå  

 forsikringsaftale med erhvervsvirksomheden eller virksomheder, der  

 indgår i koncern med denne erhvervsvirksomhed.
Bestyrelsen skal  

 påse, at forsikringsaftalen indgås på normale  

 forretningsbetingelser og på markedsbaserede vilkår.
Godkendelsen  

 skal fremgå af bestyrelsens forhandlingsprotokol.
 Stk. 2. Den valgte revision gennemgår og afgiver  

 erklæring om, hvorvidt forsikringsaftalen kan anses for ydet på  

 forsikringsselskabets sædvanlige forretningsbetingelser og på  

 markedsbaserede vilkår.«.
 16. I § 93 indsættes efter stk. 1 som nye  

 stykker:
 »Stk. 2. Hvervet som intern revisions- eller vicerevisionschef  

 kan ikke forenes med hvervet som bestyrelsesmedlem.
 Stk. 3. De valgte revisorer og den interne revisionschef har  

 pligt til at deltage i bestyrelsens behandling af sager, der har betydning  

 for revisionen eller for aflæggelse af regnskab, såfremt det  

 ønskes af blot ét bestyrelsesmedlem.«.
 Stk. 2-4 bliver herefter  

stk. 4-6.
 17. I § 93, stk. 4, der bliver stk. 6,  

 ændres »stk. 1-3« til: »stk. 1-5«.
 18. § 128, stk. 1, nr. 8, affattes  

 således:
 »8)	andele og beviser i investeringsinstitutter omfattet af  

 Rådets direktiv 85/611/EØF og andele i placeringsforeninger,  

 pengemarkedsforeninger og investeringsinstitutforeninger, jf. § 1 og  

 § 2, stk. 2, nr. 1-3, i lov om investeringsforeninger og  

 specialforeninger,«.
 19. § 128, stk. 1, nr. 13, affattes  

 således:
 »13)	unoterede kapitalandele, herunder kapitalandele, der  

 omsættes på en autoriseret markedsplads, jf. § 40,  

 stk. 1, i lov om værdipapirhandel m.v., eller et andet reguleret  

 marked, der er offentligt anerkendt, regelmæssigt arbejdende og  

 åbent for offentligheden, samt andre udlån og værdipapirer,  

 som ikke omfattes af nr. 1-12.«.
 20. § 128, stk. 8 affattes således:
»Stk. 8. Aktiver omfattet af stk. 1, nr. 13, der anvendes  

 til at dække de forsikringsmæssige hensættelser, må i  

 alt højst udgøre 20 pct. af de forsikringsmæssige  

 hensættelser.
Heraf må andre udlån og værdipapirer,  

 som ikke handles på en autoriseret markedsplads eller et andet  

 reguleret marked, der er offentligt anerkendt, regelmæssigt arbejdende  

 og åbent for offentligheden, højst udgøre 10 pct. af de  

 forsikringsmæssige hensættelser.«.
 21. I § 144 a ændres »som moderselskabets  

 associerede virksomheder« til: »som moderselskabernes associerede  

 virksomheder«.
 22. I § 153, stk. 1, 2. pkt., ændres  

 »§ 128, stk. 1, nr. 5«, til: »§ 128, stk. 1, nr. 7,«.
 23. § 179 affattes således:
»§ 179. Forsikringsselskaber skal have mindst  

 en statsautoriseret revisor.
Forsikringsselskaber med en balancesum på  

 250 mio. kr. eller derover skal have mindst 2 revisorer.
Er  

 forsikringsselskabet en modervirksomhed eller et datterselskab af et selskab,  

 der omfattes af § 123, stk. 3, finder grænsen i 2. pkt.  

 anvendelse på koncernen.
Finanstilsynet kan i særlige  

 tilfælde udpege yderligere en revisor.
Denne revisor fungerer på  

 samme vilkår og efter samme regler som de revisorer, der er valgt af  

 generalforsamlingen.
Stk. 2. Revisorerne i et forsikringsselskab skal tillige  

 være revisorer i forsikringsselskabets dattervirksomheder.
Har  

 forsikringsselskabet et moderselskab, der omfattes af § 123,  

 stk. 3, skal forsikringsselskabets revisorer tillige være  

 revisorer i dette moderselskab og i dette selskabs øvrige  

 dattervirksomheder.
 Stk. 3. Stk. 2 finder ikke anvendelse i tilfælde, hvor  

 dattervirksomheden eller moderselskabet ikke er hjemmehørende i  

 Danmark.
Stk. 4. Kapitel 8 a i lov om visse selskabers aflæggelse  

 af årsregnskaber m.v. gælder for forsikringsselskaber.
For  

 gensidige selskaber anvendes disse regler med de nødvendige  

 tilpasninger.
 Stk. 5. § 61 a, stk. 2, og § 61 c, stk. 2,  

 i lov om visse selskabers aflæggelse af årsregnskab m.v. finder  

 alene anvendelse, når 1/10 af de aktionærer, der ejer  

 aktiekapitalen, eller i gensidige selskaber 1/10 af samtlige  

 stemmeberettigede på en generalforsamling, stiller krav herom.
 Stk. 6. Finanstilsynet kan fastsætte bestemmelser om  

 revisionens gennemførelse i forsikringsselskaber, herunder om  

 oprettelse af interne revisionsafdelinger og systemrevisionens  

 gennemførelse i fælles datacentraler.
 Stk. 7. Finanstilsynet kan afskedige en revisor, der findes  

 åbenbart uegnet til sit hverv, og i stedet udpege en anden revisor, jf.  

 herved stk. 1, der fungerer, indtil nyt valg kan foretages.
 Stk. 8. Ved revisorskifte skal forsikringsselskabet og revisor  

 give tilsynet hver sin redegørelse, hvis skiftet skyldes særlige  

 forhold.
 Stk. 9. Finanstilsynet kan pålægge revisorerne  

 enten alene eller sammen med den interne revisionschef at give oplysninger om  

 selskabets forhold.
Stk. 10. Finanstilsynet kan foranstalte en ekstraordinær  

 revision i et forsikringsselskab.
Forsikringsselskabet kan  

 pålægges at betale for revisionens udførelse.  

 Finanstilsynet godkender honorarets størrelse.
Stk. 11. Et forsikringsselskab eller selskaber inden for samme  

 koncern må ikke bevilge engagement til eller modtage  

 sikkerhedsstillelse fra den valgte revision eller den interne revisions-  

 eller vicerevisionschef.
Dette gælder dog ikke lån ydet af et  

 livsforsikringsselskab inden for genkøbsværdien af en af  

 livsforsikringsselskabet udstedt forsikringspolice.
 Stk. 12. Stk. 6, 9 og 10 gælder tilsvarende for et  

 forsikringsselskabs dattervirksomheder samt for et moderselskab, der omfattes  

 af § 123, stk. 3, og et sådant selskabs  

 dattervirksomheder.«.
 24. §§ 179 a-186 ophæves.
 25. § 188 og § 189 ophæves.
 26. § 190, stk. 1, 2, 4 og 5, ophæves, og i  

 stk. 3, der bliver stk. 1, ændres »Direktion, bestyrelse«  

 til: »Forsikringsselskabet«.
 27. § 191 ophæves.
 28. Efter § 213 indsættes:
»§ 213 a.
Ved overdragelse af hele eller dele  

 af en forsikringsbestand tegnet her i landet af et udenlandsk  

 forsikringsselskab i overensstemmelse med § 211 og § 213 skal  

 Finanstilsynet i samarbejde med hjemlandsmyndigheden offentliggøre en  

 redegørelse for overdragelsen i Statstidende og et landsdækkende  

 dagblad.
Overdragelsen kan ikke påberåbes som grundlag for at  

 hæve forsikringsaftalen.«.
 29. § 218, nr. 3, ophæves.
 30. § 222, stk. 2-4, ophæves.
 31. § 240 c affattes således:
»§ 240 c.
Finanstilsynets ansatte, herunder  

 personer, der udfører serviceopgaver som led i Finanstilsynets drift,  

 samt eksperter, der handler på tilsynets vegne, er under ansvar efter  

 straffelovens §§ 152 - 152 e forpligtede til at hemmeligholde  

 oplysninger, som de gennem deres virksomhed bliver vidende om.
Dette  

 gælder også efter ansættelses- eller kontraktforholdets  

 ophør.
 Stk. 2. Samtykke fra den, som tavshedspligten tilsigter at  

 beskytte, berettiger ikke Finanstilsynets ansatte eller eksperter, der  

 handler eller har handlet på tilsynets vegne, til at videregive  

 fortrolige oplysninger.
 Stk. 3. Bestemmelsen i stk. 1 er ikke til hinder for, at  

 Finanstilsynet af egen drift videregiver fortrolige oplysninger i summarisk  

 eller sammenfattende form, når hverken det enkelte forsikringsselskab  

 eller dets kunder kan identificeres.
 Stk. 4. Fortrolige oplysninger kan videregives under en civil  

 retssag, når et forsikringsselskab er erklæret konkurs, og  

 såfremt oplysningerne ikke vedrører kundeforhold eller  

 tredjemand, der er eller har været involveret i forsøg på  

 at redde forsikringsselskabet.
 Stk. 5. Bestemmelsen i stk. 1 er ikke til hinder for, at  

 fortrolige oplysninger videregives til:
 1)	Fondsrådet.
 2)	Andre offentlige myndigheder, herunder anklagemyndigheden og  

 politiet, i forbindelse med efterforskning og retsforfølgning af  

 strafbare forhold omfattet af straffeloven eller tilsynslovgivningen.
 3)	Vedkommende minister som led i dennes overordnede tilsyn.
 4)	Administrative myndigheder og domstole, som behandler  

 afgørelser, der er truffet af Finanstilsynet.
 5)	Folketingets Ombudsmand.
 6)	En parlamentarisk kommission nedsat af Folketinget.
 7)	Kommissionsdomstole eller undersøgelsesretter, nedsat ved lov  

 eller i henhold til retsplejelovens § 21 eller § 21 a.
 8)	Folketingets stående udvalg vedrørende et  

 forsikringsselskabs generelle økonomiske forhold som led i den  

 parlamentariske kontrol med forvaltningen, for så vidt angår  

 forsikringsselskaber i betalingsstandsning eller under konkurs, når  

 staten yder garanti eller stiller midler til rådighed for afvikling af  

 selskabet.
 9)	Rigsrevisionen.
 10)	Skifteretten og andre myndigheder, der medvirker ved  

 forsikringsselskabets likvidation, konkursbehandling eller lignende  

 procedurer, samt personer, der er ansvarlige for den lovpligtige revision af  

 forsikringsselskabets regnskaber, under forudsætning af at disse  

 modtagere af oplysninger har behov herfor til varetagelse af deres  

 opgaver.
 11)	Institutioner, der forvalter indskyder- eller  

 investorgarantiordninger under forudsætning af, at oplysningerne er  

 nødvendige for, at de kan udføre deres arbejde.
 12)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der  

 fører tilsyn med forsikringsselskaber.
 13)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter eller  

 med kapitalmarkederne og organer, der medvirker ved forsikringsselskabets  

 likvidation, konkursbehandling eller lignende procedurer, samt personer, der  

 er ansvarlige for den lovpligtige revision af forsikringsselskabets  

 regnskaber under forudsætning af, at modtagerne af oplysninger har  

 behov herfor til varetagelse af deres opgaver.
 14)	Finansielle tilsynsmyndigheder i lande uden for Den  

 Europæiske Union eller uden for lande, som Fællesskabet har  

 indgået aftale med under forudsætning af, at oplysningerne i  

 henhold til de pågældende myndigheders nationale lovgivning er  

 undergivet tavshedspligt som angivet i stk. 1 og udveksles i henhold til  

 international aftale.
 Stk. 6. Alle, der i henhold til stk. 4 og 5 modtager  

 fortrolige oplysninger fra Finanstilsynet, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 7. Fortrolige oplysninger, som Finanstilsynet modtager,  

 må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet i Finanstilsynet  

 efter den 16. september 1995.
 Stk. 9. Bestemmelsen i stk. 1 er ikke til hinder for, at  

 Finanstilsynet, sideløbende med forhandlinger om overdragelse af en  

 forsikringsbestand, med henblik på sikring af  

 genforsikringsdækning videregiver oplysninger til repræsentanter  

 for selskaber, der er omfattet af en i medfør af § 209 fastsat  

 hæftelsesordning.«.
 32. § 240 d affattes således:
»§ 240 d.
Som part i forholdet til  

 Finanstilsynet anses alene det forsikringsselskab, som en afgørelse  

 truffet af Finanstilsynet retter sig mod, jf. dog stk. 2 og 3.
 Stk. 2. I nedennævnte tilfælde anses en anden end  

 forsikringsselskabet tillige som part i Finanstilsynets afgørelse, for  

 så vidt angår den del af sagen, som vedrører den  

 pågældende:
 1)	Den, der overtræder lovens forbud mod at drive forsikrings-  

 eller mæglervirksomhed, jf. § 1, stk. 1, § 2,  

 stk. 1, § 5, § 11, § 205, § 218 og § 240,  

 stk. 2.
 2)	En virksomhed, som ansøger om tilladelse til at drive  

 forsikringsvirksomhed, jf. § 9, stk. 1, eller hvis ansøgning  

 suspenderes, jf. § 29, stk. 7.
 3)	Et medlem af et forsikringsselskabs bestyrelse eller direktion eller  

 en kapitalejer, når tilsynet nægter et forsikringsselskab  

 tilladelse eller inddrager denne, jf. § 9 a, stk. 1-3 og 5.
 4)	Revisor i et forsikringsselskab, når Finanstilsynet afskediger  

 eller pålægger denne at give oplysninger om forsikringsselskabets  

 forhold, samt i sager vedrørende forbuddet mod, at en revisor har  

 lån m.v. i det forsikringsselskab, som revisor reviderer, jf.  

 § 179, stk. 7, 9 og 11, samt i sager, hvor de valgte revisorer  

 eller den ansvarshavende aktuar ikke har opfyldt deres oplysningsforpligtelse  

 over for Finanstilsynet, jf. § 190, stk. 1, samt § 89,  

 stk. 5, 1. pkt.
 5)	Erhververen eller besidderen af en kvalificeret kapitalandel,  

 når tilsynet nægter at godkende denne, suspenderer behandlingen  

 af sagen eller reagerer som følge af den manglende underretning om  

 andelen eller ophæver stemmeretten, der er knyttet til de  

 pågældende ejeres andel, jf. § 33 a, stk. 1 og  

 stk. 3-6, samt § 33 b, stk. 1-3.
 6)	En aktuar, som Finanstilsynet nægter at godkende som  

 ansvarshavende aktuar, jf. § 89, stk. 2.
 7)	Virksomheder, som tilsynet finder har snævre forbindelser til  

 et forsikringsselskab, hvorfor tilladelse nægtes eller inddrages, jf.  

 § 9 a, stk. 1-3 og 5.
 8)	Virksomheder, med hvilke forsikringsselskabet har en særlig  

 direkte eller indirekte forbindelse, og hvor tilsynet kan indhente  

 oplysninger og foretage inspektionsbesøg, jf. § 240,  

 stk. 3.
 Stk. 3. Som part anses i øvrigt et bestyrelsesmedlem,  

 en revisor, en direktør, den ansvarshavende aktuar eller andre ledende  

 medarbejdere i et forsikringsselskab, hvis Finanstilsynets påtale eller  

 pålæg i medfør af loven eller dennes forskrifter er rettet  

 direkte mod pågældende.«.
 33. § 242, stk. 8, ophæves.
 Stk. 9 bliver herefter stk. 8.
 34. § 258, stk. 3, affattes således:
 »Stk. 3. Undlader et selskabs bestyrelse, direktion,  

 ansvarshavende aktuar, revisor, likvidator eller generalagent i rette tid at  

 efterkomme de pligter, der efter loven eller bestemmelser fastsat i henhold  

 til loven påhviler dem over for Finanstilsynet eller Erhvervs- og  

 Selskabsstyrelsen, kan Finanstilsynet henholdsvis Erhvervs- og  

 Selskabsstyrelsen, som tvangsmiddel pålægge de  

 pågældende daglige eller ugentlige bøder.«.
 35. § 259 ophæves.
 36. I § 260, stk. 1, 1. pkt., udgår: »og  

 4«.
 37. I § 260, stk. 1, 1. pkt., udgår:  

 »§ 181, stk. 2., 1. pkt., § 182, stk. 6 og 7, § 184,  

 stk. 4, § 190, stk. 1-3,«.
 38. I § 260, stk. 1, 1. pkt., indsættes  

 efter »§ 177, stk. 4,«: »§ 179, stk. 8 og 11, 1. pkt.,  

 § 190, stk. 1,«.
 39. I § 260, stk. 1, 2. pkt., indsættes  

 efter »§ 92 g,«: »§ 92 h,«.
 40. Lovens Bilag 1 affattes således:
 »Følgende lande er omfattet af zone A:  

 Medlemsstaterne i EU/EØS og alle andre lande, der er fulde medlemmer  

 af Organisationen for Økonomisk Samarbejde og Udvikling (OECD) samt  

 Saudi-Arabien.«.
§ 2 I lov om visse selskabers aflæggelse af årsregnskab m.v., jf.  

 lovbekendtgørelse nr. 526 af 17. juni 1996, foretages følgende  

 ændring:
 1. § 1, stk. 1, 4. pkt., affattes  

 således:
 »Dog finder kapitel 8 a anvendelse på  

 pengeinstitutter, forsikringsaktieselskaber, fondsmæglerselskaber,  

 realkreditinstitutter og visse kreditinstitutter omfattet af kapitel 3a i lov  

 om banker og sparekasser m.v.«.
§ 3 I lov nr. 858 af 23. december 1987 om Erhvervsankenævnet, som  

 ændret ved § 27 i lov nr. 315 af 14. maj 1997, foretages  

 følgende ændring:
 1. I § 7 indsættes som stk. 2:
 »Stk. 2. Erhvervsministeren kan bestemme, at  

 Erhvervsankenævnet er klageinstans for administrative afgørelser  

 truffet af færøske hjemmestyremyndigheder, hvis der indgås  

 en aftale herom.«.
§ 4 Loven træder i kraft den 1. januar 1999.
§ 5 Loven gælder ikke for Færøerne og Grønland.  

 §§ 1 - 2 kan ved kongelig anordning sættes i kraft for  

 Grønland med de afvigelser, som de særlige grønlandske  

 forhold tilsiger. § 2 kan sættes i kraft for Færøerne  

 med de afvigelser, som de særlige færøske forhold  

 tilsiger.
Bemærkninger til lovforslaget Almindelige bemærkninger Indledning Lovforslaget er en genfremsættelse af L 182, forslag  

 til lov om ændring af lov om forsikringsvirksomhed, lov om visse  

 selskabers aflæggelse af årsregnskab m.v. og lov om  

 Erhvervsankenævnet.
Forslaget blev fremsat den 5. februar 1998, men  

 nåede ikke til 1. behandling inden folketingsvalgets afholdelse den 11.  

 marts 1998.
 Ved genfremsættelsen foreslås udover  

 ændringer af § 1, nr. 29, der bl.a. præciserer begrebet  

 »Finanstilsynets ansatte« yderligere ændringer i § 1, nr. 2, 3, 10  

 og 11, om de gensidige forsikringsselskabers hæftelsesforhold samt i  

 § 1, nr. 19 og 20, om forsikringsselskabers og pensionskassers mulighed  

 for at erhverve unoterede kapitalandele, der omsættes på en  

 autoriseret markedsplads.
Siden efteråret 1996 er der gennemført en  

 række undersøgelser vedrørende forhold inden for den  

 finansielle sektor.
På baggrund af et ønske fra Folketinget, er  

 der udarbejdet en eneudredning om tavshedspligt og partsbegreb i den  

 finansielle tilsynslovgivning.
I marts 1997 afgav Finanstilsynet en rapport  

 til Erhvervsudvalget om harmonisering af reglerne om finansielle  

 koncerner.
De nævnte undersøgelser har klarlagt et behov  

 for ændringer i de finansielle love.
Derudover er det fundet  

 hensigtsmæssigt med en øget harmonisering og forenkling af  

 regelgrundlaget for finansielle virksomheder.
 På baggrund af eneudredningens anbefalinger  

 foreslås der præciseringer af Finanstilsynets tavshedspligt i de  

 finansielle love, ligesom der foreslås indsat en ændret  

 bestemmelse, der fastslår, hvem der har partsstatus i forhold til  

 Finanstilsynet.
Det er vigtigt, at finansielle virksomheder er underlagt  

 ensartede regler, hvis de påtager sig samme risici.
Det må ikke  

 have betydning, hvorledes de finansielle virksomheder har organiseret sig  

 selskabsretligt.
Et afgørende parameter for hvilke regler, der skal  

 gælde for tilsyn med virksomheden, er hvilke typer risici, den enkelte  

 virksomhed påtager sig.
I lovforslaget lægges der derfor op til  

 en harmonisering af visse bestemmelser om koncernforhold i de finansielle  

 love.
 Lovforslaget indeholder desuden mindre redaktionelle  

 ændringer, samt en ændring af lov om Erhvervsankenævnet,  

 der bemyndiger erhvervsministeren til at indgå aftale med det  

 færøske landsstyre om, at Erhvervsankenævnet kan behandle  

 klager over afgørelser truffet af færøske  

 hjemmestyremyndigheder.
1. Tavshedspligt og partsbegreb Indledning På baggrund af Folketingets ønske om en  

 undersøgelse af de gældende regler om Finanstilsynets  

 tavshedspligt m.v. har advokat, dr. jur.
Jan Schans Christensen udarbejdet en  

 eneudredning om tavshedspligt og partsbegreb i den finansielle  

 tilsynslovgivning.
På baggrund af eneudredningen har der været en  

 række møder med deltagelse af eneudrederen, Finanstilsynet,  

 repræsentanter fra den finansielle sektor samt  

 Økonomiministeriet.
Det er i vid udstrækning resultatet af disse  

 drøftelser, der nu fremlægges.
Tavshedspligt Forslaget indebærer en præcisering af reglerne  

 for videregivelse af fortrolige oplysninger.
For eksempel indsættes en  

 tidssvarende definition af begrebet »Finanstilsynets ansatte«, og det  

 præciseres, at fortrolige oplysninger kan videregives som led i  

 efterforskning og strafforfølgning både i relation til  

 straffeloven og tilsynslovgivningen.
 Der foreslås etableret en adgang til, at  

 Finanstilsynet kan videregive fortrolige oplysninger til Fondsrådet,  

 når rådet har behov for oplysningerne til varetagelse af dets  

 opgaver.
 Det foreslås, at lovfæste den hidtidige  

 praksis, hvorefter fortrolige oplysninger videregives til Rigsrevisionen.  

 Baggrunden herfor er varetagelsen af de opgaver, som Rigsrevisionen er  

 tillagt i medfør af grundloven.
 I eneudredningen anfører eneudrederen, at man kan  

 overveje at indsætte et krav om samtykke fra de relevante myndigheder,  

 når fortrolige oplysninger, der hidrører fra myndigheder i et  

 andet medlemsland, ønskes videregivet til de særlige danske  

 institutioner m.v., som ikke direkte er omtalt i direktivteksten, dvs.  

 Rigsrevisionen, Folketingets Ombudsmand og Folketingets stående  

 udvalg.
Spørgsmålet har været undergivet  

 grundige overvejelser.
Konklusionen på disse overvejelser er, at et  

 sådan samtykke-krav ikke bør indføres.
Baggrunden herfor er, at indførelsen af en krav om  

 samtykke vil medføre, at der kan opstå situationer, hvor  

 Finanstilsynet ville være tvunget til at nægte at udlevere  

 oplysninger til de nævnte institutioner m.v.
En sådan  

 nægtelse af at udlevere oplysninger, der beror hos en offentlig  

 forvaltningsmyndighed, synes at være i afgørende modstrid med de  

 rettigheder, som de pågældende myndigheder m.v. er tillagt som  

 led i varetagelsen af deres opgaver i medfør af grundloven og  

 organiseringen af det parlamentariske system.
 Der foreslås endvidere indsat en hjemmel til at  

 videregive oplysninger til institutioner, der forvalter  

 investorgarantiordninger, idet Europa-Parlamentets og Rådets direktiv  

 nr. 97/9/EF om investorgarantiordninger er gennemført i dansk ret med  

 vedtagelsen af lov nr. 415 af 26 juni 1998.
 Endelig foreslås indsat en bestemmelse, hvorefter  

 samtykke ikke ophæver tilsynets tavshedspligt.
 I eneudredningen om tavshedspligt og partsbegreb i den  

 finansielle sektor konkluderer eneudrederen, at den nugældende  

 lovgivning medfører, at Finanstilsynet tavshedspligt bortfalder,  

 når den der er part i en sag, har givet sit samtykke til, at fortrolige  

 oplysninger videregives af Finanstilsynet.
Den nye bestemmelse i lovforslaget er begrundet i flere  

 forhold, herunder hensynet til forsikringsselskabets kunder, fortroligheden  

 omkring forsikringsselskabets forretningsmæssige forhold og  

 Finanstilsynets effektivitet.
Da de fortrolige oplysninger i langt  

 overvejende grad hidrører fra forsikringsselskaberne, vil det  

 være mest korrekt og sikrest, at det er det pågældende  

 selskab selv, der videregiver fortrolige oplysninger til tredjemand.  

 Såfremt det drejer sig om kundeoplysninger, skal kundens samtykke  

 indhentes.
Partsbegreb Der foreslås indsat en ændret bestemmelse, der  

 fastslår, hvem der har partsstatus i forhold til Finanstilsynet.  

 Partsstatus har bl.a. betydning for retten til aktindsigt og retten til at  

 indbringe Finanstilsynets afgørelser for Erhvervsankenævnet.
 Den gældende bestemmelse fastslår, at i  

 forhold til Finanstilsynets tilsynsvirksomhed anses alene selskabet som  

 part.
 Det foreslås, at partsbegrebet udvides og  

 præciseres for så vidt angår bestyrelsesmedlemmer,  

 revisorer, direktører, ansvarshavende aktuar og andre ledende  

 medarbejdere, såfremt tilsynets påtale eller pålæg er  

 rettet direkte mod den pågældende.
 Det foreslås endvidere, at andre - f.eks. ved  

 undersøgelse af, hvorvidt der er sket en overtrædelse af lov om  

 forsikringsvirksomheds regler, om hvem der kan drive forsikringsvirksomhed -  

 får partsstatus, når tilsynets afgørelse er rettet direkte  

 mod den pågældende.
 Eneudrederen anbefalede endvidere, at det bør  

 overvejes, hvorvidt kunder i visse situationer skal kunne opnå  

 partsstatus.
 Da Finanstilsynets afgørelser imidlertid alene vil  

 være rettet mod selskabet, hvorefter det er op til selskabet selv at  

 afgøre, hvorvidt der skal træffes foranstaltninger over for  

 kunden, er det ikke fundet relevant at udvide muligheden for at opnå  

 partsstatus til at omfatte kunder.
2. Koncernharmonisering og regelforenkling Finanstilsynet udarbejdede i marts 1997 en rapport om  

 finansielle koncerner.
Udviklingen de seneste 10 - 15 år i den finansielle  

 sektor i Danmark og internationalt har blandt andet været  

 karakteriseret ved, at de klassiske grænser mellem pengeinstitut,  

 forsikrings-, realkredit- og fondsmæglerselskaber - herunder  

 børsmæglervirksomhed - er blevet mindre klare.
De finansielle  

 virksomheder konkurrerer i stigende omfang på det samme marked.
Det har  

 blandt andet givet sig udtryk i dannelsen af finansielle koncerner, som kan  

 tilbyde kunderne flere typer af finansielle ydelser.
 I nærværende lovforslag lægges der op  

 til en harmonisering af visse af bestemmelserne om koncernforhold.
 Det foreslås, at harmonisere tidsfristerne for  

 orientering af Finanstilsynet om ejere af kvalificerede andele og reglerne om  

 revision, således at reglerne for forsikringsselskaber svarer til  

 reglerne for andre finansielle virksomheder.
 Forskelle i reguleringen af finansielle virksomheder, som  

 ikke er begrundet i, at der gør sig særlige forhold  

 gældende i en bestemt branche eller for et bestemt produkt,  

 ophæves.
En årsag til behovet for harmonisering er blandt  

 andet, at lovbestemmelser baseret på EU-direktiver i de forskellige  

 tilsynslove er blevet korrekt, men forskelligt implementeret.
Således  

 har bestemmelser med samme indhold fået en forskellig sproglig  

 formulering.
 Regelforenkling og harmonisering har som naturlig  

 konsekvens, at lovforslaget indeholder en række konsekvensrettelser.  

 Disse rettelser er alene af redaktionel karakter og medfører ingen  

 indholdsmæssige ændringer.
3. Regler om regnskab og revision Med henblik på at undgå, at mindre  

 forsikringsselskaber påføres unødige udgifter til  

 selskabsrevision, foreslås indført en bagatelgrænse,  

 så selskaber med en balancesum på under 250 mio. kr. kun skal  

 vælge én statsautoriseret revisor på generalforsamlingen.  

 Selskaber med en balancesum på mere end 250 mio. kr. skal vælge 2  

 faguddannede revisorer, hvoraf mindst en skal være  

 statsautoriseret.
 En skønsmæssig opgørelse viser, at ca.  

 75 gensidige forsikringsselskaber har en balance på under 250 mio.  

 kr.
 Regelsættet for revision i forsikringsselskaber  

 harmoniseres i øvrigt, så det er i overensstemmelse med  

 revisionsbestemmelserne i de øvrige tilsynslove.
 Der indsættes desuden en bestemmelse, der har til  

 formål at præcisere den gældende bestemmelse om, at  

 såfremt en direktør i et forsikringsselskab tillige er  

 bestyrelsesmedlem i en anden erhvervsvirksomhed, må selskabet ikke  

 indgå forsikringsaftaler med denne erhvervsvirksomhed eller  

 virksomheder, der er koncernforbundne hermed, medmindre bestyrelsen forinden  

 har påset, at aftalen indgås på markedsvilkår.  

 Præciseringen fastslår, at der ikke skal gives  

 regnskabsoplysninger om de af bestyrelsen godkendte forsikringer.
 Endvidere foreslås reglen om, at  

 forsikringsmæssige hensættelser kan placeres i andele og beviser  

 i investeringsforeninger, udvidet til at omfatte placeringer i  

 pengemarkedsforeninger, investeringsinstitutforeninger og  

 placeringsforeninger, som reguleres af lov om investeringsforeninger og  

 specialforeninger.
Endelig foreslås adgangen til at investere i  

 unoterede kapitalandele, der omsættes på en autoriseret  

 markedsplads forøget fra 10 pct. af de forsikringsmæssige  

 hensættelser til 20 pct. af de forsikringsmæssige  

 hensættelser.
Muligheden for at investere i øvrige unoterede  

 udlån og værdipapirer forbliver uændret.
4. Ændring af reglerne om gensidige selskabers  

 hæftelsesforhold Lov om forsikringsvirksomhed fastsætter, at  

 medlemmer af gensidige selskaber hæfter for selskabets forpligtelser.  

 Finanstilsynet har undersøgt andre EU-landes tilsynslovgivning og  

 fundet ud af, at de fleste lande ikke i lovgivningen stiller krav om  

 medlemshæftelse i gensidige selskaber.
For at lov om  

 forsikringsvirksomhed kan være på linie med andre landes  

 lovgivning foreslås, at kravet ophæves.
5. Lov om Erhvervsankenævnet (aftale med  

 Færøerne) Tilsyn med forsikringsselskaber etableret på  

 Færøerne er et færøsk særanliggende.
Tilsynet  

 udøves derfor af det Færøske Forsikringstilsyn, jf.  

 Lagtingslov om forsikringsvirksomhed, der med ganske få undtagelser  

 begrundet i særlige færøske forhold svarer til lov om  

 forsikringsvirksomhed, jf. lovbekendtgørelse nr. 746 af 6. august  

 1996. Lagtingsloven trådte i kraft den 1. januar 1997. I lagtingslovens  

 § 170, stk. 2, er det bestemt, at Færøernes Landsstyre  

 kan indgå aftale med »Industriministeriet« om, at afgørelser  

 truffet af det Færøske Forsikringstilsyn kan indbringes for  

 Erhvervsankenævnet.
Nærværende lovforslag skaber hjemmel  

 til, at en evt. aftale indgået mellem erhvervsministeren og det  

 færøske landsstyre kan opfyldes.
Lovforslaget indeholder en  

 bemyndigelse til erhvervsministeren til at bestemme, at  

 Erhvervsankenævnet også skal være klageinstans for  

 administrative afgørelser truffet af færøske  

 hjemmestyremyndigheder, hvis der indgås en aftale herom.
6. Høring Forslagene om ændring af lov om  

 forsikringsvirksomhed og lov om visse selskabers aflæggelse af  

 årsregnskab m.v. har været sendt i høring i  

 følgende ministerier og organisationer:
 Advokatrådet, Arbejderbevægelsens  

 Erhvervsråd, Arbejdsmarkedets Erhvervssygdomssikring, Arbejdsmarkedets  

 Tillægspension, Arbejdsministeriet, Boligministeriet, Danmarks  

 Nationalbank, Danmarks Rederiforening, Dansk Aktionærforening, Dansk  

 Handel & Service, Dansk Industri, Den Danske Aktuarforening, Den Danske  

 Finansanalytikerforening, Erhvervsministeriet, Finansforbundet,  

 Finansieringsinstituttet for Industri og Håndværk A/S,  

 Finansministeriet, Finansrådet, Finanssektorens Arbejdsgiverforening,  

 Fondsrådet, Forbrugerrådet, Foreningen af Statsautoriserede  

 Revisorer, Foreningen af Firmapensionskasser, Foreningen af Registrerede  

 Revisorer, Grønlands Hjemmestyre, Håndværksrådet,  

 InvesteringsForeningsRådet, Justitsministeriet, KommuneKredit,  

 Kongeriget Danmarks Hypotekbank, Københavns Fondsbørs A/S,  

 Lokale Pengeinstitutter, Lønmodtagernes Dyrtidsfond,  

 Realkreditrådet, Rigsombudsmanden på Færøerne,  

 Rådet for Dansk Forsikring og Pension, Skatteministeriet og  

 Værdipapircentralen.
 Forslaget om ændring af lov om  

 erhvervsankenævnet har været sendt i høring i  

 Erhvervsankenævnet og i Færøernes Landsstyre.
7. Administrative, statsfinansielle og  

 miljømæssige konsekvenser Ændringen af lov om forsikringsvirksomhed vurderes  

 ikke at have administrative, statsfinansielle eller miljømæssige  

 konsekvenser.
 Spørgsmålet om dækning af  

 Erhvervsankenævnets merudgifter i forbindelse med behandlingen af  

 afgørelser truffet af færøske hjemmestyremyndigheder vil  

 blive afklaret i forbindelse med den aftale, som erhvervsministeren kan  

 indgå med Landsstyret.
Det færøske Forsikringstilsyn har oplyst, at  

 tilsynet fører tilsyn med et livsforsikringsselskab og syv  

 skadesforsikringsselskaber.
Der forventes i startfasen at være sager  

 vedrørende afklaring af, hvorvidt visse aktiviteter, der faktisk i dag  

 udøves af virksomheder og foreninger, må anses for  

 forsikringsvirksomhed, og derfor skal afdækkes i et forsikringsselskab.  

 Der må dog alt i alt forventes at være tale om et begrænset  

 antal sager.
8. Erhvervsmæssige konsekvenser Der sker med lovforslaget en øget harmonisering og  

 regelforenkling af de finansielle love.
Lovgivningen for finansielle  

 virksomheder og koncerner kommer med lovforslaget til i højere grad at  

 være ens.
Herudover vil forslaget om, at forsikringsselskaber med en  

 balancesum på under 250 mill. kr. kun skal have en faguddannet revisor,  

 medføre en lettelse for disse i dag ca. 75 mindre selskaber.
Den  

 administrative lettelse anslås til i alt 225 dage pr. år.
 Forslaget om ændring af lov om  

 Erhvervsankenævnet skønnes ikke at have erhvervsmæssige  

 konsekvenser.
9. Forholdet til EU-retten Rådets direktiv nr. 92/49/EØF, det  

 såkaldte tredje skadesforsikringsdirektiv, og Rådets direktiv  

 92/96/EØF, det såkaldte tredje livsforsikringsdirektiv,  

 Europa-Parlamentets og Rådets direktiv nr. 95/26/EF af 29. juni 1995,  

 det såkaldte BCCI-direktiv og Rådets ottende direktiv nr.  

 84/253/EØF af 10. april 1984 om autorisation af personer, der skal  

 foretage lovpligtig revision af regnskaber, er gennemført i dansk  

 ret.
 Det foreliggende lovforslag gennemfører dele af  

 artikel 16 i tredje skadesforsikringsdirektiv og artikel 15 i tredje  

 livsforsikringsdirektiv.
Endvidere ændrer lovforslaget nogle af de  

 bestemmelser, som hidrører fra direktiverne.
Der er alene tale om  

 enkelte ændringer og justeringer inden for direktivernes ramme.
Bemærkninger til lovforslagets enkelte  

 bestemmelser Til § 1 Til nr. 1 Ændringen er alene af redaktionel karakter.
Til nr. 2 og 3 Ændringerne er en konsekvens af nr. 10 og 11, hvor  

 det præciseres, at et gensidigt forsikringsselskab kan beslutte om  

 medlemmerne skal hæfte for selskabets forpligtelser, jf.  

 bemærkningerne til nr. 10 og 11.
Til nr. 4 Ændringen er en konsekvens af harmoniseringen af  

 koncernreglerne i den finansielle lovgivning.
 Der er alene tale om en ændring af redaktionel  

 karakter.
Til nr. 5 Ændringen er alene af redaktionel krakter.
Til nr. 6 Ændringen er en konsekvens af harmoniseringen af  

 koncernreglerne i den finansielle lovgivning.
 Med ændringen tydeliggøres, at Finanstilsynet  

 på forhånd skal underrettes om og godkende erhvervelse af  

 kvalificerede andele.
Til nr. 7 Ændringen er en konsekvens af harmoniseringen af  

 koncernreglerne i den finansielle lovgivning.
 Der er alene tale om, at betegnelsen »ledelsen« er mest i  

 overensstemmelse med nutidig sprogbrug.
Til nr. 8 Ændringen er en konsekvens af harmoniseringen af  

 koncernreglerne i den finansielle lovgivning.
Med ændringen fastsættes samme tidsfrist i den  

 finansielle lovgivning for selskabernes meddelelse til Finanstilsynet om  

 navne på ejere af visse kvalificerede andele.
Meddelelsen skal ske i  

 forbindelse med indsendelse af årsregnskabet.
Til nr. 9 Ændringen er en konsekvens af forslagets nr. 27.
Til nr. 10 Artikel 17, stk. 2, litra c, i første  

 skadesforsikringsdirektiv og artikel 20, stk. 2, litra b, i  

 første livsforsikringsdirektiv fastsætter en ret for  

 medlemslandene til at træffe bestemmelse om, at solvensmargenens  

 mindstebeløb for gensidige selskaber kan nedsættes med en  

 fjerdedel af mindstebeløbet beregnet for aktieselskaber.
De gensidige  

 forsikringsselskaber har i følge loven kunnet benytte sig af denne  

 lempelse, jfr. den nuværende bestemmelse.
Da begrundelsen for en  

 sådan lempelse af kapitalkravet for gensidige selskaber i forhold til  

 aktieselskaber har været medlemmernes hæftelse for det gensidige  

 forsikringsselskabs forpligtelser, foreslås bestemmelsen ændret  

 således, at denne forudsætning præciseres i loven.
 Selvom et gensidigt forsikringsselskab beslutter ikke at  

 kræve hæftelse fra medlemmernes side, vil kreditorernes  

 sikkerhedsmæssige stilling være den samme som ved et  

 forsikringsaktieselskab, når kapitalkravet også for et gensidigt  

 forsikringsselskab beregnes efter lovens hovedregel d.v.s. ud fra den  

 beregnede solvensmargen.
Til nr. 11 Medlemmerne i et gensidigt forsikringsselskab kan  

 hæfte på forskellig måde for selskabets forpligtelser.  

 Hæftelsen kan f.eks. være solidarisk, d.v.s. at hvert enkelt  

 medlem hæfter for hele fordringen eller hæftelsen kan være  

 proratarisk, d.v.s. det enkelte medlem kun hæfter for en del af  

 fordringen.
Det enkelte medlem hæfter dog altid subsidiært, d.v.s  

 at alene selskabet kan gøre kravet gældende overfor medlemmerne.  

 Det enkelte medlem kan endvidere hæfte personligt d.v.s. med hele sin  

 formue.
Der kan forekomme kombinationer heraf.
 Den nuværende formulering af  

 hæftelsesbestemmelsen er hidtil blevet fortolket således, at man  

 for at kunne tale om et gensidigt forsikringsselskab har forudsat, at  

 medlemmerne i en eller anden form hæfter for selskabets forpligtelser.  

 Denne forpligtelse er forskellig fra den særlige adgang for det  

 gensidige skadesforsikringsselskab til efter loven at have en  

 vedtægtsbestemmelse, hvorefter præmien efterfølgende kan  

 forhøjes under hensyntagen til forsikringsbestandens  

 risikoforløb (variable præmier), og hvor  

 tillægspræmien efter nærmere regler kan medregnes ved  

 basiskapitaludregningen jfr. § 73, stk. 4.
 EU-forsikringsdirektiverne indeholder ingen  

 forudsætning om, at der i gensidige forsikringsselskaber skal  

 være en forpligtelse for medlemmerne til at hæfte for selskabets  

 forpligtelser.
 En undersøgelse der er foretaget af de  

 øvrige EU-medlemslandes regler om medlemmernes hæftelse for det  

 gensidige forsikringsselskab, viser, at de fleste lande ikke har bestemmelser  

 i lovgivningen om medlemmernes hæftelse for selskabets forpligtelser.  

 Derimod angives i lovgivningen et krav om, at såfremt medlemmerne  

 hæfter for det gensidige selskabs forpligtelser, skal omfanget af  

 hæftelsen være angivet i forsikringsselskabets  

 vedtægter.
 I udkast til forordningen om statut for det  

 europæiske gensidige selskab er ikke anført krav om medlemmernes  

 hæftelse, idet spørgsmålet er overladt til det enkelte  

 lands lovgivning.
 Den foreslåede ændring af bestemmelsen har til  

 formål at bringe lovens regler om gensidige forsikringsselskabers  

 hæftelse i overensstemmelse med de øvrige EU-medlemslandes  

 regler på området.
 Da det allerede følger af lovens § 11,  

 stk. 2, at det gensidige forsikringsselskab i sin benævnelse  

 overfor offentligheden skal benytte ordene gensidigt selskab eller deraf  

 dannede forkortelser, eller på anden tydelig måde angive sin  

 egenskab af gensidigt selskab, indebærer den ændrede formulering  

 af stk. 2, at et gensidigt selskab, der fremover ønsker at bevare  

 medlemmernes hæftelse for selskabets forpligtelser, tydeligt skal  

 angive dette i selskabets vedtægter.
Vedtægtsbestemmelser, hvorefter det enkelte medlem  

 alene er forpligtet til at betale årets præmie, men hvor der ikke  

 foreligger en yderligere indbetalingspligt (hæftelse) i tilfælde  

 af underbalance i selskabet, vil være et eksempel på, at  

 selskabets medlemmer ikke hæfter for selskabets forpligtelser.
Derimod  

 vil en vedtægtsbestemmelse, hvorefter medlemmerne hæfter alene  

 med et begrænset beløb f.eks. et beløb svarende til et  

 års ekstra præmie være udtryk for en medlemshæftelse.  

 Hvis et gensidigt selskab vælger at have en vedtægtsbestemmelse  

 om medlemshæftelse, skal der eksistere en bundgrænse for, hvor  

 lille denne hæftelse kan være.
En sådan er ikke fastsat i  

 lovgivningen, idet det er overladt til det enkelte selskab.
Til nr. 12 Ved forslaget præciseres, hvilke medarbejdere  

 retningslinjerne skal omfatte.
Det klargøres herved, at  

 retningslinjerne ikke skal omfatte interne revisions- og vicerevisionschefer,  

 idet disse i henhold til gældende lov ikke kan have engagement med  

 eller stille sikkerhed over for forsikringsselskabet, jf. i øvrigt den  

 foreslåede § 179, stk. 11.
Til nr. 13 Forslaget i nr. 13 er en konsekvens af nr. 23.
Til nr. 14 og 15 Ved lov nr. 475 af 10. juni 1997 blev bestyrelsen  

 pålagt at godkende forsikringsaftaler, der blev indgået mellem en  

 erhvervsvirksomhed og forsikringsselskabet, hvis direktøren var  

 bestyrelsesmedlem i erhvervsvirksomheden.
Formålet med forslaget er at  

 præcisere bestyrelsens og revisionens pligter i disse situationer.
Af  

 redaktionelle grunde er denne præcisering foretaget som en  

 selvstændig bestemmelse.
 Ændringen medfører, at der ikke skal gives  

 oplysninger om de af bestyrelsen godkendte forsikringsaftaler i  

 årsregnskabet.
 Forslaget i nr. 14 er en konsekvens af nr. 15.
Til nr. 16 og 17 Efter de gældende regler er det muligt for den  

 interne revisions- eller vicerevisionschef at være medlem af et  

 forsikringsselskabs bestyrelse, herunder at være medarbejdervalgt  

 bestyrelsesmedlem.
Den interne revisionschef ansættes af og refererer  

 til selskabets bestyrelse.
Bestyrelsen skal endvidere godkende  

 funktionsbeskrivelsen.
Funktionsbeskrivelsen indeholder bestemmelser om den  

 interne revisions bemanding og budget.
 Med forslaget undgås, at den interne revisions-  

 eller vicerevisionsschef via medlemsskab af bestyrelsen får en uheldig  

 dobbeltrolle i forsikringsselskabet.
 Forslaget ændrer ikke ved den interne revisionschefs  

 adgang til at indkalde til og deltage i bestyrelsesmøder i sin  

 egenskab af intern revisionchef.
Der er i forslag nr. 16 også tale om en redaktionel  

 ændring.
Bestemmelsen om valgte og interne revisorers pligt til at  

 deltage i bestyrelsens behandling af sager findes i den gældende lovs  

 § 189, stk. 2. Den foreslås flyttet med henblik på at  

 harmonisere systematikken med systematikken i bank- og sparekasseloven.
I  

 bank- og sparekasseloven findes den tilsvarende bestemmelse i § 16 b,  

 stk. 2, i lovens kapitel om ledelse.
 Forslaget i nr. 17 er en konsekvens af nr. 16.
Til nr. 18 Den gældende § 128, stk. 1, nr. 8,  

 indeholder hjemmel til, at selskabets forsikringsmæssige  

 hensættelser kan placeres i andele og beviser i investeringsinstitutter  

 omfattet af Rådets direktiv 85/611/EØF.
Bestemmelsen foreslås udvidet til også at  

 omfatte specialforeninger, som er omfattet af lov om investeringsforeninger  

 og specialforeninger.
Det drejer sig om pengemarkedsforeninger,  

 investeringsinstitutforeninger og placeringsforeninger.
 Aktiverne til dækning af de forsikringsmæssige  

 hensættelser kan herefter placeres i de 3 typer specialforeninger efter  

 samme regler, som gælder efter de gældende bestemmelser for  

 investeringsforeninger.
Erhvervsudviklingsforeninger, der har til formål  

 fortrinsvis at placere formuen i unoterede aktier eller anparter omfattes  

 derimod af § 128, stk. 1, nr. 13. Sådanne investeringer  

 må efter lovens § 128, stk. 8, højst udgøre 10  

 pct. af de forsikringsmæssige hensættelser.
Investeringer  

 omfattet af § 128, stk. 1, nr. 8, kan efter lovens § 128,  

 stk. 5, udgøre op til 50 pct. af de forsikringsmæssige  

 hensættelser.
Til nr. 19 Ændringen tilsigter at tydeliggøre  

 forsikringsselskabers og tværgående pensionskassers mulighed for  

 at erhverve unoterede kapitalandele, der omsættes på en  

 autoriseret markedsplads.
Et autoriseret marked er en reguleret markedsplads, der er  

 kendetegnet ved, at der udelukkende omsættes unoterede  

 værdipapirer.
Den er desuden offentligt anerkendt, regelmæssigt  

 arbejdende og åben for offentligheden.
 Bestemmelsen omfatter den handel, der foregår  

 på et marked, der regelmæssigt offentliggør oplysninger  

 om, til hvilke priser der er handlet værdipapirer på markedet, og  

 som er underlagt offentligt tilsyn.
Der vil efter forslaget ikke kun være adgang til at  

 investere i unoterede værdipapirer fra et kommende autoriseret marked i  

 Danmark.
Der vil også kunne placeres pensionsmidler i unoterede  

 værdipapirer, der omsættes på et reguleret marked inden for  

 Den Europæiske Union.
Både i EU-regi samt i øvrigt i  

 internationalt regi påtænkes udarbejdet og offentliggjort  

 fortegnelser over sådanne markeder.
Dette er hensigtsmæssigt set i lyset af, at  

 kapitalandele i flere danske virksomheder allerede i dag handles som  

 unoterede værdipapirer på regulerede markeder rundt om i Europa -  

 f.eks. i England.
Børser og andre regulerede markeder er desuden et  

 område, hvor der i EU-regi er fastsat visse retningslinier for så  

 vidt angår gensidig anerkendelse.
 Bestemmelsen opretholder i øvrigt adgangen til at  

 investere i unoterede kapitalandele, værdipapirer m.v., der ikke er  

 omfattet af nr. 1-12.
 Til nr. 20.
Tilføjelsen til § 128, stk. 8, tilsigter  

 at forøge forsikringsselskabers og pensionskassers mulighed for  

 investeringer i unoterede kapitalandele, der omsættes på en  

 autoriseret markedsplads fra 10 pct. af de forsikringsmæssige  

 hensættelser til 20 pct. af de forsikringsmæssige  

 hensættelser.
Forhøjelsen, der finder sted i lyset af den  

 allerede stedfundne forhøjelse af aktieloftet, kan gennemføres  

 inden for rammerne af 3. livsforsikringsdirektiv og 3.  

 skadesforsikringsdirektiv, idet en autoriseret markedsplads som nævnt  

 anses for et reguleret marked som omhandlet i direktiverne.  

 Begrænsningen i § 129, stk. 1, 2 og 4, om at højst 2  

 (3 pct.) af de forsikringsmæssige hensættelser i  

 livsforsikringsselskaber og 4 pct. i skadesforsikringsselskaber gælder  

 også for sådanne investeringer.
Andre udlån og værdipapirer og kapitalandele,  

 der omsættes på en autoriseret markedsplads må tilsammen  

 højst udgøre 20 pct. af de forsikringsmæssige  

 hensættelser.
Andre udlån og værdipapirer omfattet af  

 § 128, stk. 1, nr. 13, kan fortsat højst udgøre 10  

 pct. af de forsikringsmæssige hensættelser.
Til nr. 21 Ændringen er en konsekvens af harmoniseringen af  

 koncernreglerne i den finansielle lovgivning.
 Med ændringen tydeliggøres, at både  

 direkte og indirekte moderselskaber samt disses associerede selskaber  

 omfattes af bestemmelsen.
Til nr. 22 Ændringerne er alene af redaktionel karakter.
Til nr. 23 Det foreslås, at lovens § 179, stk. 1,  

 ændres, således at kravet om 2 revisorer ikke skal gælde  

 for de mindre forsikringsselskaber.
Jo mindre selskaberne er, jo mere  

 økonomisk belastende er kravet om 2 revisorer.
Da det samtidigt  

 skønnes, at kravet ikke forøger sikkerheden væsentligt i  

 de mindre selskaber, foreslås det, at de fritages for kravet.
 De mindre selskaber skal efter forslaget have mindst 1  

 revisor, der skal være statsautoriseret revisor.
 Grænsen i § 179, stk. 1, på 250 mio.  

 kr. er skønsmæssigt fastsat ud fra en afbalancering af hensynet  

 til sikkerheden ved 2 revisorer og hensynet til omkostninger herved.
 Samme grænse er i øvrigt fastsat i det  

 samtidigt fremsatte forslag til lov om ændring af lov om banker- og  

 sparekasser m.v., hvortil der henvises.
I stk. 2 foreslås, at kravet om samme revisor  

 gælder »nedad« i koncernen, det vil sige for datterselskaber.
Herudover  

 foreslås, at kravet også skal gælde »opad« for  

 moderselskaber, der er holdingselskaber, og disses øvrige  

 datterselskaber.
I stk. 3 foreslås, at kravet om samme revisorer inden  

 for koncernen kun finder anvendelse på den del af  

 koncernvirksomhederne, der er hjemmehørende i Danmark.
Det er ofte  

 ikke hensigtmæssigt, at revisorerne også skal revidere de  

 udenlandske dattervirksomheder, og i nogle tilfælde udelukker kravene i  

 dattervirksomheders hjemland, at udenlandske revisorer kan fungere som  

 revisorer.
Bestemmelsen udelukker ikke, at revisorerne også kan  

 revidere udenlandske dattervirksomheder, hvis det ønskes.
 Den foreslåede § 179, stk. 4,  

 indebærer, at årsregnskabslovens kapitel 8 a, der som  

 udgangspunkt kun gælder for forsikringsselskaber, der er  

 aktieselskaber, jf. forslagets § 2, også finder anvendelse  

 på gensidige forsikringsselskaber herunder tværgående  

 pensionskasser.
Den foreslåede § 179, stk. 5,  

 præciserer, hvornår aktionærer og øvrige, der er  

 stemmeberettigede på generalforsamlingen, kan kræve, at der  

 udnævnes en yderligere revisor.
Bestemmelsen svarer til den  

 gældende lovs § 179 stk. 2. Den gældende lovs  

 § 179, stk. 2, der ophæves med forslaget, svarer i  

 øvrigt til årsregnskabslovens § 61 a, stk. 2. Der er  

 dog den forskel, at de opgaver, der efter årsregnskabsloven skal  

 varetages af Erhvervs- og Selskabsstyrelsen, efter den gældende lov om  

 forsikringsvirksomhed varetages af Finanstilsynet.
Opgaverne går  

 først og fremmest ud på at udnævne en ekstra revisor,  

 når ejere, der repræsenterer en tiendedel af stemmeretten,  

 stiller krav herom. Årsregnskabslovens bestemmelser gælder  

 også på dette punkt for pengeinstitutter og  

 realkreditinstitutter.
Det foreslås, at forsikringsselskaber  

 underlægges samme bestemmelser.
Det bemærkes i den forbindelse,  

 at Finanstilsynet efter forslaget til ny § 179, stk. 1, får  

 mulighed for i særlige tilfælde på eget initiativ at udpege  

 yderligere en revisor.
 Den foreslåede § 179, stk. 6, svarer med  

 visse redaktionelle ændringer til den gældende § 190,  

 stk. 4.
 Den foreslåede § 179, stk. 7, svarer med  

 visse redaktionelle ændringer til den gældende § 182,  

 stk. 3.
 Den foreslåede § 179, stk. 8, svarer til  

 den gældende § 182, stk. 6.
 Den foreslåede § 179, stk. 9, svarer til  

 den gældende § 190, stk. 2.
 Den foreslåede § 179, stk. 10, svarer med  

 visse redaktionelle ændringer til den gældende § 242,  

 stk. 8.
 Den foreslåede § 179, stk. 11, svarer til  

 den gældende § 181, stk. 2.
Til nr. 24 Den gældende lovs § 179 a fastslår, at de  

 opgaver, der ifølge aktieselskabsloven kan varetages af en enkelt  

 revisor, skal varetages af samtlige revisorer i forsikringsselskaber.
En tilsvarende bestemmelse findes ikke i de øvrige  

 finansielle love.
Bestemmelsen foreslås ophævet, idet det anses  

 for en selvfølge, at de opgaver, der i henhold til lovgivningen i det  

 hele taget pålægges revisor, påhviler samtlige revisorer,  

 når der forekommer flere.
Som følge af at revisorer nu kun kan være  

 statsautoriserede eller registrerede revisorer, er bestemmelsen i den  

 gældende lovs § 180, stk. 1, overflødig.
Den  

 tilsvarende bestemmelse i årsregnskabsloven ophævedes i 1996.
 Den gældende lovs § 180, stk. 2 og 3,  

 findes tilsvarende i årsregnskabslovens § 61 b, stk. 1. og 2.  

 Som følge heraf vil de gælde for forsikringsselskaber efter  

 forslagets § 2.
 Den gældende lovs § 180, stk. 4, erstattes  

 af forslaget til ny § 179, stk. 2.
I henhold til den gældende § 180, stk. 4,  

 2. pkt., kan Finanstilsynet i de særlige tilfælde, hvor  

 Finanstilsynet efter lovens § 3, stk. 2, bestemmer, at en gruppe af  

 virksomheder skal behandles som en koncern, tillige bestemme, at gruppen skal  

 have fælles revisorer.
Efter forslaget udgår denne bestemmelse af  

 loven. Årsagen er, at § 3, stk. 2, sammenholdt med de nu  

 foreslåede revisionsbestemmelser giver fornøden hjemmel til, at  

 Finanstilsynet kan bestemme, at revisorerene skal være fælles for  

 gruppen.
Den særlige hjemmel i § 180, stk. 4, er derfor  

 overflødig.
 Den gældende lovs § 181, stk. 1, findes  

 tilsvarende i årsregnskabslovens § 61 d, stk. 2. Som  

 følge heraf vil den gælde for forsikringsselskaber efter  

 forslagets § 2.
 Den gældende lovs § 181, stk. 2, erstattes  

 af forslaget til ny § 179, stk. 11.
Den gældende lovs § 182, stk. 1, 2, 4, 5,  

 7 og 8 findes tilsvarende i årsregnskabslovens § 61 e.
Som  

 følge heraf vil den gælde for forsikringsselskaber efter  

 forslagets § 2.
Årsregnskabslovens § 61 e, stk. 1,  

 indeholder et krav om, at revisor straks skal give Erhvervs- og  

 Selskabsstyrelsen meddelelse om fratrædelsestidspunktet, når hans  

 hverv ophører.
Tilsvarende gælder, at revisor i selskaber med  

 børsnoterede aktier eller obligationer i denne situation skal give  

 meddelelse til den pågældende fondsbørs.
Disse krav bliver  

 med forslaget gjort gældende også i forsikringsselskaber.
 Den gældende lovs § 182, stk. 3, erstattes  

 af forslaget til ny § 179, stk. 7.
Den gældende lovs § 183 findes tilsvarende i  

 årsregnskabslovens § 61 f.
Som følge heraf vil den  

 gælde for forsikringsselskaber efter forslagets § 2.
 Den gældende lovs § 184, stk. 1 og 2,  

 findes tilsvarende i årsregnskabslovens § 61 g, stk. 1 og 2.  

 Som følge heraf vil bestemmelserne gælde for  

 forsikringsselskaber efter forslagets § 2.
 Den gældende lovs § 184, stk. 3,  

 fastslår, at i de særlige tilfælde, hvor Finanstilsynet  

 efter lovens § 3, stk. 2, bestemmer, at en gruppe af virksomheder  

 skal behandles som en koncern, skal de fælles revisorer revidere  

 »koncern«-regnskabet og gruppens indbyrdes regnskabsmæssige forhold.  

 Bestemmelsen er med de nu foreslåede revisionsbestemmelser  

 overflødig, fordi det følger heraf, at de revisorer, der er  

 fælles for gruppen, også skal revidere gruppen som koncern  

 betragtet, jf. bemærkningerne til nr. 21.
Den gældende lovs § 185 findes tilsvarende i  

 årsregnskabslovens § 61 h.
Som følge heraf vil den  

 gælde for forsikringsselskaber efter forslagets § 2.
Den gældende lovs § 186 findes tilsvarende i  

 årsregnskabslovens § 61 i.
Som følge heraf vil den  

 gælde for forsikringsselskaber efter forslagets § 2.
Til nr. 25 Den gældende lovs § 188 findes tilsvarende i  

 årsregnskabslovens § 61 j.
Som følge heraf vil den  

 gælde for forsikringsselskaber efter forslagets § 2.
 Den gældende lovs § 189, stk. 1, har ingen  

 selvstændig betydning, da indholdet af bestemmelsen allerede  

 følger af lovens § 93, stk. 2, 3. pkt., der nu bliver  

 stk. 4, jf. forslagets nr. 16.
 Med hensyn til den gældende lovs § 189,  

 stk. 2, henvises til bemærkningerne til forslagets nr. 16.
Den gældende lovs § 189, stk. 3, findes  

 tilsvarende i årsregnskabslovens § 61 k.
Som følge heraf  

 vil den gælde for forsikringsselskaber efter forslagets § 2.
Til nr. 26 Den gældende lovs § 190, stk. 1, findes  

 tilsvarende i årsregnskabslovens § 61 l.
Som følge heraf  

 vil den gælde for forsikringsselskaber efter forslagets § 2,  

 sammenholdt med forslaget til ny § 179, stk. 4, jf. forslagets nr.  

 23.
 Den gældende lovs § 190, stk. 2, erstattes  

 af forslaget til ny § 179, stk. 9, jf. forslagets nr. 23.
 Den gældende lovs § 190, stk. 4, erstattes  

 af forslaget til ny § 179, stk. 6, jf. forslagets nr. 23.
 Den gældende lovs § 190, stk. 5, erstattes  

 af forslaget til ny § 179, stk. 12, jf. forslagets nr. 23.
 Ændringen af den gældende lovs § 190,  

 stk. 3, er en redaktionel ændring med henblik på at  

 harmonisere systematikken i de finansielle love.
Til nr. 27 Der er tale om en redaktionel ændring med henblik  

 på at harmonisere systematikken i de finansielle love.
Reglerne om  

 granskning i den gældende lovs § 191 findes tilsvarende i  

 aktieselskabslovens § 95. Når bestemmelsen ophæves i lov om  

 forsikringsvirksomhed, indebærer det uden videre, at § 95 i  

 aktieselskabsloven i stedet finder anvendelse på forsikringsselskaber,  

 der er aktieselskaber.
Med forslagets nr. 9 sikres det samtidig, at  

 bestemmelsen også fortsat finder anvendelse på gensidige  

 selskaber.
Til nr. 28 I forbindelse med overdragelse af danske  

 forsikringsbestande tegnet af udenlandske EU-forsikringsselskaber samt  

 selskaber fra andre lande, der har gennemført Rådets 3.  

 generationsdirektiver om forsikringsvirksomhed, foreslås indført  

 en pligt til ved overdragelsen at informere de danske forsikringstagere  

 herom.
Når den endelige tilladelse til overdragelsen er  

 blevet givet af hjemlandsmyndigheden, skal Finanstilsynet i samarbejde med  

 hjemlandsmyndigheden offentliggøre en meddelelse herom.
Hvorvidt der  

 tillige skal ske en offentliggørelse af beslutningen om overdragelsen,  

 afhænger af reglerne i det overdragende selskabs hjemland.
 Når den endelige tilladelse til overdragelsen er  

 blevet givet af hjemlandsmyndigheden, anses det for tilstrækkeligt, at  

 Finanstilsynets redegørelse om overdragelsen alene  

 offentliggøres i Statstidende og et landsdækkende dagblad.
Til nr. 29 Bestemmelsen foreslås ophævet som  

 overflødig, idet 3. generationsdirektiverne nu er gennemført i  

 samtlige EØS-lande. § 218 er herefter i overensstemmelse med  

 lovens § 5, der angiver hvilke forsikringsselskaber, der må  

 udøve virksomhed her i landet.
 Forsikringsselskaber, der har anmeldt sig her i landet i  

 henhold til 2. skadesforsikringsdirektiv og 2. livsforsikringsdirektiv  

 bevarer retten hertil, jf. art. 52, stk. 2, i 3.  

 skadesforsikringsdirektiv og art. 48, stk. 2, i 3.  

 livsforsikringsdirektiv.
 Henvisningen til § 219 i nr. 3, sidste linie,  

 foreslås ligeledes ophævet som overflødig, fordi  

 filialvirksomhed, der ikke er omfattet af § 211, stk. 1,  

 (3-landsfilialer), omfattes af § 218, nr. 2, sidste led, jf.  

 bekendtgørelse nr. 491 af 7. juni 1994.
 Såfremt der i medfør af § 219 vil blive  

 fastsat regler for grænseoverskridende tjenesteydelsesvirksomhed, der  

 ikke er omfattet af § 213, stk. 1, vil § 218 blive  

 ændret i konsekvens heraf, således at adgangen til at medvirke  

 til at forsikringer tegnes i sådanne selskaber muliggøres.
Til nr. 30 Som konsekvens af gennemførelsen af 3.  

 generationsdirektiverne om forsikringsvirksomhed er den  

 pågældende bestemmelse overflødig.
Til nr. 31 Det foreslås at ændre § 240 c med henblik  

 på at gennemføre eneudrederens anbefalinger vedrørende  

 tavshedspligt i den finansielle tilsynslovgivning.
Med ændringen  

 foreslås desuden en omstrukturering af bestemmelsen for at gøre  

 denne mere klar og entydig.
 Det bemærkes, at partsbegrebet i den gældende  

 § 240 c, stk. 6, foreslås indsat som ny selvstændig  

 § 240 d.
Stk. 1 indeholder hovedreglen om Finanstilsynets  

 tavshedspligt.
Den ændrede formulering har ikke betydning for adgangen  

 til aktindsigt, der fortsat er begrænset i henhold til § 14, 1. pkt. i  

 lov om offentlighed i forvaltningen.
 I bestemmelsen er indsat en præcisering af begrebet  

 »Finanstilsynets ansatte«.
Præciseringen indsættes for at undgå  

 uklarhed om tavshedspligtens rækkevidde.
Den gældende formulering  

 kan give anledning til tvivl om, hvorvidt »Finanstilsynets ansatte«  

 kræver, at der foreligger et direkte ansættelsesforhold.
 Bestemmelser præciserer, at personer, der er ansat i  

 selskaber, som Finanstilsynet har indgået kontrakt med om  

 udførelsen af serviceopgaver som led i tilsynets drift, er omfattet af  

 bestemmelsen om tavshedspligt.
 Serviceopgaver som led i driften vil f.eks. være  

 rengøring, vagttjeneste, reparation og vedligeholdelse af elektronisk  

 materiel og kantinedrift.
 Bestemmelsen medfører ikke nogen udvidelse af  

 kredsen af modtagere af fortrolige oplysninger.
 Stk. 2 indeholder en ny bestemmelse, hvorefter Finanstilsynets  

 tavshedspligt ikke ophæves, selvom den, som tavshedspligten tilsigter  

 at beskytte, giver samtykke til, at Finanstilsynet kan videregive  

 oplysninger.
Finanstilsynets tavshedspligt er i høj grad baseret  

 på et ønske om at beskytte forsikringsselskabers kunder, det  

 være sig privatpersoner eller erhvervskunder.
Hertil kommer et  

 ønske om af konkurrencemæssige grunde at beskytte  

 forsikringsselskabernes forretningsmæssige forhold.
Finanstilsynets tavshedspligt er en afgørende  

 betingelse for den tilsynsmæssige effektivitet.
For at tilsynet kan  

 få alle nødvendige oplysninger i en given sag, må  

 forsikringsselskaberne og kunderne kunne nære tillid til, at tilsynet  

 ikke videregiver fortrolige oplysninger.
Da de fortrolige oplysninger i langt  

 overvejende grad hidrører fra forsikringsselskaberne, vil det  

 være mest korrekt og sikrest, at det er det pågældende  

 selskab selv, der meddeler oplysningerne til tredjemand.
Oplysninger om et  

 forsikringsselskabs kunder kan kun videregives med disses samtykke.
Afgrænsningen af, om der foreligger samtykke, er  

 vanskelig.
Dette gælder naturligvis særligt, hvor samtykke ikke  

 er givet udtrykkeligt, men stiltiende.
Et samtykke kan ligeledes gives til  

 såvel videregivelse af alle oplysninger i en sag, som til videregivelse  

 af en enkelt eller enkelte oplysninger.
Et samtykke kan ofte have karakter af en anmodning om  

 Finanstilsynets bekræftelse et givent forhold eksempelvis over for  

 pressen.
I en sådan situation vil et samtykke til, at tilsynet kan  

 videregive en enkelt eller enkelte oplysninger - taget ud af en større  

 sammenhæng - kunne give et ufuldstændigt eller forvrænget  

 billede af en sag eller et begivenhedsforløb.
Finanstilsynet vil som  

 udgangspunkt ikke have mulighed for at fremkomme med supplerende eller  

 korrigerende oplysninger.
 En anden tænkelig følge af samtykke er den  

 situation, hvor et selskab og en kunde giver samtykke til videregivelse af  

 fortrolige oplysninger og andre føler sig presset til at gøre  

 det samme.
Det er ikke utænkeligt, at dette vil kunne  

 påvirke selskabernes ledelse til at vise tilbageholdenhed med hensyn  

 til de oplysninger, der gives Finanstilsynet til brug for  

 tilsynsvirksomheden.
Det vil især kunne afholde selskaberne fra af egen  

 drift at videregive relevante oplysninger til Finanstilsynet.
 Det foreslås på denne baggrund, at  

 forsikringsselskaber ikke skal kunne give samtykke til, at Finanstilsynet kan  

 videregive fortrolige oplysninger.
I stk. 3 er foretaget en præcisering af, at  

 Finanstilsynet af egen drift i årsberetning m.v. i summarisk eller  

 sammenfattende form kan offentliggøre oplysninger.
Det  

 afgørende er, at det enkelte selskab eller dets kunder ikke kan  

 identificeres.
 Stk. 4 hidrører fra artikel 16 i tredje  

 skadesforsikringsdirektiv og artikel 15 i tredje livsforsikringsdirektiv.  

 Bestemmelsen svarer med visse præciseringer til den gældende  

 § 240 c, stk. 2, nr. 2, i lov om forsikringsvirksomhed, der sikrer,  

 at parterne i en civil retssag kan få udleveret fortrolige oplysninger  

 fra Finanstilsynet, når forsikringsselskabet er erklæret  

 konkurs.
EU-begrebet »likvidation ved domstolskendelse« finder ikke  

 i den danske lovgivning og vil derfor ikke kunne anvendes i praksis.
Det er  

 derfor fundet mest korrekt at udtage dette begreb af lovteksten.
 Det er endvidere præciseret, at oplysninger om  

 kunders forhold ikke kan videregives, samt at fortroligheden med hensyn til  

 oplysninger om tredjemand, der medvirker i forsøg på at redde  

 selskabet, også gælder efter at denne medvirken er ophørt.  

 Bestemmelsen svarer til den administrative praksis på området, og  

 fremgår nu af et særskilt stykke.
 Stk. 5 indeholder regler om de særlige tilfælde,  

 hvor Finanstilsynet kan videregive fortrolige oplysninger.  

 Rækkefølgen i bestemmelsen er systematiseret, idet man har  

 samlet først de tilfælde, hvor der kan videregives fortrolige  

 oplysninger til danske myndigheder m.v. (nr. 1-11), derefter myndigheder m.v.  

 inden for EU- og EØS-samarbejdet (nr. 12 -13) og endelig myndigheder i  

 tredjelande (nr. 14).
 Bestemmelsen om, at tilsynet under visse  

 omstændigheder kan videregive fortrolige oplysninger til parterne i en  

 civil retssag, fremgår nu af et særskilt stk. 4.  

 Begrundelsen herfor er, at bestemmelsen er atypisk i forhold til de i  

 stk. 5 opregnede undtagelser, da der ikke er tale om en myndighed eller  

 lignende.
 Herudover er der i stk. 5 sket en præcisering i  

 enkelte bestemmelser og der er indføjet 3 nye bestemmelser (nr. 1, 8  

 og 9).
 Nr. 1 gennemfører dele af artikel 16 i tredje  

 skadesforsikringsdirektiv og artikel 15 i tredje livsforsikringsdirektiv.  

 Ændringen foreslås på baggrund af vedtagelsen af lov nr.  

 414 af 26. juni 1998 om ændring af lov om værdipapirhandel m.v.  

 og forskellige andre love.
 I denne lov præciseres det med en ændring af  

 værdipapirhandelslovens § 83, stk. 2, 1. pkt., at  

 Fondsrådet er et uafhængigt, kollegialt råd.
 Vedtagelsen af lov nr. 414 har derfor betydet, at det er  

 nødvendigt at udnytte direktivets hjemmel til at etablere en adgang  

 for tilsynsmyndigheder til at udveksle oplysninger indbyrdes.
Nr. 2 svarer til gældende praksis.
I bestemmelsen  

 præciseres det, at fortrolige oplysninger kan videregives i forbindelse  

 med efterforskning og strafforfølgning af strafbare forhold, der er  

 omfattet af straffeloven eller tilsynslovgivningen, det vil sige de love, som  

 administreres af Finanstilsynet.
Den gældende bestemmelse omfatter forhold, der er  

 omfattet af straffelovgivningen.
Det er uklart, hvad der forstås ved  

 udtrykket straffelovgivningen.
Hertil kommer, at den gældende  

 bestemmelse synes at forudsætte, at der utvivlsomt foreligger en  

 overtrædelse.
Afgørelse af, om der foreligger en  

 overtrædelse af tilsynslovgivningen eller straffeloven, kræver  

 ofte en grundig efterforskning og bevisbedømmelse, førend det  

 endeligt kan fastslås, at en overtrædelse foreligger.  

 Finanstilsynet har i langt de fleste tilfælde hverken hjemmel til eller  

 mulighed for at foretage en sådan efterforskning.
Som følge  

 heraf er bestemmelsens formulering præciseret således, at  

 fortrolige oplysninger kan videregives til brug for efterforskningen af en  

 formodet lovovertrædelse af tilsynslovgivningen eller straffeloven.
 Nr. 3 svarer til den nuværende nr. 8.
 Nr. 4 svarer til den nuværende nr. 11.
 Nr. 5 svarer ligesom nr. 6 til den nuværende nr. 9, der nu  

 opdeles i to særskilte numre.
 Nr. 6 svarer ligesom nr. 5 til den nuværende nr. 9, der nu  

 opdeles i to særskilte numre.
 Nr. 7 svarer til den nuværende nr. 10.
 Nr. 8 indeholder en ny bestemmelse, der svarer til den  

 gældende bank- og sparekasselovs § 50 b, stk. 2, nr. 11.  

 Folketingets stående udvalg kan efter bestemmelsen få fortrolige  

 oplysninger om et forsikringsselskabs generelle økonomiske forhold,  

 hvis forsikringsselskabet er i betalingsstandsning eller under konkurs, og  

 staten har ydet garanti eller stillet offentlige midler til rådighed  

 for afviklingen.
Nr. 9 er en ny bestemmelse, som giver hjemmel til videregivelse af  

 fortrolige oplysninger til Rigsrevisionen.
Det foreslås at  

 lovfæste den hidtidige praksis, hvorefter Rigsrevisionen kan indhente  

 alle de oplysninger, som er i Finanstilsynets besiddelse, og som  

 skønnes af betydning for udførelsen af Rigsrevisionens arbejde.  

 Baggrunden for den hidtidige praksis er, at Rigsrevisionens status i henhold  

 til den danske grundlov i sig selv konstituerer en hjemmel til  

 videregivelse.
 Nr. 10 præciserer i overensstemmelse med 3. skades- og  

 livsforsikringsdirektiv, at Finanstilsynet kan videregive oplysninger til  

 skifteretten og andre lignende myndigheder.
 Nr. 11 svarer til den nuværende nr. 7, men giver som noget  

 nyt Finanstilsynet hjemmel til at videregive oplysninger til institutioner,  

 der forvalter investorgarantiordninger, idet direktivet om  

 investorgarantiordninger er gennemført i dansk ret med lov nr. 415 om  

 en garantifond for indskydere og investorer af 26. juni 1998.
 Nr. 12 svarer til den nuværende nr. 3. Det er dog  

 præciseret, at bestemmelsen også omhandler EØS-  

 landene.
Nr. 13 hidrører fra artikel 16 i tredje  

 skadesforsikringsdirektiv og artikel 15 i tredje livsforsikringsdirektiv.
Det  

 er endvidere blevet præciseret, at bestemmelsen også omhandler  

 EØS- landene.
 Nr. 14 præciserer, at Finanstilsynet kun kan videregive  

 oplysninger til myndigheder i tredjelande, hvis lovgivningen i det  

 pågældende land fastlægger en tilsvarende  

 tavshedspligt.
Det er samtidig præciseret, at bestemmelsen ikke  

 omhandler EØS-landene.
Disse lande er omfattet af nr. 12 og 13.
 Stk. 6 svarer til den nuværende § 240 c,  

 stk. 5. Det er dog præciseret, at alle, der efter det  

 foreslåede stk. 4 og 5 modtager oplysninger fra Finanstilsynet,  

 bliver omfattet af tilsynets tavshedspligt, forudsat der er tale om  

 fortrolige oplysninger.
 Det foreslåede stk. 6 indebærer ikke  

 indskrænkninger i grundlæggende principper inden for retsplejen.  

 Således får bestemmelsen bl.a. ingen betydning for en forsvarers  

 ret til at blive bekendt med sagens materiale, jf. herved den  

 foreslåede bestemmelse i stk. 5, nr. 2.
Stk. 7 svarer til det nuværende stk. 4 Stk. 8 indeholder en ny bestemmelse, der svarer til den  

 gældende bank- og sparekasselovs § 50 b, stk. 5.
 Stk. 9 svarer til det nuværende stk. 3.
Til nr. 32 Bestemmelsen i stk. 1 er en videreførelse af princippet  

 i den gældende § 240 c, stk. 6, om at alene  

 forsikringsselskabet er part i forhold til Finanstilsynet.
Som noget nyt  

 henvises til, at i stk. 2 og 3 kan andre end selskabet tillige  

 være part i forhold til Finanstilsynet.
Partsstatus indebærer  

 bl.a. adgang til efter forvaltningslovens regler at få fortrolige  

 oplysninger i den del af en sag, som vedrører den  

 pågældende samt giver mulighed for indbringelse af  

 Finanstilsynets afgørelse herom for Erhvervsankenævnet.  

 Forvaltningslovens regler om partsbeføjelser finder dog kun anvendelse  

 i sager, hvori der er eller vil blive truffet afgørelse af en  

 forvaltningsmyndighed, jf. forvaltningslovens § 2, stk. 1.
 I stk. 2 er angivet de tilfælde, hvor andre end  

 selskabet kan anses for part.
 Nr. 1 angiver, at partsstatus tillægges i de tilfælde,  

 hvor Finanstilsynet træffer afgørelse om lovens  

 anvendelsesområde (§ 1, stk. 1, og § 2, stk. 1),  

 selskabsformen (§ 5) og krav om, at et forsikringsselskabs og en  

 tværgående pensionskasses navn skal angive dets egenskab af  

 forsikringsselskab eller pensionskasse (§§ 11 og 205).
Finanstilsynet træffer afgørelse om, hvorvidt  

 en virksomhed anses for at drive forsikrings- henholdsvis  

 pensionskassevirksomhed.
Det kan medføre, at virksomheden får  

 pålæg af tilsynet om at ophøre med at drive den form for  

 virksomhed og eventuel påtale for at overtræde bestemmelserne.  

 Det synes rimeligt - og i øvrigt i overensstemmelse med hidtidig  

 praksis - at tillægge denne personkreds partsstatus.
I medfør af § 218 er det tilladt  

 erhvervsmæssigt at formidle forsikringer for visse risici til danske og  

 udenlandske forsikringsselskaber.
Dersom der træffes en  

 afgørelse, hvorefter en person har handlet i strid med § 218,  

 skal vedkommende tillægges partsstatus.
I medfør af § 240, stk. 2, kan  

 Finanstilsynet indhente oplysninger hos fysiske og juridiske personer til  

 brug for tilsynets bedømmelse af, om deres aktiviteter er omfattet af  

 loven.
Det foreslås, at disse personer og virksomheder tillægges  

 partsstatus.
 Nr. 2. En virksomhed, som ansøger om tilladelse til at drive  

 forsikringsvirksomhed, jf. § 9, stk. 1, tillægges ligeledes  

 partsstatus, selvom virksomheden endnu ikke er godkendt og derfor ikke er et  

 forsikringsselskab omfattet af § 240 d, stk. 1.
 Dette gælder også i tilfælde af, at  

 Finanstilsynet suspenderer behandlingen af en ansøgning om godkendelse  

 af datterselskaber (forsikringsselskaber), som direkte eller indirekte ejes  

 af selskaber med hjemsted uden for Den Europæiske Union eller lande,  

 som Fællesskabet har indgået aftale med, jf. § 29,  

 stk. 7.
 Nr. 3. Hvis Finanstilsynet nægter et selskab tilladelse eller  

 inddrager denne, fordi et medlem af selskabets direktion eller bestyrelse  

 ikke anses for at leve op til kravet om hæderlighed og erfaring, anses  

 den pågældende person tillige for at være part i denne del  

 af sagen, jf. § 9 a, stk. 1, og § 253, stk. 1, nr. 2.
 Tilsvarende vil en kapitalejer, jf. § 9 a,  

 stk. 2, og § 253, stk. 1, nr. 2, som efter Finanstilsynets  

 opfattelse vil modvirke en forsvarlig drift af selskabet, også  

 opnå partsstatus.
Finanstilsynet kan efter § 9 a, stk. 3,  

 nægte at give tilladelse til et selskab, hvis selskabet har  

 snævre forbindelser til andre virksomheder m.v., og disse forbindelser  

 vil kunne vanskeliggøre varetagelsen af tilsynets opgaver.
De  

 virksomheder, som Finanstilsynet finder har snævre forbindelser til et  

 selskab, hvorfor tilladelse nægtes, er ligeledes part i denne del af  

 sagen.
 Tilsvarende gælder, hvor et selskab har snævre  

 forbindelser til virksomheder uden for Den Europæiske Union eller  

 lande, som Fællesskabet har indgået aftale med, og hvor  

 Finanstilsynet finder, at det pågældende lands lovgivning vil  

 kunne vanskeliggøre varetagelsen af tilsynets opgaver, jf. § 9 a,  

 stk. 5.
 Nr. 4. En revisor i et forsikringsselskab får partsstatus,  

 hvis Finanstilsynet afskediger revisor, pålægger denne at give  

 oplysninger om forsikringsselskabets forhold, eller der opstår sager  

 vedrørende forbuddet mod, at revisor har et engagement m.v. i det  

 selskab, som denne reviderer, jf. den foreslåede § 179,  

 stk. 7, 9 og 11. Tilsvarende gælder, hvis Finanstilsynet  

 påtaler, at de valgte revisorer og den ansvarshavende aktuar ikke har  

 opfyldt deres oplysningsforpligtelse over for Finanstilsynet, jf. § 89,  

 stk. 5, 1. pkt., samt den foreslåede § 190, stk. 1.
Nr. 5. I medfør af § 33 a, stk. 1 og 3-6, skal  

 Finanstilsynet godkende den direkte eller indirekte erhvervelse af  

 kvalificerede andele samt have underretning fra en kapitalejer, hvis andel  

 falder til under 10 pct.
I øvrigt giver § 33 b, stk. 1-3,  

 mulighed for at ophæve stemmeretten for ejere af kvalificerede andele.  

 Det synes velbegrundet, at den ejer af kvalificerede andele, som  

 afgørelsen vedrører, betragtes som part, hvilket hermed  

 præciseres i lovteksten.
 Nr. 6. En aktuar, som Finanstilsynet nægter godkendelse som  

 ansvarshavende aktuar i et forsikringsselskab tillægges ligeledes  

 partsstatus, jf. § 89, stk. 2.
 Nr. 7. Der henvises til bemærkningerne til nr. 3.
Nr. 8. Efter § 240, stk. 3, kan Finanstilsynet indhente  

 oplysninger og foretage inspektionsbesøg hos virksomheder, med hvilke  

 forsikringsselskabet har særlig direkte eller indirekte forbindelse.
De  

 virksomheder, som Finanstilsynet eventuelt vil indhente oplysninger fra eller  

 foretage inspektionsbesøg hos, er tillige part i denne del af  

 sagen.
 Efter stk. 3 får en person med særlig tilknytning  

 til forsikringsselskabet partstatus i sin egen sag, hvis Finanstilsynet  

 udsteder pålæg eller påtaler forhold, der retter sig mod  

 den pågældende.
Til nr. 33 Den gældende lovs § 242, stk. 8, erstattes  

 af forslaget til ny § 179, stk. 9, jf. forslagets nr. 23.
Til nr. 34 Ændringen er en konsekvens af kongelig resolution af  

 den 30. december 1996, hvorved det blandt andet blev besluttet, at lovgivning  

 og sager vedrørende regulering og tilsyn med de finansielle  

 virksomheder overføres fra Erhvervsministeriet til  

 Økonomiministeriet.
Forslaget indebærer, at Finanstilsynet  

 henholdsvis Erhvervs- og Selskabsstyrelsen kan pålægge et  

 selskabs bestyrelse, direktion, ansvarshavende aktuar, revisor, likvidator  

 eller generalagent tvangsbøder for ikke at efterkomme pligter, der  

 efter loven eller bestemmelser udstedt i medfør af loven  

 påhviler de pågældende.
 Finanstilsynet har hidtil udøvet denne  

 beføjelse i henhold til bekendtgørelse nr. 436 af 19. juli 1988  

 om henlæggelse af beføjelser til finanstilsynet.
Til nr. 35 Som konsekvens af gennemførelsen af 3.  

 generationsdirektiverne om forsikringsvirksomhed er den  

 pågældende bestemmelse overflødig.
Til nr. 36 Ændringen er en konsekvens af forslagets nr. 4.
Til nr. 37 og 38 Ændringerne er en konsekvens af forslagets nr. 23,  

 24 og 26.
Til nr. 39 Ændringen er en konsekvens af forslagets nr. 15.
Til nr. 40 Ændringen er medtaget for at tage højde for  

 OECD s øgede medlemskreds.
Til § 2 Til nr. 1 Årsregnskabsloven finder ikke anvendelse for  

 finansielle virksomheder, der er organiseret som aktieselskaber, jf.  

 årsregnskabslovens § 1, stk. 1. pkt. 3. Det foreslås,  

 at forsikringsselskaber også skal omfattes af årsregnskabslovens  

 kapitel 8 a om revision i lighed med, hvad der gælder for andre  

 virksomhedstyper inden for den finansielle sektor.
 Gensidige forsikringsselskaber og tværgående  

 pensionskasser omfattes tilsvarende af årsregnskabslovens kapitel 8 a  

 om revision, jf. forslagets § 1 nr. 23.
Til § 3 Til nr. 1 Bestemmelsen i den foreslåede § 7, stk. 2,  

 bemyndiger erhvervsministeren til at bestemme, at Erhvervsankenævnet  

 kan behandle klager over afgørelser truffet af hjemmestyremyndigheder  

 på Færøerne, hvis der indgås en aftale herom.  

 Lovgivningen vedrørende færøske forsikringsselskaber er  

 et færøsk særanliggende, jf. lov nr. 137 af 23. marts 1948  

 om Færøernes hjemmestyre, liste A.
Den gældende  

 færøske lov på området er for tiden lagtingslov nr.  

 3 af 13. februar 1996 om forsikringsvirksomhed som senest ændret ved  

 lagtingslov nr. 153 af 30. december 1996.
 Lagtingsloven giver mulighed for, at  

 Færøernes Landsstyre kan indgå aftale med  

 Erhvervsministeriet om, at Erhvervsankenævnet kan behandle sager  

 vedrørende afgørelser truffet af det færøske  

 forsikringstilsyn.
 Bemyndigelsen til erhvervsministeren er udformet  

 således, at der eventuelt kan indgås aftaler også på  

 andre af de områder Erhvervsankenævnet beskæftiger sig med,  

 såfremt Færøernes Landsstyre måtte rette henvendelse  

 herom.
Til § 4 Det foreslås, at loven træder i kraft 1.  

 januar 1999.
Til § 5 Det foreslås, at loven kan sættes i kraft  

 på Grønland.
Det foreslås endvidere, at § 2 kan  

 sættes i kraft for Færøerne, idet lov om  

 forsikringsvirksomhed ikke gælder for Færøerne.
Bilag Lovforslaget sammenholdt med gældende lov Gældende formulering Lovforslaget § 1 I lov om forsikringsvirksomhed, jf. lovbekendtgørelse nr. 746 af 6.  

 august 1996, som ændret ved § 1 i lov nr. 475 af 10. juni 1997, §  

 2 i lov nr. 278 af 13. maj 1998, § 5 i lov nr. 414 af 26. juni 1998 og i § 1  

 i lov nr. 490 af 1. juli 1998 foretages følgende ændringer:
 § 2. Loven finder ikke anvendelse på:
 1. § 2, stk. 1, nr. 7, affattes  

 således:
7)	Falcks Redningskorps A/S; »7) Falck A/S;«.
 § 14. Stiftelsesdokumentet skal ud over det i aktieselskabslovens §  

 5 anførte indeholde bestemmelse om, hvem stifterne vil foreslå  

 som bestyrelse, direktion og revisorer for selskabet.
 2. I § 14, stk. 2, indsættes efter »selskaber«: », jf.  

 § 78, stk. 2,«.
 Stk. 2. For gensidige selskaber skal stiftelsesdokumentet endvidere  

 indeholde angivelse af:
1)	medlemmers og garanters ansvar for selskabets forpligtelser samt  

 medlemmers og garanters indbyrdes hæftelse; 2)	hvorvidt selskabet skal kunne overtage genforsikring uden gensidigt  

 ansvar; og 3)	hvorvidt garantikapitalen skal forrentes, og da efter hvilke  

 regler.
 § 21. Vedtægterne skal ud over det i aktieselskabslovens § 4  

 anførte indeholde bestemmelser om anbringelse af selskabets midler,  

 regnskabsaflæggelse og fordelingen af årsoverskud.
 3. I § 21, stk. 2, nr. 1, indsættes efter  

 »hæftelse«: », jf. § 78, stk. 2«.
 Stk. 2. Vedtægterne for gensidige selskaber skal endvidere  

 indeholde bestemmelser om:
 3)	hvorvidt garantikapitalen skal forrentes, og da efter hvilke  

 regler.
 § 29.
 4. § 29, stk. 3, affattes således:
 Stk. 3. Ansøgning om koncession skal desuden indeholde  

 oplysninger om alle, der direkte eller indirekte ejer mindst 10 pct. af  

 kapitalen eller stemmerettighederne eller en kapitalandel, der giver mulighed  

 for at udøve en betydelig indflydelse på driften af  

 forsikringsselskabet samt om størrelsen af disse kapitalejeres  

 kapitalandel.
 »Stk. 3. Ansøgningen skal desuden indeholde oplysninger  

 om alle, der direkte eller indirekte ejer mindst 10 pct. af kapitalen eller  

 stemmerettighederne eller en kapitalandel, der giver mulighed for at  

 udøve en betydelig indflydelse på ledelsen af  

 forsikringsselskabet eller som i øvrigt har snævre forbindelser  

 til forsikringsselskabet, jf. § 9 a, stk. 4, samt om  

 størrelsen af disse kapitalejeres kapitalandel.«.
 Stk. 4. Ansøgning om koncession skal endvidere  

 indeholde de nødvendige oplysninger med henblik på  

 bedømmelsen af, om der foreligger snævre forbindelser, jf.  

 § 9 a, stk. 4.
 5. § 29, stk. 4, ophæves.
Stk. 5. En koncession skal indeholde oplysning om den  

 forsikringsvirksomhed, som selskabet må udøve.
Ministeren  

 fastsætter nærmere bestemmelser om koncessioners indhold i  

 øvrigt.
 Stk. 5-7 bliver herefter stk. 4-6.
 Stk. 6. Har Finanstilsynet ikke senest 6 måneder efter  

 modtagelsen af en ansøgning om koncession afgivet udtalelse om  

 ansøgningen, kan selskabet indbringe sagen for domstolene.
 Stk. 7. Finanstilsynet kan suspendere behandlingen af  

 ansøgninger om koncession til et datterselskab, som direkte eller  

 indirekte ejes af selskaber med hjemsted uden for Den Europæiske Union  

 eller uden for lande, som Fællesskabet har indgået aftale  

 med.
§ 33 a.
Finanstilsynet skal underrettes om og på  

 forhånd godkende enhver fysisk eller juridisk persons direkte eller  

 indirekte erhvervelse af en kvalificeret andel i et forsikringsselskab samt  

 sådanne forøgelser af den kvalificerede andel, der  

 medfører, at denne udgør eller overstiger en grænse  

 på henholdsvis 20 pct., 33 pct. og 50 pct., eller at  

 forsikringsselskabet bliver et datterselskab.
 6. I § 33 a, stk. 1, ændres »underrettes om  

 og på forhånd godkende« til: »på forhånd underrettes  

 om og godkende«.
 Stk. 2. Ved kvalificeret andel forstås direkte eller indirekte  

 besiddelse af mindst 10 pct. af kapitalen eller stemmerettighederne eller en  

 andel, som giver mulighed for at udøve en betydelig indflydelse  

 på driften af forsikringsselskabet.
 7. I § 33 a, stk. 2, ændres »driften« til:  

 »ledelsen«.
 Stk. 8. Forsikringsselskaberne skal en gang om året  

 inden udgangen af juni måned give Finanstilsynet meddelelse om navnene  

 på de kapitalejere, som ejer en kvalificeret andel i  

 forsikringsselskabet, og om størrelsen af disse andele.
 8. I § 33 a, stk. 8, ændres »inden udgangen  

 af juni måned« til: »i forbindelse med indsendelsen af  

 årsregnskabet«.
 § 72. Med de nødvendige tilpasninger og med de  

 afvigelser, der fremgår af denne lovs bestemmelser, finder  

 aktieselskabslovens §§ 2-10, § 11, stk. 1 og 3, § 12,  

 stk. 1-4, § 13, §§ 29-38, §§ 49-55 a, § 56,  

 stk. 4, §§ 57 og 58, §§ 61-64, § 111, stk. 2 og 3,  

 §§ 112-114, §§ 115-118, §§ 120-126, §§ 134 a-134 c,  

 § 134 e, stk. 1 og 2, 1. pkt., og stk. 4-6, §§ 134 i-134  

 k, kapitel 16, kapitel 19, § 160, § 161 og §§ 176-178  

 tilsvarende anvendelse på gensidige forsikringsselskaber.
 9. I § 72, stk. 1, indsættes efter  

 »§§ 61-64,«: »§ 95,«.
 § 73.
 10. § 73, stk. 3, affattes således:
 Stk. 3. Solvensgargenens mindstebeløb udgør for  

 gensidige selskaber tre fjerdedele af det i medfør af § 34, stk. 2,  

 fastsatte mindstebeløb.
 »Stk. 3. Solvensmargenens mindstebeløb udgør tre  

 fjerdedele af det i medfør af § 34, stk. 2, fastsatte  

 mindstebeløb, såfremt et gensidigt forsikringsselskab i  

 vedtægten har fastsat bestemmelser, hvorefter et medlem hæfter  

 for selskabets forpligtelser med et beløb, der mindst svarer til et  

 års præmie, jf. § 78, stk. 2.«.
 § 78.
 11. § 78, stk. 2, affattes således:
 Stk. 2. Medlemmerne hæfter for selskabets forpligtelser i det  

 omfang, vedtægterne fastsætter.
 »Stk. 2. Hvis medlemmerne skal« hæfte for selskabets  

 forpligtelser, skal omfanget heraf fastsættes i  

 vedtægterne.«.
 § 91.
 12. I § 91, stk. 5, ændres »andre  

 medarbejdere omfattet af personkredsen i § 90, stk. 1,« til:  

 »vicedirektører, underdirektører og dermed ligestillede samt  

 andre ledende medarbejdere med et særligt ansvar for fonds- eller  

 valutafunktioner«.
 Stk. 5. For andre medarbejdere omfattet af personkredsen i  

 § 90, stk. 1, skal selskabets bestyrelse udarbejde nærmere  

 retningslinjer om godkendelse af engagementer med og sikkerhedsstillelser fra  

 disse medarbejdere.
 Stk. 6.
 § 92 a.
 13. I § 92 a, stk. 4, ændres »§ 190,  

 stk. 4« til »§ 179, stk. 6«.
 Stk. 4. De interne revisions- og vicerevisionschefer kan  

 uanset stk. 1 være intern revisions- og vicerevisionschef i andre  

 virksomheder inden for koncernen eller i administrationsfællesskabet  

 efter de regler, der er fastsat i henhold til § 190, stk. 4.
 § 92 d.
 14. § 92 d, stk. 3, ophæves.
Stk. 3. Uden bestyrelsens godkendelse må et  

 forsikringsselskab ikke indgå forsikringsaftale med de i stk. 1  

 nævnte erhvervsvirksomheder eller virksomheder, der indgår i  

 koncern med disse erhvervsvirksomheder.
Bestyrelsen skal påse, at  

 forsikringsaftalen indgås i henhold til forsikringsselskabets normale  

 forretningsbetingelser og på markedsbaserede vilkår.
 Stk. 4 bliver herefter stk. 3.
 Stk. 4. § 92 b, stk. 4 og 5, finder tilsvarende  

 anvendelse.
 15. Efter § 92 g indsættes:
»§ 92 h.
Hvis en direktør i medfør af § 92  

 d, stk. 1, er bestyrelsesmedlem i en anden erhvervsvirksomhed end de i  

 §§ 92 b, 92 c og 92 e nævnte, må et forsikringsselskab ikke  

 uden bestyrelsens godkendelse indgå forsikringsaftale med  

 erhvervsvirksomheden eller virksomheder, der indgår i koncern med denne  

 erhvervsvirksomhed.
Bestyrelsen skal påse, at forsikringsaftalen  

 indgås på normale forretningsbetingelser og på  

 markedsbaserede vilkår.
Godkendelsen skal fremgå af bestyrelsens  

 forhandlingsprotokol.
 Stk. 2. Den valgte revision gennemgår og afgiver  

 erklæring om, hvorvidt forsikringsaftalen kan anses for ydet på  

 forsikringsselskabets sædvanlige forretningsbetingelser og på  

 markedsbaserede vilkår.«.
 § 93.
 16. I § 93 indsættes efter stk. 1 som nye  

 stykker:
Stk. 2. Formanden skal sørge for, at bestyrelsen holder  

 møde, når dette er nødvendigt, og skal påse, at  

 samtlige medlemmer indkaldes.
Ethvert medlem af bestyrelsen, en  

 direktør, en valgt revisor, den interne revisionschef eller den  

 ansvarshavende aktuar kan forlange, at bestyrelsen indkaldes.
En  

 direktør, en valgt revisor, den interne revisionschef og den  

 ansvarshavende aktuar har ret til at være til stede og udtale sig ved  

 bestyrelsens møder, medmindre bestyrelsen i den enkelte sag  

 træffer anden bestemmelse.
 »Stk. 2. Hvervet som intern revisions- eller vicerevisionschef  

 kan ikke forenes med hvervet som bestyrelsesmedlem.
Stk. 3. Over forhandlingerne i bestyrelsen skal der  

 føres en protokol, der underskrives af samtlige tilstedeværende  

 medlemmer.
Et bestyrelsesmedlem, en direktør, den ansvarshavende  

 aktuar, en valgt revisor eller den interne revisionschef, der ikke er enig i  

 bestyrelsens beslutning, har ret til at få sin mening indført i  

 protokollen.
 Stk. 3. De valgte revisorer og den interne revisionschef har  

 pligt til at deltage i bestyrelsens behandling af sager, der har betydning  

 for revisionen eller for aflæggelse af regnskab, såfremt det  

 ønskes af blot ét bestyrelsesmedlem.«.
 Stk. 4. Bestemmelserne i stk. 1-3 finder tilsvarende  

 anvendelse på repræsentantskabet.
 Stk. 2-4 bliver herefter stk. 4-6.
 17. I § 93, stk. 4, der bliver stk. 6,  

 ændres: »stk. 1-3« til: »stk. 1-5«.
 § 128. Til dækning af selskabets samlede  

 forsikringsmæssige hensættelser, jf. § 127 a, kan  

 følgende aktiver anvendes:
 18. § 128, stk. 1, nr. 8, affattes  

 således:
8)	andele og beviser i investeringsinstitutter omfattet af Rådets  

 direktiv 85/611/ EØF, »8)	andele og beviser i investeringsinstitutter omfattet af  

 Rådets direktiv 85/611/EØF og andele i placeringsforeninger,  

 pengemarkedsforeninger og investeringsinstitutforeninger, jf. § 1 og  

 § 2, stk. 2, nr. 1-3, i lov om investeringsforeninger og  

 specialforeninger,«.
 § 128. Til dækning af selskabets samlede  

 forsikringsmæssige hensættelser, jf. § 127 a, kan følgende  

 aktiver anvendes:
 19. § 128, stk. 1, nr. 13, affattes  

 således:
 13)	unoterede kapitalandele samt andre udlån og  

 værdipapirer, som ikke omfattes af nr. 1-12.
 »13)	unoterede kapitalandele, herunder kapitalandele, der  

 omsættes på en autoriseret markedsplads, jf. § 40,  

 stk. 1, i lov om værdipapirhandel m.v., eller et andet reguleret  

 marked, der er offentligt anerkendt, regelmæssigt arbejdende og  

 åbent for offentligheden, samt andre udlån og værdipapirer,  

 som ikke omfattes af nr. 1-12.«.
 § 128.
 20. § 128, stk. 8 affattes således:
 Stk. 8. Aktiver omfatter af stk. 1, nr. 13, der anvendes til at  

 dække de forsikringsmæssige hensættelser, må  

 højst udgøre 10 pct. af de forsikringsmæssige  

 hensættelser.
»Stk. 8. Aktiver omfattet af stk. 1, nr. 13, der anvendes  

 til at dække de forsikringsmæssige hensættelser, må i  

 alt højst udgøre 20 pct. af de forsikringsmæssige  

 hensættelser.
Heraf må andre udlån og værdipapirer,  

 som ikke handles på en autoriseret markedsplads eller et andet  

 reguleret marked, der er offentligt anerkendt, regelmæssigt arbejdende  

 og åbent for offentligheden, højst udgøre 10 pct. af de  

 forsikringsmæssige hensættelser.«.
 § 144 a Finanstilsynet fastsætter nærmere regler  

 for transaktioner, der indgås mellem et forsikringsselskab og  

 virksomheder, der direkte eller indirekte er forbundet med  

 forsikringsselskabet som dattervirksomheder, associerede virksomheder,  

 moderselskaber eller som moderselskabets associerede virksomheder og  

 øvrige dattervirksomheder.
 21. I § 144 a ændres »som moderselskabets  

 associerede virksomheder« til: »som moderselskabernes associerede  

 virksomheder«.
§ 153. Når forsikringsbestanden er taget under  

 administration, kan tilbagekøb af tegnede forsikringer ikke finde  

 sted.
Dog kan genkøbsværdien helt eller delvis anvendes til  

 dækning af de i § 128, stk. 1, nr. 5, nævnte  

 policelån.
 22. I § 153, stk. 1, 2. pkt., ændres  

 »§ 128, stk. 1, nr. 5«, til: »§ 128, stk. 1, nr. 7«.
 Stk. 2.
 23. § 179 affattes således:
§ 179. Generalforsamlingen vælger to eller flere  

 revisorer i overensstemmelse med vedtægterne.
Revisorerne vælges  

 enten for et bestemt åremål eller på ubestemt tid.  

 Generalforsamlingen kan vælge suppleanter for disse.
Vedtægterne  

 kan tillægge offentlige myndigheder eller andre ret til at udpege  

 yderligere en eller flere revisorer.
»§ 179. Forsikringsselskaber skal have mindst en  

 statsautoriseret revisor.
Forsikringsselskaber med en balancesum på 250  

 mio. kr. eller derover skal have mindst 2 revisorer.
Er forsikringsselskabet  

 en modervirksomhed eller et datterselskab af et selskab, der omfattes af  

 § 123, stk. 3, finder grænsen i 2. pkt. anvendelse på  

 koncernen.
Finanstilsynet kan i særlige tilfælde udpege  

 yderligere en revisor.
Denne revisor fungerer på samme vilkår og  

 efter samme regler som de revisorer, der er valgt af  

 generalforsamlingen.
Stk. 2. Når aktionærer, der ejer en tiendedel af  

 aktiekapitalen, eller i gensidige selskaber en tiendedel af samtlige  

 stemmeberettigede på en generalforsamling, hvor valg af revisor er  

 på dagsordenen, stemmer derfor, skal bestyrelsen opfordre  

 Finanstilsynet til at udnævne en revisor til sammen med de  

 øvrige revisorer at deltage i revisionen for tiden til og med  

 næste ordinære generalforsamling.
Om udnævnelsen skal der  

 uden betaling optages bemærkning i Erhvervs- og Selskabsstyrelsen og  

 ske bekendtgørelse i Erhvervs- og Selskabsstyrelsens  

 edb-informationssystem.
Undlader bestyrelsen at rette henvendelse til  

 Finanstilsynet, kan opfordringen fremsættes af enhver aktionær  

 eller stemmeberettiget.
Finanstilsynet fastsætter vederlaget til den  

 udpegede revisor.
Stk. 2. Revisorerne i et forsikringsselskab skal tillige  

 være revisorer i forsikringsselskabets dattervirksomheder.
Har  

 forsikringsselskabet et moderselskab, der omfattes af § 123,  

 stk. 3, skal forsikringsselskabets revisorer tillige være  

 revisorer i dette moderselskab og i dette selskabs øvrige  

 dattervirksomheder.
 Stk. 3. Stk. 2 finder ikke anvendelse i tilfælde, hvor  

 dattervirksomheden eller moderselskabet ikke er hjemmehørende i  

 Danmark.
Stk. 4. Kapitel 8 a i lov om visse selskabers aflæggelse  

 af årsregnskaber m.v. gælder for forsikringsselskaber.
For  

 gensidige selskaber anvendes disse regler med de nødvendige  

 tilpasninger.
 Stk. 5. § 61 a, stk. 2, og § 61 c, stk. 2,  

 i lov om visse selskabers aflæggelse af årsregnskab m.v. finder  

 alene anvendelse, når 1/10 af de aktionærer, der ejer  

 aktiekapitalen, eller i gensidige selskaber 1/10 af samtlige  

 stemmeberettigede på en generalforsamling, stiller krav herom.
 Stk. 6. Finanstilsynet kan fastsætte bestemmelser om  

 revisionens gennemførelse i forsikringsselskaber, herunder om  

 oprettelse af interne revisionsafdelinger og systemrevisionens  

 gennemførelse i fælles datacentraler.
 Stk. 7. Finanstilsynet kan afskedige en revisor, der findes  

 åbenbart uegnet til sit hverv, og i stedet udpege en anden revisor, jf.  

 herved stk. 1, der fungerer, indtil nyt valg kan foretages.
 Stk. 8. Ved revisorskifte skal forsikringsselskabet og revisor  

 give tilsynet hver sin redegørelse, hvis skiftet skyldes særlige  

 forhold.
 Stk. 9. Finanstilsynet kan pålægge revisorerne  

 enten alene eller sammen med den interne revisionschef at give oplysninger om  

 selskabets forhold.
Stk. 10. Finanstilsynet kan foranstalte en ekstraordinær  

 revision i et forsikringsselskab.
Forsikringsselskabet kan  

 pålægges at betale for revisionens udførelse.  

 Finanstilsynet godkender honorarets størrelse.
Stk. 11. Et forsikringsselskab eller selskaber inden for samme  

 koncern må ikke bevilge engagement til eller modtage  

 sikkerhedsstillelse fra den valgte revision eller den interne revisions-  

 eller vicerevisionschef.
Dette gælder dog ikke lån ydet af et  

 livsforsikringsselskab inden for genkøbsværdien af en af  

 livsforsikringsselskabet udstedt forsikringspolice.
 Stk. 12. Stk. 6, 9 og 10 gælder tilsvarende for et  

 forsikringsselskabs dattervirksomheder samt for et moderselskab, der omfattes  

 af § 123, stk. 3, og et sådant selskabs  

 dattervirksomheder.«.
§ 179 a.
Opgaver, der ifølge aktieselskabsloven kan  

 varetages af en enkelt revisor, skal i forsikringsselskaber varetages af  

 samtlige revisorer.
 24. §§ 179 a-186 ophæves.
§ 180. Revisorerne skal være myndige.
Mindst én  

 af revisorerne skal have bopæl her i landet.
Kravet om bopæl  

 anvendes ikke i det omfang, andet er fastsat i medfør af international  

 aftale eller ved bestemmelser fastsat af erhvervsministeren.
 Stk. 2. Mindst én af revisorerne skal være  

 statsautoriseret.
 Stk. 3. Vælges et revisionsselskab til revisor, skal  

 den, hvem revisionen overdrages, opfylde de i stk. 1, 2, 4 og 5 samt  

 § 181 foreskrevne betingelser.
 Stk. 4. Lovgivningens bestemmelser om revision samt om  

 inhabilitet for revisorer gælder også for revisorer, der ikke er  

 statsautoriserede eller registrerede.
Stk. 5. Tilhører forsikringsselskabet en koncern, skal  

 den statsautoriserede revisor være fælles for koncernen.
For en  

 gruppe af selskaber, for hvilke Finanstilsynet træffer bestemmelse i  

 henhold til § 3, stk. 2, kan tilsynet bestemme, at mindst 2  

 revisorer, hvoraf en skal være statsautoriseret revisor, skal  

 være fælles for gruppen.
 § 181. Til revisor i en dattervirksomhed må ikke  

 vælges nogen, som på grund af inhabilitet ikke kan vælges  

 til revisor i moderselskabet.
Stk. 2. Et selskab eller selskaber inden for samme koncern  

 må ikke yde lån til eller stille sikkerhed for revisor.
Dette  

 gælder dog ikke for lån ydet inden for  

 genkøbsværdien af en af et livsforsikringsselskab udstedt  

 forsikringspolice.
 § 182. Revisors hverv skal ophøre ved afslutningen af  

 den ordinære generalforsamling, der afholdes efter udløbet af  

 det sidste regnskabsår, for hvilket han er valgt, eller, såfremt  

 revisor er valgt for ubestemt tid, når en anden revisor er valgt i hans  

 sted.
 Stk. 2. En revisor kan til enhver tid fratræde sit hverv  

 og afsættes ved beslutning af den, der har valgt ham.
 Stk. 3. Findes en revisor åbenbart uegnet til sit hverv,  

 kan erhvervsministeren afskedige den pågældende og i den  

 afgåedes sted udpege en revisor, der fungerer, indtil nyt valg kan  

 foretages.
 Stk. 4. I forsikringsselskaber, hvis aktier eller obligationer  

 er genstand for offentlig kursnotering, skal der senest 8 dage efter revisors  

 meddelelse om sin fratræden indkaldes til ekstraordinær  

 generalforsamling, hvor ny revisor skal vælges.
 Stk. 5. Ophører en revisors hverv før  

 udløbet af valgperioden, eller opfylder han ikke længere  

 betingelserne for at være revisor, og er der ingen suppleant til at  

 indtræde i hans sted, påhviler det bestyrelsen snarest at  

 foranledige valg af ny revisor.
 Stk. 6. Ved revisorskifte skal forsikringsselskabet og revisor  

 give tilsynet en redegørelse, hvis skiftet skyldes særlige  

 forhold.
 Stk. 7. Ved revisorskift i forsikringsselskaber, hvis aktier  

 eller obligationer er genstand for offentlig kursnotering, skal revisor  

 tillige straks give meddelelse herom til en fondsbørs.
 Stk. 8. Den tiltrædende revisor skal rette henvendelse  

 til den fratrædende revisor, der har pligt til at oplyse grundene til  

 fratrædelsen.
 § 183. Er der ingen eller kun én revisor i selskabet,  

 eller opfylder en revisor ikke kravene i § 180, stk. 1 og 2, eller  

 § 181, stk. 1, eller § 13, stk. 1, i lov om  

 statsautoriserede revisorer eller § 7, stk. 1, i lov om  

 registrerede revisorer eller de i vedtægterne herom fastsatte regler,  

 skal Finanstilsynet udnævne revisorer.
 Stk. 2. Udnævnelse af revisorer i henhold til  

 stk. 1 gælder for tiden, indtil nye revisorer er valgt på  

 foreskreven måde.
 § 184. Revisorerne skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af selskabets regnskabsmateriale og dets forhold i  

 øvrigt.
 Stk. 2. Er selskabet et moderselskab, skal dettes revisorer  

 tillige revidere koncernregnskabet og koncernvirksomhedernes indbyrdes  

 regnskabsmæssige forhold.
 Stk. 3. Tilhører selskabet en gruppe af selskaber, for  

 hvilke Finanstilsynet træffer bestemmelse i henhold til § 3,  

 stk. 2, skal de i § 180, stk. 5, 2. pkt., nævnte  

 revisorer tillige revidere det regnskab, som Finanstilsynet foreskriver i  

 medfør af § 3, stk. 2, samt gruppens indbyrdes  

 regnskabsmæssige forhold.
Stk. 4. Endvidere skal revisorerne påse, hvorvidt de i  

 loven fastsatte krav til bestyrelsen om udarbejdelse af forretningsorden og  

 om oprettelse og førelse af bøger, fortegnelser og protokoller  

 er opfyldt, samt hvorvidt reglerne i § 188 om forelæggelse og  

 underskrivelse af revisionsprotokollen er overholdt.
Såfremt  

 revisorerne konstaterer, at de omhandlede krav ikke er opfyldt, skal disse  

 udfærdige en særskilt erklæring herom, der vedlægges  

 årsregnskabet til generalforsamlingen.
Senest 10 dage efter  

 udfærdigelsen skal Finanstilsynet fra revisorerne have modtaget  

 erklæringen.
 Stk. 5. Revisorerne skal efterkomme de krav vedrørende  

 revisionen, som måtte blive stillet af generalforsamlingen, for  

 så vidt de ikke strider mod lov eller mod selskabets vedtægter  

 eller god revisionsskik.
 § 185. Bestyrelsen og direktionen skal give revisorerne de  

 oplysninger, som må anses af betydning for bedømmelsen af  

 selskabet og - hvis selskabet er et moderselskab - koncernen.
Stk. 2. Bestyrelse og direktion skal give revisorerne adgang  

 til at foretage de undersøgelser, disse finder nødvendige, og  

 skal sørge for, at revisorerne får de oplysninger og den  

 bistand, som de anser for nødvendige for udførelsen af deres  

 hverv.
En dattervirksomheds bestyrelse og direktion har tilsvarende  

 forpligtelser over for moderselskabets revisorer eller de i § 180,  

 stk. 5, 2. pkt., nævnte revisorer.
 § 186. Efter at revisionen er afsluttet, skal revisorerne ved  

 påtegning på regnskabet bekræfte, at de har revideret dette  

 og det eventuelle koncernregnskab.
§ 188. Revisorerne skal til brug for bestyrelsen føre  

 en revisionsprotokol, der forelægges på ethvert  

 bestyrelsesmøde.
Enhver protokoltilførsel underskrives af  

 samtlige bestyrelsesmedlemmer.
 25. § 188 og § 189 ophæves.
 § 189. De valgte revisorer og den interne revisionschef har  

 altid ret til at deltage i bestyrelsesmøder under behandling af sager,  

 der har betydning for revisionen eller for aflæggelse af  

 regnskabet.
 Stk. 2. De valgte revisorer og den interne revisionschef har  

 pligt til at deltage i bestyrelsens behandling af de pågældende  

 sager, såfremt det ønskes af blot ét  

 bestyrelsesmedlem.
Stk. 3. Revisorerne har ret til at være til stede  

 på generalforsamlingen.
De skal være til stede, såfremt det  

 begæres af bestyrelsen eller en stemmeberettiget.
I  

 forsikringsselskaber, hvis aktier eller obligationer er genstand for  

 offentligt kursnotering, skal revisor være til stede på den  

 ordinære generalforsamling.
På generalforsamlingen skal  

 revisorerne besvare spørgsmål om regnskaber m.v., som  

 påtegnes af revisor og behandles på den pågældende  

 generalforsamling.
 § 190. Revisorerne og deres medarbejdere er ikke berettiget  

 til at afgive oplysninger om selskabets forhold til enkelte aktionærer  

 - i gensidige selskaber garanter, medlemmer eller delegerede - eller til  

 uvedkommende.
 26. § 190, stk. 1, 2, 4 og 5, ophæves, og i  

 stk. 3, der bliver stk. 1, ændres »Direktion, bestyrelse«  

 til: »Forsikringsselskabet«.
 Stk. 2. Finanstilsynet kan pålægge revisorerne  

 enten alene eller sammen med den interne revisionschef at give oplysninger om  

 selskabets forhold.
 Stk. 3. Direktion, bestyrelse og de valgte revisorer skal  

 straks meddele Finanstilsynet oplysninger om forhold, der er af  

 afgørende betydning for forsikringsselskabets fortsatte virksomhed.  

 Pligten gælder tilsvarende for forhold, som de valgte revisorer  

 konstaterer som led i hvervet som revisor i virksomheder, som  

 forsikringsselskabet har snævre forbindelser med, jf. § 9 a,  

 stk. 4.
 Stk. 4. Finanstilsynet kan udfærdige nærmere  

 forskrifter om revisionens gennemførelse, herunder om oprettelse af  

 interne revisionsafdelinger og systemrevisionsafdelinger og om  

 systemrevisionens gennemførelse i fælles datacentraler.
 Stk. 5. Stk. 2, 3 og 4 gælder tilsvarende for  

 selskaber i koncernen.
§ 191. En aktionær eller i gensidige selskaber et  

 medlem, en garant eller en delegeret kan på den ordinære  

 generalforsamling eller på en generalforsamling, hvor emnet er sat  

 på dagsordenen, fremsætte forslag om en ekstraordinær  

 granskning af selskabets stiftelse eller af nærmere angivne forhold  

 vedrørende selskabets forvaltning eller af visse regnskaber.
Vedtages  

 forslaget med simpel stemmeflerhed, vælger generalforsamlingen en eller  

 flere granskningsmænd.
 27. § 191 ophæves.
Stk. 2. Vedtages forslaget ikke, men opnår det dog  

 tilslutning fra aktionærer, som repræsenterer 25 pct. af  

 aktiekapitalen eller for gensidige selskabers vedkommende fra 25 pct. af de  

 på generalforsamlingen stemmeberettigede, kan en aktionær eller  

 stemmeberettiget senest 1 måned efter generalforsamlingens afholdelse  

 anmode skifteretten på selskabets hjemsted om at udnævne  

 granskningsmænd.
Skifteretten skal give selskabets ledelse og  

 revisorer, Finanstilsynet og i givet fald den, hvis forhold anmodningen  

 omfatter, adgang til at udtale sig, før den træffer sin  

 afgørelse.
Anmodningen skal kun tages til følge, såfremt  

 skifteretten finder den tilstrækkeligt begrundet.
Skifteretten  

 fastsætter antallet af granskningsmænd.
Skifterettens  

 afgørelser er genstand for kære.
 Stk. 3. Reglerne i §§ 180, stk. 1, 181, 185, 189 og  

 190 finder tilsvarende anvendelse på granskningsmænd.
Stk. 4. Granskningsmændene, der skal afgive en skriftlig  

 beretning til generalforsamlingen, er berettiget til at få et vederlag  

 af selskabet.
Er granskningsmændene udnævnt af skifteretten,  

 fastsættes vederlaget af denne.
 Stk. 5. Senest 8 dage før generalforsamlingen skal  

 granskningsmændenes beretning fremlægges til eftersyn for  

 aktionærerne eller i gensidige selskaber for medlemmer og garanter  

 på selskabets kontor samt være modtaget i Finanstilsynet.
 28. Efter § 213 indsættes:
»§ 213 a.
Ved overdragelse af hele eller dele af en  

 forsikringsbestand tegnet her i landet af et udenlandsk forsikringsselskab i  

 overensstemmelse med § 211 og § 213 skal Finanstilsynet i  

 samarbejde med hjemlandsmyndigheden offentliggøre en  

 redegørelse for overdragelsen i Statstidende og et landsdækkende  

 dagblad.
Overdragelsen kan ikke påberåbes som grundlag for at  

 hæve forsikringsaftalen.«.
§ 218. Det er ikke tilladt i erhvervsmæssigt øjemed  

 her i landet at medvirke til, at direkte forsikring for her i landet  

 bosiddende personer, danske skibe eller andre risici, der består her i  

 landet, tegnes hos andre end 29. § 218, nr. 3, ophæves.
 3)	udenlandske forsikringsselskaber, der har hjemsted i lande, som har  

 gennemført 2. skadesforsikringsdirektiv, 2. livsforsikringsdirektiv  

 eller 3. skadesforsikringsdirektiv og 3. livforsikringsdirektiv, og som  

 opfylder betingelserne i § 211, stk. 1, eller § 213, stk. 1, eller de i  

 medfør af § 219 fastsatte regler.
 § 222.
 30. § 222, stk. 2-4, ophæves.
 Stk. 2. Senest 4 uger efter, at selskabets årsregnskab  

 er endeligt vedtaget, skal Finanstilsynet fra generalagenten have modtaget  

 dette i to eksemplarer tillige med revisorernes udtalelser og den af  

 selskabets bestyrelse afgivne årsberetning.
 Stk. 3. Finanstilsynet kan kræve de yderligere  

 oplysninger, som i hvert enkelt tilfælde er nødvendige til  

 bedømmelse af regnskabet og selskabets virksomhed.
 Stk. 4. Finanstilsynet videregiver det ene af de i stk. 2  

 nævnte årsregnskaber og den af bestyrelsen afgivne  

 årsberetning til Erhvervs- og Selskabsstyrelsen, der bekendtgør  

 modtagelsen i Statstidende, registreringstidende eller Erhvervs- og  

 Selskabsstyrelsens edb-informationssystem.
 31. § 240 c affattes således:
§ 240 c.
De i Finanstilsynet ansatte og eksperter, der handler  

 eller har handlet på tilsynets vegne, er under ansvar efter  

 straffelovens §§ 152-152 e forpligtede til at hemmeligholde, hvad de  

 gennem deres virksomhed bliver vidende om.
Disse oplysninger kan dog  

 videregives i summarisk eller samlet form, når hverken det enkelte  

 forsikringsselskab eller dets kunder kan identificeres.
»§ 240 c.
Finanstilsynets ansatte, herunder  

 personer, der udfører serviceopgaver som led i Finanstilsynets drift,  

 samt eksperter, der handler på tilsynets vegne, er under ansvar efter  

 straffelovens §§ 152 - 152 e forpligtede til at hemmeligholde  

 oplysninger, som de gennem deres virksomhed bliver vidende om.
Dette  

 gælder også efter ansættelses- eller kontraktforholdets  

 ophør.
Stk. 2. Bestemmelsen i stk. 1 er ikke til hinder for, at  

 fortrolige oplysninger videregives Stk. 2. Samtykke fra den, som tavshedspligten tilsigter at  

 beskytte, berettiger ikke Finanstilsynets ansatte eller eksperter, der  

 handler eller har handlet på tilsynets vegne, til at videregive  

 fortrolige oplysninger.
 Stk. 3. Bestemmelsen i stk. 1 er ikke til hinder for, at  

 Finanstilsynet af egen drift videregiver fortrolige oplysninger i summarisk  

 eller sammenfattende form, når hverken det enkelte forsikringsselskab  

 eller dets kunder kan identificeres.
 Stk. 4. Fortrolige oplysninger kan videregives under en civil  

 retssag, når et forsikringsselskab er erklæret konkurs, og  

 såfremt oplysningerne ikke vedrører kundeforhold eller  

 tredjemand, der er eller har været involveret i forsøg på  

 at redde forsikringsselskabet.
 Stk. 5. Bestemmelsen i stk. 1 er ikke til hinder for, at  

 fortrolige oplysninger videregives til:
1)	til andre offentlige myndigheder, herunder anklagemyndigheden og  

 politiet, i forbindelse med tilfælde, der er omfattet af  

 straffelovgivningen, 1)	Fondsrådet.
2)	under en civil retssag, når et forsikringsselskab er  

 erklæret konkurs eller trådt i likvidation som følge af en  

 domstolskendelse, og såfremt oplysningerne ikke vedrører  

 tredjemand, der er involveret i forsøg på at redde  

 forsikringsselskabet, 2)	Andre offentlige myndigheder, herunder anklagemyndigheden og  

 politiet, i forbindelse med efterforskning og retsforfølgning af  

 strafbare forhold omfattet af straffeloven eller tilsynslovgivningen.
3)	til de finansielle tilsynsmyndigheder, der inden for Den  

 Europæiske Union fører tilsyn med forsikringsselskaber, 3)	Vedkommende minister som led i dennes overordnede tilsyn.
4)	til de myndigheder i andre lande inden for Den Europæiske  

 Union, der har ansvaret for tilsynet med andre finansieringsinstitutter og  

 med kreditinstitutter eller fører tilsyn med kapitalmarkederne, under  

 forudsætning af, at disse modtagere af oplysninger har behov herfor til  

 varetagelse af deres tilsynsopgaver, 4)	Administrative myndigheder og domstole, som behandler  

 afgørelser, der er truffet af Finanstilsynet.
5)	til institutioner, der medvirker ved likvidation og  

 konkursbehandling og lignende procedurer, samt personer, der er ansvarlige  

 for den lovpligtige revision af forsikringsselskabers og andre  

 finansieringsinstitutters regnskaber, under forudsætning af, at disse  

 modtagere af oplysninger har behov herfor til varetagelse af deres  

 opgaver, 5)	Folketingets Ombudsmand.
6)	til finansielle tilsynsmyndigheder i lande uden for Den  

 Europæiske Union under forudsætning af, at oplysningerne er  

 undergivet tilsvarende tavshedspligt som angivet i stk. 1 og udveksles i  

 henhold til international aftale, 6)	En parlamentarisk kommission nedsat af Folketinget.
7)	til institutioner, der forvalter likvidations- eller  

 garantiordninger under forudsætning af, at oplysningerne er  

 nødvendige for, at de kan udføre deres arbejde, 7)	Kommissionsdomstole eller undersøgelsesretter, nedsat ved lov  

 eller i henhold til retsplejelovens § 21 eller § 21 a.
8)	til vedkommende minister som led i dennes overordnede tilsyn, 8)	Folketingets stående udvalg vedrørende et  

 forsikringsselskabs generelle økonomiske forhold som led i den  

 parlamentariske kontrol med forvaltningen, for så vidt angår  

 forsikringsselskaber i betalingsstandsning eller under konkurs, når  

 staten yder garanti eller stiller midler til rådighed for afvikling af  

 selskabet.
9)	til Folketingets Ombudsmand eller til en parlamentarisk kommission  

 nedsat af Folketinget, 9)	Rigsrevisionen.
10)	til kommissionsdomstole eller undersøgelsesretter nedsat ved  

 lov eller i henhold til retsplejelovens § 21 eller § 21 a  

 eller 10)	Skifteretten og andre myndigheder, der medvirker ved  

 forsikringsselskabets likvidation, konkursbehandling eller lignende  

 procedurer, samt personer, der er ansvarlige for den lovpligtige revision af  

 forsikringsselskabets regnskaber, under forudsætning af at disse  

 modtagere af oplysninger har behov herfor til varetagelse af deres  

 opgaver.
 11)	til administrative myndigheder og domstole, som behandler  

 afgørelser, der er truffet af Finanstilsynet.
 11)	Institutioner, der forvalter indskyder- eller  

 investorgarantiordninger under forudsætning af, at oplysningerne er  

 nødvendige for, at de kan udføre deres arbejde.
 12)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der  

 fører tilsyn med forsikringsselskaber.
 13)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter eller  

 med kapitalmarkederne og organer, der medvirker ved forsikringsselskabets  

 likvidation, konkursbehandling eller lignende procedurer, samt personer, der  

 er ansvarlige for den lovpligtige revision af forsikringsselskabets  

 regnskaber under forudsætning af, at modtagerne af oplysninger har  

 behov herfor til varetagelse af deres opgaver.
 14)	Finansielle tilsynsmyndigheder i lande uden for Den  

 Europæiske Union eller uden for lande, som Fællesskabet har  

 indgået aftale med under forudsætning af, at oplysningerne i  

 henhold til de pågældende myndigheders nationale lovgivning er  

 undergivet tavshedspligt som angivet i stk. 1 og udveksles i henhold til  

 international aftale.
 Stk. 3. Bestemmelsen i stk. 1 er ikke til hinder for, at  

 Finanstilsynet, sideløbende med forhandlinger om overdragelse af en  

 forsikringsbestand, med henblik på sikring af  

 genforsikringsafdækning videregiver oplysninger til  

 repræsentanter for selskaber, der er omfattet af en i medfør af  

 § 209 fastsat hæftelsesordning.
 Stk. 4. Fortrolige oplysninger, som Finanstilsynet modtager,  

 må kun anvendes som led i Finanstilsynets tilsynsvirksomhed, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 5. Danske myndigheder m.v., der i henhold til stk. 2  

 modtager oplysninger fra Finanstilsynet, er med hensyn til disse oplysninger  

 undergivet den i stk. 1 omhandlede tavshedspligt.
 Stk. 6. Som part i forholdet til Finanstilsynet anses alene  

 det forsikringsselskab, som tilsynsvirksomheden efter lovens kapitel 26  

 vedrører.
 Stk. 6. Alle, der i henhold til stk. 4 og 5 modtager  

 fortrolige oplysninger fra Finanstilsynet, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 7. Fortrolige oplysninger, som Finanstilsynet modtager,  

 må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet i Finanstilsynet  

 efter den 16. september 1995.
 Stk. 9. Bestemmelsen i stk. 1 er ikke til hinder for, at  

 Finanstilsynet, sideløbende med forhandlinger om overdragelse af en  

 forsikringsbestand, med henblik på sikring af  

 genforsikringsdækning videregiver oplysninger til repræsentanter  

 for selskaber, der er omfattet af en i medfør af § 209 fastsat  

 hæftelsesordning.«.
 32. § 240 d affattes således:
»§ 240 d.
Som part i forholdet til  

 Finanstilsynet anses alene det forsikringsselskab, som en afgørelse  

 truffet af Finanstilsynet retter sig mod, jf. dog stk. 2 og 3.
 Stk. 2. I nedennævnte tilfælde anses en anden end  

 forsikringsselskabet tillige som part i Finanstilsynets afgørelse, for  

 så vidt angår den del af sagen, som vedrører den  

 pågældende:
 1)	Den, der overtræder lovens forbud mod at drive forsikrings-  

 eller mæglervirksomhed, jf. § 1, stk. 1, § 2,  

 stk. 1, § 5, § 11, § 205, § 218 og § 240,  

 stk. 2.
 2)	En virksomhed, som ansøger om tilladelse til at drive  

 forsikringsvirksomhed, jf. § 9, stk. 1, eller hvis ansøgning  

 suspenderes, jf. § 29, stk. 7.
 3)	Et medlem af et forsikringsselskabs bestyrelse eller direktion eller  

 en kapitalejer, når tilsynet nægter et forsikringsselskab  

 tilladelse eller inddrager denne, jf. § 9 a, stk. 1-3 og 5.
 4)	Revisor i et forsikringsselskab, når Finanstilsynet afskediger  

 eller pålægger denne at give oplysninger om forsikringsselskabets  

 forhold, samt i sager vedrørende forbuddet mod, at en revisor har  

 lån m.v. i det forsikringsselskab, som revisor reviderer, jf.  

 § 179, stk. 7, 9 og 11, samt i sager, hvor de valgte revisorer  

 eller den ansvarshavende aktuar ikke har opfyldt deres oplysningsforpligtelse  

 over for Finanstilsynet, jf. § 190, stk. 1, samt § 89,  

 stk. 5, 1. pkt.
 5)	Erhververen eller besidderen af en kvalificeret kapitalandel,  

 når tilsynet nægter at godkende denne, suspenderer behandlingen  

 af sagen eller reagerer som følge af den manglende underretning om  

 andelen eller ophæver stemmeretten, der er knyttet til de  

 pågældende ejeres andel, jf. § 33 a, stk. 1 og  

 stk. 3-6, samt § 33 b, stk. 1-3.
 6)	En aktuar, som Finanstilsynet nægter at godkende som  

 ansvarshavende aktuar, jf. § 89, stk. 2.
 7)	Virksomheder, som tilsynet finder har snævre forbindelser til  

 et forsikringsselskab, hvorfor tilladelse nægtes eller inddrages, jf.  

 § 9 a, stk. 1-3 og 5.
 8)	Virksomheder, med hvilke forsikringsselskabet har en særlig  

 direkte eller indirekte forbindelse, og hvor tilsynet kan indhente  

 oplysninger og foretage inspektionsbesøg, jf. § 240,  

 stk. 3.
 Stk. 3. Som part anses i øvrigt et bestyrelsesmedlem,  

 en revisor, en direktør, den ansvarshavende aktuar eller andre ledende  

 medarbejdere i et forsikringsselskab, hvis Finanstilsynets påtale eller  

 pålæg i medfør af loven eller dennes forskrifter er rettet  

 direkte mod pågældende.«.
 § 242.
 33. § 242, stk. 8, ophæves.
 Stk. 8. Udgifterne ved en af Finanstilsynet foranstaltet  

 revision kan pålægges selskabet af Finanstilsynet, der  

 fastsætter revisionshonorarets størrelse.
 Stk. 9 bliver herefter stk. 8.
 Stk. 9. Udgifterne ved en af Finanstilsynet foretagen  

 inspektion efter bemyndigelse fra eller på vegne af en udenlandsk  

 tilsynsmyndighed i medfør af § 240, stk. 4 eller 5, kan  

 dækkes af den udenlandske tilsynsmyndighed.
 § 258.
 34. § 258, stk. 3, affattes således:
 Stk. 3. Undlader et selskabs bestyrelse, direktion,  

 ansvarshavende aktuar, revisorer eller likvidatorer eller en generalagent i  

 rette tid at efterkomme de pligter, der påhviler dem efter denne lov  

 eller de i henhold til denne givne forskrifter, kan Finanstilsynet som  

 tvangsmiddel pålægge de pågældende daglige eller  

 ugentlige bøder.
 »Stk. 3. Undlader et selskabs bestyrelse, direktion,  

 ansvarshavende aktuar, revisor, likvidator eller generalagent i rette tid at  

 efterkomme de pligter, der efter loven eller bestemmelser fastsat i henhold  

 til loven påhviler dem over for Finanstilsynet eller Erhvervs- og  

 Selskabsstyrelsen, kan Finanstilsynet henholdsvis Erhvervs- og  

 Selskabsstyrelsen, som tvangsmiddel pålægge de  

 pågældende daglige eller ugentlige bøder.«.
 § 259. Bestemmelserne i § 258, stk. 1-3 og  

 stk. 5, finder tillige anvendelse på personer, der  

 erhvervsmæssigt medvirker ved optagelse af forsikringer til de i  

 § 220, stk. 2, nævnte udenlandske mæglerfirmaer, som  

 ifølge særlig tilladelse optager forsikringer til udenlandske  

 forsikringsvirksomheder.
 35. § 259 ophæves.
 36. I § 260, stk. 1, 1. pkt., udgår: »og  

 4«.
 37. I § 260, stk. 1, 1. pkt., udgår:  

 »§ 181, stk. 2., 1. pkt., § 182, stk. 6 og 7, § 184,  

 stk. 4, § 190, stk. 1-3,«.
 § 260. Overtrædelse af § 5, § 6, stk. 1,  

 § 6 a, § 9, stk. 2, § 11, § 29, stk. 3 og 4,  

 § 33 a, stk. 1, 6, 7 og 8, § 33 b, stk. 1, § 87,  

 § 89, § 93, stk. 2, § 95, § 113, stk. 2 og 3,  

 § 118, stk. 1, 1. og 2. pkt., §§ 119 og 120, § 122,  

 stk. 1 og 3, § 122 a, § 124, stk. 1-4, §§ 127-129,  

 § 131, § 177, stk. 4, § 182, stk. 6 og 7,  

 § 184, stk. 4, § 190, stk. 1-3, § 205, § 213,  

 stk. 4-6, § 215, § 218, § 240 a, stk. 5, § 256,  

 stk. 1, og § 256 a, stk. 1, straffes med bøde.  

 Overtrædelse af § 90, stk. 1 og 2, § 91, § 91 a,  

 § 92, § 92 a, stk. 1, § 92 b, § 92 c, § 92 d,  

 § 92 e, § 92 f, § 92 g, § 124, stk. 5 og 6,  

 § 142, stk. 1, § 143, § 144, stk. 1 og 3, og  

 § 181, stk. 2, 1. pkt., straffes med bøde eller hæfte,  

 for så vidt højere straf ikke er forskyldt efter  

 straffeloven.
 38. I § 260, stk. 1, 1. pkt., indsættes  

 efter »§ 177, stk. 4,«: »§ 179, stk. 8 og 11, 1. pkt.,  

 § 190, stk. 1,«.
 39. I § 260, stk. 1, 2. pkt., indsættes  

 efter »§ 92 g,«: »§ 92 h,«.
Bilag 1 Følgende lande er omfattet af zone A 40. Lovens Bilag 1 affattes således:
Australien Belgien Canada Danmark De Forenede Stater (USA) Det Forenede Kongerige (Storbritannien) Finland Forbundsrepublikken Tyskland Frankrig Grækenland Irland Island Italien Japan Luxembourg Nederlandene (Holland) New Zealand Norge Portugal Saudi-Arabien Schweiz Spanien Sverige Tyrkiet Østrig »Følgende lande er omfattet af zone A:  

 Medlemsstaterne i EU/EØS og alle andre lande, der er fulde medlemmer  

 af Organisationen for Økonomisk Samarbejde og Udvikling (OECD) samt  

 Saudi-Arabien.«.
§ 2 I lov om visse selskabers aflæggelse af årsregnskab m.v., jf.  

 lovbekendtgørelse nr. 526 af 17. juni 1996, foretages følgende  

 ændring:
 1. § 1, stk. 1, 4. pkt., affattes  

 således:
§ 1. Denne lov finder anvendelse på aktieselskaber,  

 kommanditaktieselskaber og anpartsselskaber.
Endvidere finder loven med  

 undtagelse af §§ 63 a og 63 b anvendelse på interessentskaber og  

 kommanditselskaber, der opfylder betingelserne i § 1 a.
Loven finder  

 ikke anvendelse på pengeinstitutter, forsikringsaktieselskaber,  

 fondsmæglerselskaber samt selskaber, der er omfattet af lov om visse  

 kreditinstitutter og realkreditloven.
Dog finder kapitel 8 a anvendelse  

 på pengeinstitutter, fondsmæglerselskaber, realkreditinstitutter  

 og selskaber, der er omfattet af lov om visse kreditinstitutter.
 »Dog finder kapitel 8 a anvendelse på  

 pengeinstitutter, forsikringsaktieselskaber, fondsmæglerselskaber,  

 realkreditinstitutter og visse kreditinstitutter omfattet af kapitel 3 a i  

 lov om banker og sparekasser m.v.«.
§ 3 I lov nr. 858 af 23. december 1987 om  

 Erhvervsankenævnet, som ændret ved § 27 i lov nr. 315 af 14.  

 maj 1997, foretages følgende ændring:
 § 7. Industriministeren fastsætter nærmere regler  

 for ankenævnets virksomhed, herunder regler om sagsbehandling og regler  

 om, at klagerne skal betale et gebyr for at få behandlet en klage.
 1. I § 7 indsættes som stk. 2:
 »Stk. 2. Erhvervsministeren kan bestemme, at  

 Erhvervsankenævnet er klageinstans for administrative afgørelser  

 truffet af færøske hjemmestyremyndigheder, hvis der indgås  

 en aftale herom.«.
