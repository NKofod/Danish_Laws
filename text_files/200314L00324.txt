Betænkning afgivet af Retsudvalget den 18. marts 2004 Betænkning over Forslag til lov om ændring af straffeloven og lov om  

 fuldbyrdelse af straf m.v.
(Tidlig prøveløsladelse af dømte) [af justitsministeren (Lene Espersen)] 1. Udvalgsarbejdet Lovforslaget blev fremsat den 17. december 2003 og var til 1.  

 behandling den 29. januar 2004. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt  

 til høring, og justitsministeren sendte den 24. november 2003 dette udkast  

 til  

 udvalget, jf. alm. del  bilag 214. Den 21. januar 2004 sendte  

 justitsministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra fængselsinspektør Hans Jørgen Engbo, Jyderup, og  

 Foreningen af kriminalforsorgsledere i Danmark.
 Justitsministeren har over for udvalget kommenteret de skriftlige  

 henvendelser til udvalget.
Spørgsmål Udvalget har stillet 18 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Udvalget lægger vægt på, at ministeren i svar på spørgsmål 22  

 har udtalt følgende:
»Som anført i lovforslagets bemærkninger, omfatter den særlige  

 adgang til at få administrative afgørelser indbragt for domstolene efter  

 straffuldbyrdelseslovens § 112 bl.a. afgørelser om nægtelse af  

 prøveløsladelse  

 efter 2/3 tid i henhold til straffelovens § 38, stk. 1. Derimod er afgørelser  

 om afslag på prøveløsladelse efter 1/2 tid i henhold til straffelovens § 38,  

 stk. 2, ikke omfattet af den særlige adgang til domstolsprøvelse.
Det fremgår  

 af den daværende regerings forarbejder til straffuldbyrdelsesloven fra 2000,  

 at  

 der ved afgrænsningen er lagt vægt på, at de afgørelser, som omfattes af den  

 udvidede adgang til domstolsprøvelse, bl.a. retter sig mod det tidspunkt,  

 hvor  

 en indsat kan have forventning om at blive løsladt, og derfor er af meget  

 væsentlig betydning for den pågældende.
 Det foreliggende lovforslag er udformet i overensstemmelse  

 hermed, idet den foreslåede adgang til tidlig prøveløsladelse ikke har  

 karakter  

 af en hovedregel  i modsætning til prøveløsladelse efter 2/3 tid.  

 Afgørelse om  

 tidlig prøveløsladelse vil efter forslaget bero på en skønsmæssig vurdering  

 af  

 bl.a. den indsattes adfærd og personlige udvikling under fængselsopholdet.  

 Denne vurdering vil kriminalforsorgen være nærmest til at foretage, og det må  

 forventes, at domstolene vil være yderst tilbageholdende med at tilsidesætte  

 kriminalforsorgens skøn.
 Det er naturligvis væsentligt, at det ikke for de indsatte  

 kommer til at fremstå, som om afgørelser om tidlig prøveløsladelse træffes på  

 grundlag af en rent subjektiv vurdering.
 Med henblik på, at der hurtigt dannes en velkendt praksis om  

 tidlig prøveløsladelse efter den foreslåede bestemmelse og dens forarbejder,  

 vil kompetencen til at træffe afgørelse om tidlig prøveløsladelse efter den  

 foreslåede bestemmelse i opstartsperioden ligge hos Direktoratet for  

 Kriminalforsorgen.  

 Jeg vil på grundlag af de af Direktoratet for Kriminalforsorgen trufne  

 afgørelser udarbejde en redegørelse herom til Retsudvalget i 2005, når loven  

 har været i kraft i ca. 1 år.
Der vil efter min opfattelse kunne være anledning til at  

 overveje behovet for en udvidet adgang til domstolsprøvelse på ny, når  

 erfaringerne med anvendelsen af bestemmelsen om tidlig prøveløsladelse  

 således  

 foreligger.« Udvalget  

  

 indstiller  

 lovforslaget til  

  

 vedtagelse uændret.
 Et flertal i udvalget (S, SF, RV, EL og KD) bemærker, at disse  

 partier med det af justitsministeren afgivne svar på spørgsmål 22 kan stemme  

 for lovforslaget.
Det er S, SF, RV, EL og KDs opfattelse, at lovforslaget kan  

 motivere indsatte til at indgå i et behandlingsforløb.
Principperne bag  

 forslaget er gode: At indsats belønnes, og at gode personlige forhold kan  

 medføre en tidligere prøveløsladelse, hvor afsoning i fængsel erstattes med  

 samfundstjeneste.
 S, SF, RV, EL og KD finder det dog afgørende for lovforslagets  

 mål om at forbedre mulighederne for, at dømte kan skabe sig en  

 kriminalitetsfri  

 tilværelse, at behandlingsindsatsen under og efter endt afsoning styrkes.
 Generelt finder S, SF, RV, EL og KD, at dømtes  

 tilbagefaldsprocent til kriminalitet efter endt afsoning er helt uacceptabel  

 høj.
 Det er S, SF, RV, EL og KDs opfattelse, at dette bl.a. skyldes  

 den lave prioritering af den generelle behandlingsindsats i kriminalforsorgen  

 og det faktum, at belægningsprocenten, som den har udviklet sig efter  

 regeringsskiftet  

 i november 2001, og kriminalforsorgens generelle økonomiske situation skaber  

 endnu vanskeligere forudsætninger for en succesfuld behandlingsindsats i den  

 samlede kriminalforsorg.
Der skal ikke komme flere ofre for kriminalitet.
Derfor skal antallet  

 af gengangere i vore fængsler ned.
Forudsætningen for dét  og for dette  

 lovforslags mål om at give dømte en bedre mulighed for efter endt afsoning at  

 skabe sig en kriminalitetsfri tilværelse  er, at den samlede  

 behandlingsindsats i kriminalforsorgen styrkes og den gennemsnitlige  

 belægningsprocent nedbringes til 92.
 I den forbindelse mener S, SF, RV, EL og KD, at der i særlig  

 grad er brug for at sikre en egentlig behandlingsvisitation af dømte for at  

 klargøre det præcise behandlingsbehov; en behandlingsgaranti mod  

 narkomisbrug;  

 forstærket indsats mod alkoholmisbrug og et løft til Kriminalforsorgen i  

 Frihed  

 og arbejdet her med, at dømte kan fortsætte en kriminalitetsfri tilværelse  

 efter endt afsoning.
Dansk Folkeparti finder, at loven om tidlig prøveløsladelse er  

 et godt tiltag.
Dansk Folkeparti vil dog være sikker på, at der for den tunge  

 kriminelle del af de indsatte er en meget stor grad af tilbageholdenhed med,  

 at  

 også disse kan prøveløslades tidligt.
 Dansk Folkeparti vil gerne slå fast, at det ikke er Dansk  

 Folkepartis politik, at indsatte, der flere gange har begået grov vold,  

 voldtægt, grov narkosmugling, menneskesmugling eller andre former for grov  

 personfarlig kriminalitet, kommer med i denne pulje.
 Derfor er det Dansk Folkepartis generelle politik, at denne  

 gruppe ikke kan være omfattet af reglen.
Dansk Folkeparti har dog stor forståelse for det eksempel på en  

 morder, der kan komme på tale til tidlig prøveløsladelse, nemlig en forælder,  

 der i affekt har slået sit barns morder ihjel.
En sådan kvinde/mand er ikke  

 en  

 typisk morder, men en person, der har handlet under stort stress på grund af  

 mordet på sit barn.
 Derfor har Dansk Folkeparti forståelse for, at der ikke kan være  

 et generelt forbud mod, at også denne gruppe får mulighed for  

 prøveløsladelse.
 Dansk Folkeparti regner med, at det også er justitsministerens  

 holdning, at personer dømt for alle former for grov, personfarlig  

 kriminalitet  

 stort set ikke er omfattet af loven.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KD)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 122 Bilagsnr.
