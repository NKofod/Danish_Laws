Vejledning om Automatiske vægte m.m.
Ansøgning om typegodkendelse, tillægsgodkendelse, forlængelse af typegodkendelsens gyldighed og OIML certifikat Måleteknisk vejledning(MV 04.31-02, udg. 7) Gældende bestemmelser:
 Gældende bestemmelser for automatiske vægte og andet automatisk måleudstyr til bestemmelse af masse (vægt) er bekendtgørelse nr. 1033 af 17. oktober 2006.
 Bekendtgørelsen skelner mellem:
 1. Automatiske opsamlingsvægte i kategori X (fx checkvejere), automatiske opsamlingsvægte i kategori Y (fx prismærkningsvægte), automatiske gravimetriske påfyldningsvægte (doservægte), diskontinuerlige summationsvægte (gennemløbs beholdervægte), kontinuerlige summationsvægte (båndvægte) og automatiske jernbanevægte.
 2. Alle andre typer automatiske vægte samt andet automatisk måleudstyr til måling af masse (bortset fra masseflowmålere).
 1. Ansøgning om typegodkendelse af automatiske opsamlingsvægte i kategori X (fx checkvejere), automatiske opsamlingsvægte i kategori Y (fx prismærkningsvægte), automatiske gravimetriske påfyldningsvægte (doservægte), diskontinuerlige summationsvægte (gennemløbs beholdervægte), kontinuerlige summationsvægte (båndvægte) og automatiske jernbanevægte:
Disse automatiske vægte er omfattet af EF-direktivet om måleinstrumenter (MID). Typegodkendelse skal derfor søges hos et organ, som er notificeret til modul B typeafprøvning i henhold til dette direktiv.
En sådan typegodkendelse gælder i alle EØS-lande.
En oversigt over danske organer kan findes i Måleteknisk Meddelelse (MM) om Nyt vedrørende bemyndigelse af laboratorier til udførelse af måleteknisk kontrol, der løbende opdateres på www.dansk-metrologi.dk 2. Ansøgning om typegodkendelse af alle andre typer automatiske vægte samt andet automatisk måleudstyr til måling af masse (bortset fra masseflowmålere):
Typegodkendelse kan søges hos den Den Danske Akkrediterings- og Metrologifond.
En sådan typegodkendelse gælder kun i Danmark.
Ansøgning om typegodkendelse skrives på et dertil udfærdiget ansøgningsskema, se bilaget til denne vejledning  og sendes til Den Danske Akkrediterings- og Metrologifond pr. post eller som e-mail til danak@danak.dk 3. Ansøgning om tillægsgodkendelse/forlængelse af typegodkendelse Ansøgning om tillægsgodkendelse og om forlængelse af gyldighedsperioden for typegodkendelse skal sendes til den myndighed/notificerede organ, som har udstedt selve typegodkendelsen.
Bemærk for typegodkendelser af automatiske vægte af de kategorier, som er omfattet af MID: Som følge af overgangsbestemmelserne i EF-direktivet for måleinstrumenter (MID) er det ikke muligt at få tillægsgodkendelser til - eller forlængelse af gyldighedsperioden for disse typegodkendelser, hvis de er udstedt i henhold til de regler, som gjaldt før 30. oktober 2006.
4. OIML certifikat Ansøgning om udstedelse af OIML Certifikat skal sendes til Den Danske Akkrediterings- og Metrologifond.
 Bemærkninger til skemaets felter:
Ansøgers navn og adresse ønskes oplyst.
Hvis ansøger ikke er producent af vægten, men har producentens accept af at søge vægten typegodkendt, skal denne accept vedlægges ansøgningen.
Art Fx automatisk vægt til bestemmelse af vægten af køretøjer i bevægelse Type Her anføres producentens typebetegnelse(r) Anvendelse Fx.
Dosering af pulver og granulat.
 Indvejning af industrifisk.
 Regler En dansk typegodkendelse er kun gældende i Danmark.
 Hvis måleinstrumentet er omfattet af en internationel standard eller en OIML rekommendation, vil det være muligt at opnå en tilsvarende godkendelse i udlandet.
WELMEC har lavet en aftale der gør at man på basis af en typegodkendelse i ét land administrativt kan få en godkendelse i de øvrige lande i aftalen I tilknytning til en typegodkendelse efter en OIML-rekom­mendation kan man få udstedt et OIML-certifikat.
Dette vil kunne lette opnåelse af typegodkendelse i lande, der ikke er medlem af WELMEC-typegodkendelsesaftalen.
Legale måledata.
Måleinstrumentets data anføres i overensstemmelse med den relevante standard/OIML rekommendation.
 Funktionsbeskrivelse omfattende alle betjeningsfunktioner.
Konstruktionstegning Kredsløbsdiagram med angivelse af komponentdata, typebetegnelser, forbindelsesveje og -stik samt ind- og udgangsparametre.
 Stykliste over væsentlige mekaniske dele og over integrerede elektroniske komponenter med leverandørangivelse.
 Vejecellespecifikation med angivelse af fabrikat, type, kapacitet og antal.
Software.
Overordnet programdokumentation og programudskrift med kommentarer.
 Foto af apparatets forside.
 Forslag til forsegling (plombering) af alle enheder og af verifikations-skilt.
 Forslag til påskrifter på skalaplade, verifikationsskilt og typeskilt.
Er der foretaget typeprøvning af vægten vedlægges typeprøvningsrapporten.
Såfremt typeprøvning ikke er foretaget, oplyses hvilket laboratorium, man ønsker at anvende.
