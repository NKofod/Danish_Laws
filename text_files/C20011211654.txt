Meddelelse nr. 9/2001 om deltagervilkår under AMU (Kost og logi) Vedrørende:  

  

 Bekendtgørelse nr. 1376 af 20. december 2000 om deltagervilkår og  

 betalingsordninger ved deltagelse i arbejdsmarkedsuddannelser.
§ 25 Emne: Kost og logi Styrelsen er blevet opmærksom på, at nogle uddannelsessteder  

 opkræver egenbetaling for kost og logi af deltagere på  

 arbejdsmarkedsuddannelser.
 Da uddannelsesstederne ikke har lovgrundlag for at opkræve  

 egenbetaling af deltagerne, og da opkrævningen muligvis kan skyldes  

 sammenblanding af informationer til deltagerne, skal Styrelsen præcisere  

 reglerne for tilskud til kost og logi.
Efter § 25 har deltagere i arbejdsmarkedsuddannelser ret til  

 tilskud til kost og logi, hvis de er indkvarterede.
Hvis uddannelsesstedet  

 tilbyder kost og logi, kan deltageren ikke få tilskuddet.
 Tilbyder uddannelsesstedet ikke kost og logi, kan der udbetales  

 tilskud hertil.
 Uddannelsesstedet skal i sit informationsmateriale utvetydigt  

 angive, om uddannelsesstedet  

  

 tilbyder  

  

 kost og logi, eller som en service er  

  

 behjælpelig  

  

 med at skaffe logi.
 Det skal fremgå klart, at deltagerens afslag på  

  

 tilbud  

  

 om kost/logi betyder bortfald af  

 tilskud, mens deltagerens afslag på  

  

 hjælp  

 til  

  

 at skaffe logi ikke betyder bortfald af tilskud.
 Hvis uddannelsesstedet i informationsmateriale oplyser, at  

 uddannelsesstedet er behjælpelig med at finde overnatning til deltageren, og  

 uddannelsesstedet eventuelt har aftale med hotel o.s.v., hvor udgiften til  

 overnatning ikke kan dækkes fuldt ud af tilskuddet til logi, skal  

 uddannelsesstedet i sit informationsmateriale, brochurer m.v. sørge for at  

 gøre  

 deltageren opmærksom på, at der kan blive tale om egenbetaling for  

 overnatningen.
 Uddannelsesstederne skal i deres informationsmateriale,  

 brochurer m.v. klart gøre opmærksom på, hvis der kan forekomme egenbetaling  

 for  

 logi i det tilfælde, hvor tilskuddet ikke dækker den faktiske udgift til  

 overnatning.
 Det må ikke fremstå som om uddannelsesstedet opkræver  

 egenbetaling (burgerbetaling) for overnatningen.
 Meddelelse om kursistvilkår nr. 14/1997 ophæves hermed.
