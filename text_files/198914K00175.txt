Nr BTL 175 Betænkning over Forslag til lov om ændring af lov om økologisk  

 jordbrugsproduktion (Udskydelse af lovrevision)   

 Nr L 175 1989-90, 1. samling Afgivet af Landbrugs- og Fiskeriudvalget Afgivet: 19900404 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Endvidere har udvalget modtaget skriftlig henvendelse fra De Danske  

 Landboforeninger og Danske Husmandsforeninger.
 Der er af landbrugsministeren stillet et ændringsforslag.
 Herefter indstillet et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Flertallet bemærker, at det er vigtigt i endnu nogle år at give støtte til  

 landmænd, der vil omlægge til økologisk jordbrugsproduktion, så flere får  

 mulighed for denne omlægning til gavn for miljøet.
 Dermed sikres endvidere, at den danske produktion af økologiske  

 jordbrugsprodukter kan dække behovet i detailbranchen, så det undgås, at  

 større forretningskæder skal importere disse varer.
 Ifølge landbrugsaftalen af 27. marts 1990 om forbedringsloven ændres  

 forbedringsloven sådan, at ekstensiveringsordninger, der er baseret på en  

 begrænsning af produktionen, også skal omfatte økologisk jordbrugsproduktion  

 for også på denne måde at støtte økologisk jordbrugsproduktion.
 Det er endvidere aftalt, at landbrugsministeren i efteråret 1990 vil  

 arrangere en konference om erfaringer med økologisk jordbrugsproduktion.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Ændringsforslag Af landbrugsministeren, tiltrådt af et flertal (udvalget med  

 undtagelse af FP):
Til § 2 1) Paragraffen affattes således:
