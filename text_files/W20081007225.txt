Ukontrollabel arbejdstid, vejledning, tilbagebetaling, uagtsomhed Ankenævnet har behandlet xxs klage på møde den 16. oktober 2008.
Nævnet traf denne A F G Ø R E L S E Xxxs arbejde som avisuddeler i perioden 22. august 2005 til 21. oktober 2007 må anses for ukontrollabel.
 Xxx skal ikke tilbagebetale 130.137 kr. (før skat og renter).
 Ankenævnet tiltræder således Arbejdsdirektoratets afgørelse af den 26. februar 2008 for så vidt angår spørgsmålet om, at arbejdet er ukontrollabelt, men ændrer Arbejdsdirektoratets afgørelse for så vidt angår spørgsmålet om tilbagebetaling.
B E G R U N D E L S E Ankenævnet har lagt til grund, at  Xxx i perioden 22. august 2005 til 21. oktober 2007 har arbejdet som avisuddeler for virksomheden yy,  der var tale om en rute på ca. 585 km., som Xxx selv kørte i bil,  ruten tog ifølge arbejdsgiveren ca. 8 timer,  Xxx fik 15.000 kr. om måneden, uanset hvor lang tid ruten tog,  arbejdsgiveren på blanket AR 269 den 19. november har oplyst, at Xxx i perioden 1. august til 21. december arbejdede 140 timer, i perioden 1. januar til 31. december 2006 336 timer og i perioden 1. januar til 31. oktober 2007 280 timer, hvilket svarer til, at Xxx arbejdede 28 timer om måneden under sin ansættelse, og  Xxx ikke havde noget ansættelsesbrev vedrørende ansættelsen.
Vedrørende ukontrollabel arbejdstid Det fremgår af reglerne, at hvis et medlems arbejdstid ikke eller kun vanskeligt kan kontrolleres skal nettoindtægten fra arbejdet omregnes til timer med den til enhver tid gældende omregningssats.
 Arbejdstiden anses som kontrollabel, hvis arbejdstiden kan kontrolleres ved arbejdsgiverens registreringer.
 Arbejdstiden anses også for kontrollabel, hvis medlemmet er fast lønnet og arbejdstiden eller en arbejdstidsnorm er fastsat i kollektiv overenskomst, som gælder for medlemmet og arbejdsgiveren.
 Arbejdstiden anses endvidere for kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.
Hvis arbejdstiden - ud fra ovennævnte ikke - anses for kontrollabel, kan arbejdstiden dog anses for kontrollabel på grundlag af en skriftlig individuel ansættelsesaftale, hvis medlemmet er fast lønnet, og arbejdstiden eller en arbejdstidsnorm er fastsat i aftalen.
Desuden skal mindst 2 af følgende 6 kriterier være opfyldt:
 Virksomheden har procedurer for registrering af arbejdstiden, og hvordan arbejdet skal udføres,  aftalen indeholder regler om overarbejde og betaling herfor,  der er faste tidsrum, hvor medlemmet skal være til disposition for arbejdsgiveren,  størrelsen af medlemmets løn er konstant over en periode,  medlemmets løn svarer til den normale løn på området eller,  medlemmet erklærer på tro og love, at arbejdet har været udført på de vilkår om arbejdstiden, som er nævnt i aftalen.
 Ankenævnet finder, at Xxxs arbejdstid var ukontrollabel.
Ankenævnet har herved lagt vægt på, at det ikke var muligt for Xxxs arbejdsgiver at kontrollere hans arbejdstid.
Xxxs arbejde kunne dermed ikke registreres ved arbejdsgiverens registreringer.
 Ankenævnet har endvidere lagt vægt på, at Xxx fik udbetalt den samme løn, uanset hvor længe han var om at køre ruten.
 Endelig har ankenævnet lagt vægt på, at Xxxs arbejdstid eller en norm om arbejdstid ikke var fastsat i kollektiv overenskomst eller skriftlig individuel aftale.
Vedrørende tilbagebetaling Et medlem, som uberettiget har modtaget dagpenge eller andre ydelser fra a-kassen, skal betale ydelsesbeløbet tilbage, hvis medlemmet har givet a-kassen urigtige oplysninger eller fortiet omstændigheder, der er af betydning for retten til ydelserne eller hvis medlemmet i øvrigt indså eller burde have indset, at modtagelse af beløbet var uberettiget.
Ankenævnet finder, at Xxx ikke skal tilbagebetale det beløb, han har fået udbetalt for meget i dagpenge.
Ankenævnet finder således ikke, at Xxx burde have indset, at han ikke var berettiget til de modtagne dagpenge, fordi indtægten fra arbejdet skulle have været omregnet.
Ankenævnet har herved lagt vægt på, at Xxx har oplyst om sine arbejdstimer på dagpengekortene.
Der foreligger endvidere ikke oplysninger om, at Xxx har modtaget vejledning om ukontrollabelt arbejde eller at a-kassen har anmodet ham om oplysninger vedrørende hans beskæftigelse som avisuddeler.
 Xxxxs Arbejdsløshedskasse anmodes om at tage stilling til, hvorvidt der herefter er grundlag for at revurdere den tidligere afgørelse vedrørende sanktion.
R E G L E R Ankenævnet henviser til  §§ 58, stk. 1, 59, stk. 3, 65 og 86, stk. 1 i lov om arbejdsløshedsforsikring mv., jf. lovbekendtgørelse nr. 708 af 13. august 2003, lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006, lovbekendtgørelse nr. 994 af 8. august 2007, og  §§ 3 og 5, stk. 2, i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede m.v.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K xxxx Regler Lov om arbejdsløshedsforsikring mv., jf. lovbekendtgørelse nr. 708 af 13. august 2003 § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere, 3) hvilken betydning arbejde og indtægt skal have for størrelsen af a) dagpenge eller aktiveringsydelse, der udbetales efter § 52 a eller § 55, b) overgangsydelse, der udbetales i henhold til kapitel 11 c, samt c) ydelser, der udbetales i henhold til lov om børnepasningsorlov.
 § 59.
 .
 Stk. 3. Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
§ 86. Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget.
Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.
Lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006 § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere, 3) hvilken betydning arbejde og indtægt skal have for størrelsen af a) dagpenge eller aktiveringsydelse, der udbetales efter § 52 a eller § 55, samt b) ydelser, der udbetales i henhold til lov om børnepasningsorlov.
 § 59.
 .
 Stk. 3. Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.
§ 86. Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget.
Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.
Lov om arbejdsløshedsforsikring mv., jf. lovbekendtgørelse nr. 994 af 8. august 2007 § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere, 3) hvilken betydning arbejde og indtægt skal have for størrelsen af a) dagpenge eller aktiveringsydelse, der udbetales efter § 52 a eller § 55, samt b) ydelser, der udbetales i henhold til lov om børnepasningsorlov.
 § 59.
 .
 Stk. 3. Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.
§ 86. Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget.
Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.
Arbejdsdirektoratets bekendtgørelse nr. 966 af 8. november 2001 om supplerende dagpenge Kontrollabel arbejdstid § 3. Et medlems arbejdstid anses som kontrollabel, hvis arbejdstiden kan kontrolleres ved arbejdsgiverens registreringer.
 Stk. 2. Et medlems arbejdstid anses også som kontrollabel, hvis et medlem er fast lønnet, og arbejdstiden eller en norm om arbejdstid er fastsat i en kollektiv overenskomst, som gælder for medlemmet og arbejdsgiveren.
 Stk. 3. Et medlems arbejdstid anses også som kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.
Stk. 4. Hvis et medlems arbejdstid ikke kan anses som kontrollabel efter stk. 1-3, kan arbejdstiden dog anses for kontrollabel på grundlag af en skriftlig individuel aftale om ansættelse, hvis medlemmet er fast lønnet, og arbejdstiden eller en norm om arbejdstid er fastsat i aftalen.
Desuden skal mindst 2 af følgende 6 kriterier være opfyldt:
 1) Virksomheden har procedurer for registrering af arbejdstiden, og hvordan arbejdet skal udføres.
 2) Aftalen indeholder regler om overarbejde og betaling herfor.
 3) Der er faste tidsrum, hvor medlemmet skal være til disposition for arbejdsgiveren.
 4) Størrelsen af medlemmets løn er konstant over en periode.
 5) Medlemmets løn svarer til den normale løn på området.
 6) Medlemmet erklærer på tro og love, at arbejdet har været udført på de vilkår om arbejdstiden, som er nævnt i aftalen.
 Stk. 5. Et medlem anses ikke som fast lønnet, jf. stk. 2-4, hvis der indgår provision i lønnen.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
