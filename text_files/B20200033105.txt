Bekendtgørelse om forlængelse af gyldigheden af parkeringskort for personer med handicap i forbindelse med håndtering af Coronavirussygdom 2019 (COVID-19) I medfør af § 12 d, stk. 2, nr. 1, i lov om foranstaltninger mod smitsomme og andre overførbare sygdomme, jf. lovbekendtgørelse nr. 1026 af 1. oktober 2019, som ændret ved lov nr. 208 af 17. marts 2020, og efter forhandling med sundheds- og ældreministeren, fastsættes:
 § 1. Uanset § 4, stk. 1, og 2, i bekendtgørelse nr. 782 af 7. august 2019 om parkeringskort for personer med handicap og institutionskort, er parkeringskort, der er udstedt efter § 5, stk. 3, og som udløber i perioden fra den 15. marts 2020 til og med den 30. juni 2020 gyldige i denne periode.
 § 2. Bekendtgørelsen træder i kraft ved bekendtgørelse i Lovtidende.
 Stk. 2. Bekendtgørelsen ophæves den 1. juli 2020.
