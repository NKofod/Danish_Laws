Betænkning afgivet af Retsudvalget den  

 4. maj 2000 Betænkning over Forslag til lov om ændring af  

 straffeloven (Maskeringsforbud) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Herefter indstiller et  

flertal (udvalget med undtagelse af Socialistisk Folkepartis og  

 Enhedslistens medlemmer) lovforslaget til vedtagelse  

 uændret.
 Et mindretal inden for flertallet (Dansk Folkepartis  

 medlem af udvalget) støtter forslaget om maskeringsforbud og skal i  

 den anledning bemærke, at Dansk Folkeparti allerede den 19. november  

 1999 fremsatte et beslutningsforslag med et tilsvarende formål og  

 sigte, B 46, om hætteforbud ved demonstrationer eller lignende.
Maskeringsforbud og hætteforbud har været  

 på tale gennem mange år, og det er godt, at forslaget nu kommer  

 fra regeringen.
Gennem 1980'erne og 90'erne var der udbredt modstand mod  

 tankerne om maskeringsforbud ved demonstrationer fra partierne på  

 venstrefløjen og midterpartierne.
Men den voldelige udvikling i  

 forbindelse med demonstrationer, som er fortsat op gennem 90'erne, og som  

 tilmed har udviklet sig mere og mere vandalistisk, har bevist, at et  

 maskeringsforbud er nødvendigt.
Men et maskeringsforbud er sandsynligvis ikke  

 tilstrækkeligt for at genoprette ordentlige og fredelige tilstande  

 under demonstrationer.
Dansk Folkeparti mener, at det gennem de seneste 10  

 til 15 år i stigende omfang er set, at fremmede og antidemokratiske  

 grupperinger forsøger at destabilisere samfundet ved at lave  

 optøjer eller ved - nogle gange »planlagt« - at lade  

 demonstrationer komme ud af kontrol med ofte omfattende ballade og  

 optøjer, kampe med politiet og hærværk til  

 følge.
Derfor finder Dansk Folkeparti, at regeringen og  

 oppositionen løbende må overveje, hvilke andre virkemidler der  

 med fordel kan tages i anvendelse.
For eksempel anvendelse af vandkanoner i  

 forbindelse med bekæmpelse af demonstrationer, der har udviklet sig til  

 voldelige optøjer.
Herudover må man overveje anvendelsen af  

 anonyme vidner og civile agenter for at få de personer identificeret,  

 som står bag organiserede optøjer under dække af  

 demonstrationsfriheden.
Endelig må man overveje at lade staten yde  

 erstatning til private og erhvervsdrivende, der får deres ejendomme og  

 værdier ødelagt, vandaliseret eller plyndret under  

 demonstrationer, der er kommet ud af kontrol.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
