INDHOLDSFORTEGNELSE Side 0. Ordforklaringer Abonnentledning En abonnentledning er ledningsforbindelsen - normalt to metaltråde i et  

 jordkabel - mellem abonnentadressen og en central i det offentlige  

 telefonnet.
Abonnentinstallation En abonnentinstallation omfatter de apparater, udstyr og ledninger, som på  

 abonnentadressen er tilsluttet abonnentledningen.
Rotilstand Rotilstand i et telefonapparat eller andet udstyr i en  

 abonnentinstallation svarer til pålagt mikrotelefon.
Sløjfetilstand Sløjfetilstand i et telefonapparat eller andet udstyr i en  

 abonnentinstallation svarer til afløftet mikrotelefon.
Særudstyr Ved et særudstyr forstås et udstyr, som ikke leveres og fejlrettes af  

 teleadministrationerne, men som på de af teleadministrationerne angivne  

 vilkår kan tilsluttes en abonnentinstallation i det offentlige telefonnet.  

 Tilslutning er kun tilladt, hvis udstyret er godkendt af  

 teleadministrationerne som særudstyr.
Linieklemmer Linieklemmerne i et særudstyr er særudstyrets tilslutningspunkter for  

 forbindelse mod abonnentledningen, eventuel propsnor ikke medregnet.
Transmissionsudstyr Transmissionsudstyret er den del af et særudstyr eller af den øvrige  

 abonnentinstallation, som formidler udveksling af informationer over en  

 etableret telefonforbindelse.
1. Almindeligt 1.1. Gyldighedsområde 1.1.1. Nærværende tekniske krav til særudstyr skal være opfyldt af ethvert  

 særudstyr, som ved hjælp af elektriske forbindelser er tilsluttet eller  

 indgår i en abonnentinstallation med sædvanlig analog, totråds tilslutning  

 til abonnentledningen.
Opmærksomheden henledes på, at eventuelle ændringer af telefonanlæggene  

 eller driften af disse kan medføre ændringer eller nye tekniske krav til  

 særudstyr.
Teleadministrationerne påtager sig intet ansvar for følgerne  

 heraf, og før anvendelse af nærværende udgave af tekniske krav til særudstyr  

 bør der derfor hos teleadministrationerne indhentes oplysninger om eventuelle  

 ændringer efter udgivelsen.
1.1.2. For særudstyr med opkalds- og/eller svarefunktion er opfyldelse af  

 nærværende tekniske krav ikke altid tilstrækkelig for rigtig funktion, når et  

 særudstyr er tilsluttet en PACB(privat automatisk bi-central) eller lignende  

 abonnentinstallation.
Påtænkes et særudstyr anvendt i forbindelse med en  

 sådan abonnentinstallation, må der i hvert enkelt tilfælde indhentes  

 oplysning hos teleadministrationerne om særlige forhold og nødvendige  

 tekniske foranstaltninger.
 1.1.3. De i pkt. 7 givne tekniske oplysninger om telefonnetter er beregnet  

 til brug som vejledende retningslinier ved udformning af særudstyrs  

 egenskaber og funktioner.
De for telefonnettet anførte egenskaber og værdiangivelserne for disse  

 indebære ikke garantier af nogen art og kan når som helst ændres af  

 teleadministrationerne 1.2. Miljøbetingelser 1.2.1. Nærværende tekniske krav til særudstyr skal være opfyldt for  

 omgivelsestemperaturer og relativ fugtighed, der for særudstyr til indendørs  

 brug er angivet på Fig. 1.2.1.a. og for særudstyr til udendørs brug på Fig.  

 1.2.1.b.
Kravene skal være opfyldt i hele særudstyrets levetid inden for  

 område A og i mindst 10% af denne levetid inden for område B.
 1.2.2. For særudstyr, som strømforsynes fra stærkstrømsnettet, skal  

 nærværende tekniske krav være opfyldt ved netspændinger, der afviger indtil  

 +/- 10% fra den nominelle værdi.
1.3. Sikkerhed over for stærkstrøm 1.3.1. Særudstyr skal være udført i overensstemmelse med  

 stærkstrømsreglementets forskrifter og skal være D-mærket eller registreret  

 hos DEMKO for så vidt dette kræves ifølge danske love og bestemmelser.
Registreringspligten gælder for en række arter af elektrisk materiel, som  

 er bestemt til brug ved en nominel tilslutningsspænding mellem 50 og 1000 V  

 vekselspænding.
Undtaget fra registreringspligten er bl.a. motordrevne  

 kontormaskiner, fremkalde- og fotokopieringsmaskiner samt  

 strømforsyningsenheder og ladeapparater til kontormaskiner.
 D-mærkning kræves for bl.a. stikkontakter, stikpropper og forlængerled til  

 brug i boliger o.lign. ved en nominel tilslutningsspænding mellem 50 og 1000  

 V.
 1.3.2. Der må ikke gennem et særudstyr være jævnstrømsforbindelse fra  

 abonnentledningen eller den øvrige abonnentinstallation til  

 stærkstrømsnettet.
 Enhver komponent, gennem hvilken der ved fejl vil kunne opstå en sådan  

 forbindelse, skal være afprøvet med en 50 Hz vekselspænding på mindst 2000 V  

 (effektivværdi) i mindst 1 minut.
 Det sidstnævnte krav betragtes som opfyldt for særudstyr, som fra  

 stærkstrømsnettet udelukkende strømforsynes via en nettransformator  

 (sikkerhedstransformer) med højst 50 V på sekundærsiden, hvis der mellem de  

 elektriske kredsløb, som er i forbindelse med henholdsvis primærsiden og  

 sekundærsiden af nettransformatoren, ikke forekommer gennemslag ved en  

 prøvespænding på mindst 2000 V (effektivværdi) ved 50 Hz.
1.3.3. For særudstyr, som skal anvendes inden for højspændingsanlægs  

 sikkerhedsafstand, jf.
Telefontilsynetscirkulære nr. 14, »Sikring af  

 teleanlæg mod overspændinger«, skal der i hvert enkelt tilfælde træffes  

 aftale med teleadministrationen om eventuelle særlige  

 sikkerhedsforanstaltninger.
1.4. Radiostøj Særudstyr er underkastet bestemmelserne i den danske lovgivning vedrørende  

 radiostøjdæmpning.
1.5. Mekanisk udførelse Særudstyr skal være af en pålidelig og robust udførelse og en  

 fabrikationsmæssig god kvalitet.
1.6. Tilslutning til telefonnettet 1.6.1. Særudstyr skal sædvanligvis - som vist i Fig. 1.6.1.a. - afsluttes  

 med en speciel trepolet stikprop (gennemgangsstik) for tilslutning til en  

 stikkontakt i en abonnentinstallation.
Ved indskydning af den specielle stikprop mellem stikkontakt og  

 telefonstikprop (se Fig. 1.6.1.a.) afbrydes den direkte forbindelse mellem  

 abonnentledning og telefonapparat.
En eventuel forbindelse mellem  

 abonnentledning og telefonapparat må i så fald etableres i særudstyret.  

 Særudstyret kan herved være indrettet således, at forbindelse er fast etableret mellem abonnentledning og telefonapparat,  

 som vist i Fig. 1.6.1.b. (særudstyret er i dette tilfælde altid koblet  

 parallelt med telefonapparatet, når dette er tilsluttet), eller at forbindelse er etableret mellem abonnentledning og telefonapparat,  

 f.eks. via skiftekontakt(er) som vist i Fig. 1.6.1.c. (skiftekontakterne kan  

 være automatisk og/eller manuelt styret, således at forbindelsen til  

 telefonapparatet kan afbrydes, når særudstyret træder i funktion), eller at forbindelsen ikke er etableret mellem abonnentledning og  

 telefonapparat, som vist i Fig. 1.6.1.d. (særudstyret erstatter i dette  

 tilfælde telefonapparatet, og det er uden betydning for funktionen, om dette  

 er tilsluttet).
 1.6.2. Et særudstyr kan også afsluttes i en fempolet stikprop for  

 tilslutning til en fempolet stikkontakt med brydekontakter, som skematisk  

 vist i Fig. 1.6.2.a., b., c. og d.
Ved isætning af stikproppen i stikkontakten afbrydes den direkte  

 forbindelse mellem abonnentledningen og den efterfølgende  

 abonnentinstallation ved hjælp af brydekontakterne i stikkontakten.
En  

 eventuel forbindelse mellem abonnentledning og efterfølgende  

 abonnentinstallation må i så fald etableres i særudstyret.
Særudstyret kan  

 herved være indrettet således, at forbindelse er fast etableret mellem abonnentledning og efterfølgende  

 abonnentinstallation, som vist i Fig. 1.6.2.b. (særudstyret er i dette  

 tilfælde altid koblet parallelt med den øvrige abonnentinstallation, når den  

 fempolede stikprop er isat), eller at forbindelse er etableret mellem abonnentledning og efterfølgende  

 abonnentinstallation, f.eks. via skiftekontakt(er), som vist i Fig. 1.6.2.c.  

 (skiftekontakterne kan være automatisk og/eller manuelt styret, således at  

 forbindelsen til den efterfølgende abonnentinstallation kan afbrydes, når  

 særudstyret træder i funktion), eller at forbindelse ikke er etableret mellem abonnentledning og efterfølgende  

 abonnentinstallation, som vist i Fig. 1.6.2.d. (særudstyret erstatter i dette  

 tilfælde den efterfølgende abonnentinstallation, når den fempolede stikprop  

 er isat).
2. Egenskaber over for jævnspænding 2.1. Polaritet De efterfølgende krav til særudstyrs jævnspændingsegenskaber skal være  

 opfyldt for vilkårlig polaritet af den spænding, der påtrykkes et særudstyrs  

 linieklemmer.
2.2. Isolationsmodstand 2.2.1. I et særudstyr i rotilstand skal isolationsmodstanden mellem  

 linieklemmerne være mindst 3 Mohm og mellem de kortsluttede linieklemmer og  

 jord/stel mindst 100 Mohm ved jævnspændinger op til 500 V, se dog pkt. 2.2.3.
 2.2.2. I et særudstyr i sløjfetilstand skal isolationsmodstanden mellem  

 enhver af linieklemmerne og jord/stel være mindst 100 Mohm ved jævnspændinger  

 op til 500 V, se dog pkt, 2.2.3.
 2.2.3. Dersom et særudstyr er sikret mod overspændinger ved hjælp af  

 overspændingsafledere mellem linieklemmerne indbyrdes og mellem hver af disse  

 og jord/stel, skal kravene i pkt, 2.2.1. og 2.2.2. til isolationsmodstandene  

 dog kun være opfyldt, når overspændingsaflederne er slukket.  

 Overspændingsaflederne skal have en tændspænding på mindst 250 V og en  

 slukkespænding på mindst 60 V.
 Med tændspænding menes her den spænding, ved hvilken  

 overspændingsaflederens isolationsmodstand bliver mindre end kravene i pkt.  

 2.2.1. og 2.2.2. Slukkespænding er tilsvarende den værdi, hvor  

 isolationsmodstanden bliver større end krævet i pkt. 2.2.1. og 2.2.2.
2.3. Sløjfemodstand 2.3.1. I sløjfetilstand skal der mellem et særudstyrs linieklemmer være en  

 jævnstrømssløjfe med en ækvivalent sløjfemodstand på højst 400 ohm, når  

 linieklemmerne påtrykkes jævnspændinger mellem 44 og 56 V gennem modstande i  

 området 2 x 250 ohm til 2 x 1200 ohm.
Når der fra et særudstyr foretages nummervalg med jævnstrømsimpulser, jf.  

 pkt. 5.3., gælder dette krav dog ikke i tidsrummene fra første brydeimpuls  

 til 5 ms efter sidste brydeimpuls for hvert ciffer.
I disse tidsrum gælder  

 kravene i pkt. 2.3.2. og 2.3.3.
 2.3.2. I tidsrummene mellem brydeimpulserne og 5 ms efter sidste  

 brydeimpuls for hvert ciffer skal der mellem et særudstyrs linieklemmer være  

 en jævnstrømssløjfe med en akvivalent sløjfemodstand på højst 100 ohm, når  

 linieklemmerne påtrykkes jævnspændinger mellem 44 og 56 V gennem modstande i  

 området 2 x 400 ohm til 2 x 1200 ohm.
 2.3.3. I tidsrummene under brydeimpulserne skal modstanden mellem et  

 særudstyrs linieklemmer være mindst 100 kohm, når linieklemmerne påtrykkes  

 jævnspænding op til 500 V.
Dersom et særudstyr i tidsrummene under brydeimpulserne er sikret mod  

 overspændinger ved hjælp af en overspændingsafleder mellem linieklemmerne,  

 skal ovennævnte krav til modstanden dog kun være opfyldt, når  

 overspændingsaflederen er slukket.
Overspændingsaflederens tændspænding må  

 højst være 450 V, og dens slukkespænding skal være mindst 60 V.
 2.3.4. Ved kontrol af de foran i pkt. 2.3.1. og 2.3.2. omtalte  

 sløjfemodstande anvendes måleopstillingen i Fig. 2.3.4., og sløjfemodstanden  

 bestemmes af (U/I - 2 R) ohm.
2.4. Sløjfestrømmens indsvingningsforløb 2.4.1. I et særudstyr skal en tilstandsændring fra rotilstand til  

 sløjfetilstand etableres således, at sløjfestrømmen senest 100 ms efter, at  

 tilstandsændringen er påbegyndt, afviger mindre end 1 mA fra sin stationære  

 værdi, når særudstyrets linieklemmer er påtrykt en spænding på 48 V gennem 2  

 x 400 ohm.
 I et særudstyr, som overtager sløjfetilstand fra et andet udstyr i en  

 abonnentinstallation, skal sløjfetilstanden dog etableres således, at  

 sløjfestrømmen senest 5 ms efter, at omkoblingen er påbegyndt, afviger mindre  

 end 1 mA fra sin stationære værdi.
 2.4.2. I et særudstyr i sløjfetilstand skal den i pkt.
 2.3.1. omtalte jævnstrømssløjfe opretholdes således, at der ikke ved  

 omkoblinger i særudstyret forekommer afbrydelser, prel eller lignende  

 fænomener i tidsrum af længere varighed, end at sløjfestrømmen er genoprettet  

 i løbet af højst 5 ms.
2.4.3. I et særudstyr med opkaldsfunktion skal jævnstrømssløjfen, indtil  

 nummervalget er afsluttet, udvise sådanne egenskaber, at øjebliksværdien af  

 sløjfestrømmen, Is mA, til ethvert tidspunkt, t ms, i de første 10 ms efter  

 et skift til modsat polaritet på linieklemmerne ligger inden for det  

 skraverede område på Fig. 2.4.3.a. og derefter højst afviger 1 mA fra sin  

 stationære værdi, når særudstyrets linieklemmer er påtrykt en spænding på 48  

 V gennem 2 x 400 ohm, som vist i Fig. 2.4.3.b.
Polaritetsskiftet bør  

 gennemføres i løbet af højst 0,2 ms.
 2.4.4. Når der fra et særudstyr foretages nummervalg med  

 jævnstrømsimpulser, skal brydeimpulserne etableres således, at der ikke  

 forekommer prel og lignende fænomener i tidsrum af længere varighed, end at  

 afbrydelsen af jævnstrømssløjfen er stabil i løbet af højst 1,5 ms.
 I tidsrummene under brydeimpulserne skal et særudstyr være beskyttet mod  

 overspændinger mellem linieklemmerne enten ved hjælp af en  

 overspændingsafleder, jf. pkt. 2.3.3., eller ved hjælp af en kapacitiv  

 belastning, som svarer til en modstand på højst 1000 ohm i serie med en  

 kondensator på mindst 0,09 pF (prøvespænding: 500 V), som vist i Fig. 2.4.4.  

 Bortset fra virkningen af en eventuel overspændingsafleder må belastningen  

 mellem et særudstyrs linieklemmer i tidsrummene under brydeimpulserne under  

 ingen omstændigheder være større end svarende til en modstand på mindst 300  

 ohm i serie med en kondensator på højst 0,55 microF, se Fig. 2.4.4.
 Opmærksomheden henledes på, at telefonapparater og klokker afprøves for  

 medklemt ved nummervalg med jævnstrømsimpulser fra et parallelapparat, i  

 hvilket den foran nævnte belastning er 620 ohm +/- 10% i serie med 0,47  

 microF +/- 10%. Afviger belastningen i et særudstyr herfra, foreligger der  

 risiko for medklemt af parallelkoblede telefonapparater og klokker, når der  

 foretages nummervalg med jævnstrømsimpulser fra særudstyret.
 2.4.5. Når der fra et særudstyr foretages nummervalg med  

 jævnstrømsimpulser, skal den i pkt. 2.3.2. omtalte jævnstrømssløjfe efter  

 hver brydeimpuls etableres således, at der ikke forekommer prle og lignende  

 fænomener i tidsrum af længere varighed, end at jævnstrømssløjfen er stabil i  

 løbet af højst 1,5 ms.
 Jævnstrømssløjfen skal endvidere udvise sådanne egenskaber, at  

 øjebliksværdien af sløjfestrømmen Is mA, til ethvert tidspunkt, t ms, i det  

 første millisekund efter en stabil sløjfedannelse ligger inden for det  

 skraverede område på Fig. 2.4.5.a., og derefter højst afviger 1 mA fra en  

 stationære værdi, når særudstyrets linieklemmer er påtrykt en spænding på 48  

 V gennem 2 x 400 ohm som vist i Fig. 2.4.5.b.
 2.4.6. Når der fra et særudstyr foretages nummervalg med  

 jævnstrømsimpulser, skal den i pkt. 2.3.1. omtalte jævnstrømssløjfe  

 genindkobles således, at øjebliksværdien af sløjfestrømmen, Is til ethvert  

 tidspunkt, t ms, i de første 10 ms ligger inden for det skraverede område på  

 Fig. 2.4.6.a., og derefter højst afviger 1 mA fra sin stationære værdi, når  

 særudstyrets linieklemmer er påtrykt en spænding på 48 V gennem 2 X 400 ohm,  

 som vist i Fig. 2.4.6.b.
2.5. Seriemodstand Et særudstyr, i hvilket en forbindelse er gennemstillet til en anden del  

 af abonnentinstallationen, må højst bidrage med 36 ohm til  

 abonnentinstallationens samlede sløjfemodstand, jf. dog pkt. 4.3.
 Ved kontrol af seriemodstanden anvendes i princippet måleopstillingen i  

 Fig. 2.5., og seriemodstanden bestemmes af (U/I - (2R + Ra)) ohm.
2.6. Elektrisk belastning Et særudstyr i sløjfetilstand skal vedvarende kunne tåle den effekt, som  

 det tilføres, når linieklemmerne er påtrykt en jævnspænding på 56 V gennem en  

 modstand på 220 ohm.
3. Egenskaber over for ringefrekvenser 3.1. Indgangsimpedans Et særudstyr i rotilstand skal ved frekvenser i frekvensområderne 25 +/- 5  

 Hz og 50 +/- 5 Hz have en indgangsimpedans, som svarer til, at strømmen som  

 funktion af spændingen er mindre end den i Fig. 3.1. viste grænse.
3.2. Impedans mod jord Et særudstyr - såvel i rotilstand som i sløjfetilstand - skal mellem de  

 kortsluttede linieklemmer og jord/stel have en impedans med en numerisk værdi  

 på mindst 1 Mohm ved vekselspændinger med effektivværdi op til 120 V og  

 frekvenser og til 55 Hz.
3.3. Elektrisk belastning Et særudstyr skal kunne tåle den energi, som det tilføres, når der i 1300  

 ms efter en ændring fra rotilstand til sløjfetilstand er påtrykt  

 linieklemmerne en jævnspænding på 56 V overlejret med en 50 Hz vekselspænding  

 på 120 V gennem en modstand på 500 ohm.
4. Egenskaber over for talefrekvenser 4.1. Indgangsimpedans 4.1.1. Et særudstyr skal i rotilstand have en indgangsimpedans med en  

 numerisk værdi på mindst 30 kohm ved vekselspændinger med effektivværdi op  

 til 2,5 V og frekvenser fra 50 Hz til 15 kHz.
 4.1.2. Et særudstyr skal i sløjfetilstand have en indgangsimpedans, hvis  

 tilpasningsdæmpning over for en modstand på 600 ohm er mindst 10 dB i  

 frekvensområdet fra 300 til 3400 Hz.
 Dette kræves dog ikke opfyldt:
- i tidsrummet fra klartone er modtaget, til transmissionsudstyr er  

 indkoblet efter nummervalg med jævnstrømsimpulser - i tidsrummet fra jævnstrømssløjfe er etableret, til transmissionsudstyr  

 er indkoblet efter besvarelse af et opkald.
 Kravet til tilpasningsdæmpningen skal være opfyldt ved vekselspændinger  

 med effektivværdi op til 2,5 V, når jævnstrømssløjfen i særudstyret er  

 påtrykt en jævnspænding på 56 V gennem 2 x250 ohm, som vist i FGig. 4.1.2.
 Indgangsimpedansens tilpasningsdæmpning over for en modstand på 600 ohm  

 er: 20 log10 ((Z + 600)/Z - 600)) dB, hvor Z er indgangsimpedansen (kompleks  

 værdi).
Ved kontrol af tilpasningsdæmpningen anvendes den i fig. 4.1.2. viste  

 måleopstilling.
Tilpasningsdæmpningen er her bestemt af 20 log10 (2,5/u) dB.
 4.1.3. Et særudstyr skal i sløjfetilstand have en indgangsimpedans, hvis  

 numeriske værdi er mindst 300 ohm i frekvensområdet fra 3400 Hz til 15 kHz.
 Dette kræves dog ikke opfyldt:
- i tidsrummet fra klartone er modtaget, til transmissionsudstyr er  

 indkoblet efter nummervalg med jævnstrømsimpulser, - i tidsrummet fra jævnstrømssløjfe er etableret, til transmissionsudstyr  

 er indkoblet efter besvarelse af et opkald.
 Kravet til indgangsimpedansen skal være opfyldt ved vekselspændinger med  

 effektivværdi op til 2,5 V, når jævnstrømssløjfen i særudstyret er påtrykt en  

 jævnspænding på 56 V gennem 2 x 250 ohm, som vist i Fig. 4.1.3.
4.2. Impedansbalance mod jord Et særudstyr skal såvel i rotilstand som i sløjfetilstand være  

 impedansmæssigt balanceret mod jord med en jordbalancedæmpning på mindst 50  

 dB ved frekvenser fra 50 til 600 Hz og på mindst 56 dB ved frekvenser fra 600  

 til 3400 Hz.
Over 3400 Hz må jordbalancedæmpningen højst falde med 6  

 dB/oktav.
Ved kontrol af jordbalancedæmpningen anvendes den i Fig. 4.2. viste  

 måleopstilling.
Jordbalancedæmpningen er her bestemt af: 20 log10 (7,75/u)  

 dB.
Måling af u V foretages med afbryderen S såvel åben som lukket og med  

 omkobleren K i begge stillinger.
Alle terminaler, som er eller kan være vekselstrømsmæssigt jordforbundne  

 under normal drift, skal være forbundet til stel eller udvendigt tilgængelige  

 metaldele under målingen.
Hvis der ikke findes stel eller udvandigt  

 tilgængelige metaldele, anbringes særudstyret på en metalplade af mindst  

 samme størrelse som udstyrets grundflade.
Eventuelle jordforbundne terminaler  

 og kontakten S forbindes til metalpladen.
4.3. Indskydningsdæmpning Et særudstyr, i hvilket en forbindelse er gennemstillet til en anden del  

 af abonnentinstallationen, må i frekvensområdet 0,3-15 kHz højst bidrage med  

 en indskydningsdæmpning på 0.25 dB til dæmpningen af den samlede forbindelse.
 Dette krav kan ikke umiddelbart forventes opfyldt, hvis der i særudstyret  

 ved gennemstillingen samtidig forekommer seriemodstand, jf. pkt. 2.5. og  

 parallel impedans, jf. pkt. 4.1.1.
 Kontrol af, om kravet er opfyldt, foretages ved måling af særudstyrets  

 indskydningsdæmpning mellem modstande på 600 ohm ved målespændinger med  

 effektivværdi op til 2,5 V, som vist i Fig. 4.3.
4.4. Sendeniveauer 4.4.1. Fra et særudstyr må der ikke afgives vekselspændinger med  

 øjebliksværdier, som overstiger 3,5 V mellem linieklemmerne.
 4.4.2. Fra et særudstyr i sløjfetilstand må der ved sending af  

 vekselstrømme hidrørende fra tale og musik ikke afgives effekter, som i  

 middel i noget tidsrum af 3 s varighed overstiger 100 micro W ( 10 dBm), når  

 særudstyrets linieklemmer er belastet mod en modstand på 600 ohm.
 Dette krav svarer til, at spændingen over en modstand på 600 ohm på  

 linieklemmerne ikke på noget tidspunkt må overstige 245 mV, når måling  

 foretages med et instrument, som med en integrationstid på højst 3 s måler  

 effektivværdien af vekselspændingen.
Et særudstyr, som er indrettet til sending af vekselstrømme hidrørende fra  

 tale og musik, bør af hensyn til en tilfredsstillende modtagning, f.eks. ved  

 hjælp af et almindeligt telefonapparat, have et referenceækvivalent for  

 sending på 4,0 +/- 2,5 dB/NOSFER.
Dette kan som regel opnås ved, at  

 sendeniveauet ved normal brug af særudstyret holdes så nær som muligt ved det  

 maksimalt tilladte niveau.
 4.4.3. Fra et særudstyr i sløjfetilstand må der ved sending af  

 kodesigneler i form af vekselstrømme ikke afgives effekter, som i middel i  

 noget tidsrum af 0,2 s varighed overstiger 100 microW (- 10 dBm) for  

 frekvenskomponenter under 3400 Hz og 0,1 microW (-40 dBm) for eventuelt  

 forekommende frekvenskomponenter over 3400 Hz, når særudstyrets linieklemmer  

 er belastet med en modstand på 600 ohm.
 Dette krav til middeleffekten skal være opfyldt, hvad enten et kodesignal  

 indeholder een eller flere frekvenser, og hvad enten det sendes vedvarende  

 eller intermitterende med konstant eller varierende amplitude og/eller  

 frekvens.
 Kravet svarer til, at spændingen over en modstand på 600 ohm på et  

 særudstyrs linieklemmer ikke på noget tidspunkt må overstige 245 m V,  

 henholdsvis 7,75 mV, når måling foretages med et instrument, som med en  

 integrationstik på højst 0,2 s måler effektivværdien af vekselspændinger i  

 frekvensområdet hhv. under og over 3400 Hz.
 Hvis der eksempelvis i et kodesignal samtidig forekommer n forskellige  

 frekvenser med samme middeleffektniveau, må dette ikke ved hver enkelt  

 frekvens overstige (- 10 -10 log10 n) dBm, dvs. at effektivværdien af  

 spændingen ved hver enkelt frekvens højst må være (245 /Vn) m V ved en  

 integrationstid på højst 0,2 s.
 Opmærksomheden henledes på, at der på grund af den interne signalering i  

 telefonnettet er en risiko for utilsigtet nedkobling af en forbindelse, over  

 hvilken der sendes kodesignaler om frekvenser over 2000 Hz.  

 Enkeltfrekvenskoder i området 2800-3400 Hz bør under alle omstændigheder  

 undgås på forbindelser mellem abonnenter her i landet, og på forbindelser til  

 udlandet bør frekvensområdet 2200-2500 Hz ligeledes lades ude af betragtning  

 i enkeltfrekvenskoder.
 4.4.4. Såfremt der fra et særudstyr i sløjfetilstand samtidigt sendes  

 vekselstrømme hidrørende fra tale og musik og fra kodesignaler, må de afgivne  

 middeleffekter ikke sammenlagt overstige 100 microW (-10 dBm), når  

 særudstyrets linieklemmer er belastet med en modstand på 600 ohm.  

 Middeleffekterne bestemmes herved som anført henholdsvis i pkt. 4.4.2. og  

 4.4.3.
5. Særudstyr med opkaldsfunktion 5.1. Almindeligt 5.1.1. Et særudstyr kan være indrettet til efter manuel eller automatisk  

 start helt eller delvist at udføre en eller flere opkaldsfunktioner  

 automatisk, f.eks. starte opkald, modtage klartone, foretage nummervalg,  

 indkoble transmissionsudstyr eller gennemstille en etableret forbindelse til  

 en anden del af abonnentinstallationen, jf. pkt. 2.5. og 4.3.
 Gennemstilling fra en abonnentledning til en anden abonnentledning må dog  

 aldrig finde sted.
 5.1.2. Hvert enkelt opkald skal indledes med, at der etableres  

 sløjfetilstand enten i særudstyret eller i den øvrige del af  

 abonnentinstallationen.
 5.1.3. I et særudstyr må et nummervalg først påbegyndes, efter at der er  

 modtaget klartone fra det offentlige telefonnet.
 Et særudstyr med automatisk start af nummervalg skal være udstyret med en  

 klartonemodtager.
5.2. Klartonemodtagning 5.2.1. Et særudstyr med klartonemodtager skal - i tidsrummet fra et opkald  

 er indledt til klartone er modtaget - opfylde de krav til jævnstrømssløjfe og  

 indgangsimpedans, som er anført i pkt. 2.1., 2.3.1., 2.4.2., 2.4.3., 4.1.2.  

 samt 4.1.3.
 5.2.2. I et særudstyr med automatisk start af nummervalg skal  

 klartonemodtageren være aktiveret og derved have startet nummervalg senest 4  

 s efter, at der i sløjfetilstand er påtrykt særudstyrets linieklemmer en  

 klartone i form af vedvarende vekselspænding med en effektivværdi på 50 til  

 1000 m V (- 23,8 dBm til + 2,2 dBm) ved enhver frekvens i området 350-500 Hz.
 5.2.3. I et særudstyr med automatisk start af nummervalg må  

 klartonemodtageren ikke aktiveres, når der i sløjfetilstand påtrykkes  

 særudstyrets linieklemmer:
- vekselspændinger i tidsrum af kortere varighed end 1,2 s og med  

 effektivværdi op til 1000 m V, som påtrykkes med pauser på 0,2 s, - vedvarende vekselspændinger med effektivværdi op til 10 m V, - vedvarende vekselspændinger med frekvenser op til 110 Hz og med  

 effektivværdi op til 1000 mV, - enkelte, tilfældige, kortvarige støjimpulser med spidsspændinger op til  

 500 V.
 Ved kontrol af, om sidstnævnte krav er opfyldt, anvendes den i Fig 5.2.3.  

 viste måleopstilling.
5.3. Nummervalg med jævnstrømsimpulser 5.3.1. Nummervalg med jævnstrømimpulser skal foretages som en række  

 afbrydelser (brydeimpulser) af jævnstrømssløjfen.
 Under nummervalg med jævnstrømsimpulser fra et særudstyr skal  

 jævnstrømssløjfen mellem linieklemmerne opfylde de krav, der er anført i pkt.  

 2.1., 2.3. og 2.4.
 Fra et opkald er indledt, til der efter et nummervalg med  

 jævnstrømsimpulser er indkoblet transmissionsudstyr, må der ikke fra et  

 særudstyr afgives vekselspændinger - ud over de, der skyldes brydeimpulserne  

 - som over særudstyrets linieklemmer belastet med en modstand på 600 ohm har  

 en effektivværdi større en d 77,5micro V (-80 dBm).
 5.3.2. Ved nummervalg med jævnstrømsimpulser skal antallet af  

 brydeimpulser for hvert ciffer svare til cifferværdien, idet dog  

 cifferværdien 0 skal svare t il 10 brydeimpulser.
 Brydeimpulserne skal for hvert ciffer afgives med en nominel frekvens på  

 enten 10 eller 16 Hz og med et nominelt forhold mellem slutte- og brydetider  

 på 1:2.
 Ved en nominel frekvens på 10 Hz skal brydetiden være 56-80 ms og  

 sluttetiden mellem to brydeimpulser 27-41 ms.
 Ved en nominel frekvens på 16 Hz skal brydetiden være 35-50 ms og  

 sluttetiden mellem to brydeimpulser 17-26 ms.
 5.3.3. Ved nummervalg med jævnstrømsimpulser skal mellemcifferperioden,  

 dvs. tidsrummet fra bagkant af sidste brydeimpuls for et ciffer til forkant  

 af første brydeimpuls for det følgende ciffer, være mindst 450 ms og højst 8  

 s.
 5.3.4. Nummervalg med jævnstrømsimpulser af et nummer med højst 9 cifre  

 skal være fuldført i løbet af højst 16 s, dvs. at tidsrummet fra forkant af  

 første brydeimpuls for første ciffer til bagkant af sidste brydeimpuls for  

 sidste ciffer højst må have en varighed af 16 s - som vist skematisk i Fig.  

 5.3.4.
5.3.5. Ved nummervalg med jævnstrømsimpulser af et nummer med flere end 9  

 cifre skal mellemcifferperioderne,jf. pkt. 5.3.3., være afpasset således -  

 som skematisk vist i Fig. 5.3.5., - at tidsrummet fra forkant af første brydeimpuls for første ciffer til  

 forkant af første brydeimpuls for 10. ciffer er højst 16 s, - at tidsrummet fra forkant af første brydeimpuls for 10. ciffer til  

 forkant af første brydeimpuls for 16. ciffer er højst 20 s, - at nummervalg af et nummer med fra 10 til 15 cifre er fuldført senest 20  

 s efter forkant af første brydeimpuls for 10. ciffer.
 - at nummervalg af et nummer med fra 16 til 21 cifre er fuldført senest 20  

 s efter forkant af første brydeimpuls for 16. ciffer.
5.4. Nummervalg med toneimpulser 5.4.1. nummervalg med toneimpulser foretages ved sending af kodesignaler i  

 et flerfrekvenssystem.
 Under nummervalg med toneimpulser fra et særudstyr skal dette opfylde de  

 krav til jævnstrømssløjfe og indgangsimpedans, som er anført i pkt. 2.1,  

 2.3.1., 2.4.2., 2.4.3. samt 4.1.2. og 4.1.3.
 Fra et opkald er indledt, til der efter et nummervalg med toneimpulser er  

 indkoblet transmissionsudstyr, må der ikke fra et særudstyr afgives  

 vekselspændinger - ud over de, der skyldes kodesignalerne - som over  

 særudstyrets linieklemmer belastet med en modstand på 600 ohm har en  

 effektivværdi større end 77,5 micro V (- 80 dBm).
 Opmærksomheden henledes på, at der indtil 1985 er nogle få fuldautomatiske  

 centraler i Sønderjylland (04-området) og på Møn, hvorfra der ikke er  

 mulighed for nummervalg med toneimpulser.
 5.4.2. Ved nummervalg med toneimpulser skal der for hvert ciffer sendes et  

 kodesignal i form af en vekselspændingsimpuls, som indeholder en frekvens i  

 lavt bånd (under 1000 Hz) og en frekvens i højt bånd (over 1000 Hz).
 Sammenhængen mellem cifferværdi og frekvenskombinationen i kodesignalerne  

 fremgår for hver cifferværdi af Fig. 5.4.2.
 Anvendelse af kodesignalerne, som i fig. 5.4.2. er symboliseret med * og ì  

 samt A, B, C og D, er endnu ikke fastlagt, og disse kodesignaler må indtil  

 videre ikke anvendes i forbindelse med et nummervalg.
 I et kodesignal må frekvenserne højst afvige 1,5% fra de nominelle  

 værdier, som er anført i Fig. 5.4.2.
 5.4.3. Ved nummervalg med toneimpulser fra et særudstyr skal de to  

 frekvenser i kodesignalet for et ciffer hver for sig sendes med et niveau,  

 som med en modstand på 600 ohm over særudstyrets linieklemmer skal være:
 - 11 dBm+/- 2 dB (275 til 173 m V) for frekvensen i det lave bånd (under  

 1000 Hz).
 - 9 dBm +/- 2 dB (346 til 218 mV) for frekvensen i de høje bånd (ver 1000  

 Hz).
 For hver frekvenskombination skal niveauet af frekvensen i det høje bånd  

 endvidere altid være 2 dB +/- dB højere end niveauet af frekvensen i det lave  

 bånd.
 5.4.4. Ved nummervalg med toneimpulser skal niveauet af det totale  

 forvrængningsprodukt hidrørende fra harmoniske frekvenser og intermodulation  

 være mindst 20 dB lavere end kodesignalernes niveau ved frekvensen i det lave  

 bånd.
 Niveauet hidrørende fra enhver uønsket frekvens må ikke overstige følgende  

 værdier:
300 mindre/= f mindre end 4300 Hz: - 33 dBm 4300 mindre/= f mindre end 28000 Hz: - 37 dBm ved 4300 Hz faldende med 12  

 dB pr. oktav til 28000 Hz.
28000 mindre/= f mindre end 70000 Hz: - 70 dBm 70000 mindre/= f mindre end 200000 Hz: - 80 dBm f større/= 200000 Hz: - 70 dBm.
5.4.5. Ved nummervalg med toneimpulser og manuel sending af hvert ciffer  

 skal sending af et kodesignals to frekvenser påbegyndes samtidigt.
Niveauet  

 ved hver af de to frekvenser må 7 ms efter starten højst afvige 1 dB fra den  

 endelige værdi.
 5.4.6. Ved nummervalg med toneimpulser og automatisk sending af hvert  

 ciffer skal sending af et kodesignals to frekvenser påbegyndes samtidigt, og  

 følgende tidskrav, se Fig. 5.4.6., skal være opfyldt:
Stigetid T1: mindre/= 5 ms Signaltid T2: 65 til 105 ms Faldetid T3: mindre/= 5 ms Pausetid T4: større/0 200 ms - (T1 + T2 + T3) Tiden, fra et signals start til udgangsniveauet er inden for den  

 specificerede værdi, benævnes stigetid T1. Tiden, fra et signals ophør til  

 pauseniveauet er inden for den specificerede værdi, benævnes faldetid T3.
5.5. Indkobling af transmissionsudstyr Et særudstyr med opkaldefunktion skal indkoble transmissionsudstyr senest  

 2 s efter, at et nummervalg er afsluttet.
5.6. Identifikationssignal 5.6.1. Et særudstyr med automatisk opkaldsfunktion skal senest 5 s efter,  

 at et nummervalg er afsluttet, udsende et identifikationssignal i form af et  

 kodesignal eller en meddelelse i klart sprog.
 5.6.2. Et identifikationssignal i form af et kodesignal skal være  

 sammensat af een eller flere frekvenser i frekvensområdet 800-2200 Hz og  

 sendes vedvarende eller intermitterende, indtil korrekt identifikationssignal  

 er modtaget fra de kaldte abonnent, eller indtil sløjfetilstandenen er afløst  

 af rotilstand.
 5.6.3. Et identifikationssignal i klart sprog skal gentages eller sendes  

 vedvarende, indtil korrekt identifikationssignal er modtaget fra den kaldte  

 abonnent, eller indtil sløjfetilstand er afløst af rotilstand.
5.7. Varighed af sløjfetilstand 5.7.1. I et særudstyr med automatisk opkaldsfunktion og udveksling af  

 informationer over en etableret forbindelse skal sløjfetilstanden ved hvert  

 opkald være afløst af rotilstand senest 1 minut efter afslutning af  

 nummervalget, medmindre opretholdelse af sløjfetilstand ud over 1 minut er  

 styret af modtagne informationer.
 5.7.2. Hvis der i et særudstyr med automatisk opkaldsfunktion og  

 udveksling af informationer over en etableret forbindelse opretholdes  

 sløjfetilstand ud over 1 minut, skal sløjfetilstand være afløst af rotilstand  

 senest 15 s efter sidst modtagne information, som har været tilstrækkelig til  

 fortsættelse af sløjfetilstand.
 Som en undtagelse fra denne regel kan det dog tillades, at sløjfetilstand  

 afløses af rotilstand senest 20 minutter efter modtagelse af et kodesignal  

 med en information, der entydigt betyder fortsættelse af sløjfetilstand, og  

 opfattes som sådan.
 5.7.3. I et særudstyr, hvor sløjfetilstandens varighed ud over 1 minut er  

 styret alene af den elektriske effekt af modtagne informationer, skal  

 sløjfetilstand altid være afløst af rotilstand senest 20 minutter efter  

 etablering af en forbindelse.
5.8. Gentagelse af opkald 5.8.1. Et særudstyr kan være indrettet til automatisk start og  

 gennemførelse af flere på hinanden følgende opkald til samme eller  

 forskellige numre i vilkårlig rækkefølge.
Der skal dog have været etableret  

 rotilstand i mindst 1 s mellem hvert opkald.
 5.8.2. Et særudstyr, der er indrettet til automatisk start og  

 gennemførelse af opkald samt til at detektere, om korrekt forbindelse er  

 opnået, må højst foretage 10 på hinanden følgende mislykkede opkald, før  

 særudstyret automatisk blokerer sig selv for yderligere opkald og giver alarm  

 for dette.
 Et sådant særudstyr må endvidere ved opkald til flere forskellige numre i  

 en vilkårlig tilbagevendende rækkefølge højst foretage 10 på hinanden  

 følgende mislykkede opkald til samme nummer, før særudstyret automatisk  

 blokerer sig selv for yderligere opkald til det pågældende nummer og giver  

 alarm for dette.
 Hvis et særudstyr på grund af mislykkede opkald har blokeret sig selv for  

 yderligere opkald til eet eller flere numre, må denne blokering først ophæves  

 efter en omhyggelig kontrol og eventuel fejlretning af særudstyret.
 5.8.3. Et særudstyr, der er indrettet til automatisk start og  

 gennemførelse af opkald, men ikke til at detektere om korrekt forbindelse er  

 opnået, må højst foretage 10 automatiske opkald mellem hvert manuelt  

 betjeningsindgreb.
6. Særudstyr med svarefunktion 6.1. Almindeligt 6.1.1. Et særudstyr med svarefunktion er indrettet således, at det efter  

 manuel eller automatisk start som følge af et ringesignal fra det offentlige  

 telefonnet foranlediger besvarelse af et opkald.
Svarefunktionen kan omfatte  

 manuel eller automatisk gennemstilling af en forbindelse til en anden del af  

 abonnentinstallationen, jf. pkt. 2.5. og 4.3.
 Gennemstilling fra een abonnentledning til en anden abonnentledning må dog  

 aldrig finde sted.
 6.1.2. Et særudstyr med automatisk start af svarefunktionen skal være  

 udstyret med en ringemodtager.
6.2. Ringemodtagning 6.2.1. Et særudstyr med ringemodtager skal i rotilstand opfylde de særlige  

 krav til impulsforvrængninger og indgangsimpedans, som er anført i pkt. 2.5.,  

 3.1. samt 4.1.1.
 6.2.2. I et særudstyr med automatisk start af svarefunktion skal  

 ringemodtageren ved aktivering som følge af et ringesignal etablere  

 sløjfetilstand i særudstyret.
 Denne tilstandsændring kan enten ske umiddelbart eller være betinget af  

 andre forhold i særudstyret f.eks. af, om dette er klar til besvarelse af et  

 opkald.
 6.2.3. En ringemodtager i et særudstyr skal være aktiveret senest 500 ms  

 efter, at der i rotilstand er påtrykt særudstyrets linieklemmer et  

 ringesignal sammensat af en jævnspænding på 44 til 56 V overlejret med en  

 vekselspænding med effektivværdi på 40 til 120 V og en frekvens i  

 frekvensområderne 25 +/- 2,5 Hz og 50 +/- 5 Hz.
 Såfremt aktivering ønskes ved modtagelse af straksringesignal, skal  

 ringemodtageren aktiveres senest 180 ms efter påtrykning af et ringesignal.
 6.2.4. I et særudstyr med automatisk start af svarefunktion må  

 ringemodtageren ikke aktiveres, når der i rotilstand påtrykkes særudstyrets  

 linieklemmer:
 - ringesignaler, som specificeret foran i pkt. 6.2.3., men i tidsrum af  

 kortere varighed end 90 ms, der gentages med mellemrum på 1 s.
 - vedvarende signaler sammensat af en jævnspænding på 44 til 56 V  

 overlejret med en vekselspænding med effektivværdi op til 10 V.
 - enkelte, tilfældige, kortvarige støjimpulser med spidsspændinger op til  

 500 V.
 Ved kontrol af, om sidstnævnte krav er opfyldt, anvendes den i Fig. 6.2.4.  

 Viste måleopstilling.
 6.2.5. Hvis et særudstyr med automatisk start af svarefunktion kan eller  

 skal anvendes parallelt med et telefonapparat eller andet udstyr, fra hvilket  

 der kan foretages nummervalg med jævnstrømsimpulser, bør et sådant nummervalg  

 ikke kunne aktivere særudstyrets ringemodtager og i hvert fald ikke kunne  

 aktivere særudstyrets ringemodtager og i hvert fald ikke kunne starte  

 svarefunktionen.
 Et særudstyrs egenskaber i den henseende kan med rimelig sikkerhed  

 kontrolleres ved hjælp af den i Fig. 6.2.5. viste måleopstilling, hvor  

 kontakten K sluttes og brydes med frekvenser fra 8 til 22 Hz og et forhold  

 mellem slutte- og brydetider på 1:2.
6.3. Indkobling af transmissionsudstyr Et særudstyr med svarefunktion skal indkoble transmissionsudstyr senest 2  

 s efter etablering af sløjfetilstand som følge af et ringesignal fra det  

 offentlige telefonnet.
 Hvis indkoblingen forsinkes mindst 1300 ms efter etablering af  

 sløjfetilstand, er transmissionsudstyret under normale forhold beskyttet imod  

 ringesignalspændinger.
6.4. Identifikationssignal 6.4.1. I et særudstyr med automatisk besvarelse af et opkald skal  

 besvarelsen indledes med udsendelse af et identifikationssignal i form af et  

 kodesignal eller en meddelse i klart sprog.
 6.4.2. Udsendelse af identifikationssignal skal være påbegyndt senest 5 s  

 efter etablering af sløjfetilstand i et særudstyr.
 6.4.3. Et identifikationssignal i form af et kodesignal skal være  

 sammensat af een eller flere frekvenser i frekvensområdet 800-2200 Hz og skal  

 sendes vedvarende eller intermitterende i et tidsrum af varighed 3 til 4 S.
6.5. Varighed af sløjfetilstand 6.5.1. I et særudstyr med automatisk svarefunktion og udveksling af  

 informationer over en etableret forbindelse skal sløjfetilstanden ved hver  

 forbindelse være afløst af rotilstand senest 1 minut efter etableringen,  

 medmindre opretholdelse af sløjfetilstand ud over 1 minut er styret af  

 modtagne informationer.
 Som en undtagelse fra denne regel kan det dog under afsendelse af  

 information fra en automatisk telefonsvarer tillades, at sløjfetilstand  

 opretholdes i op til 5 minutter ved hver forbindelse, selv om der ikke  

 modtages information over forbindelsen.
 6.5.2. Hvis der i et særudstyr med automatisk svarefunktion og udveksling  

 af informationer over en etableret forbindelse opretholdes sløjfetilstand ud  

 over 1 minut på grundlag af modtagne informationer, skal sløjfetilstand være  

 afløst af rotilstand senest 15 s efter sidst modtagne information, som har  

 være tilstrækkelig til fortsættelse af sløjfetilstand.
 Som en undtagelse fra denne regel kan det dog tillades, at sløjfetilstand  

 afløses af rotilstand senest 20 minutter efter modtagelse af et kodesignal  

 med en information, der entydigt betyder fortsættelse af sløjfetilstand, og  

 opfattes som sådan.
 6.5.3. I et særudstyr, hvor sløjfetilstandens varighed ud over 1 minut er  

 styret alene af den elektriske effekt af modtagne informationer, skal  

 sløjfetilstand altid være afløst af rotilstand senest 20 minutter efter  

 etablering af en forbindelse. 6.5.4. I et særudstyr med automatisk  

 svarefunktion og udveksling af informationer over en etableret forbindelse  

 bør det sikres, at sløjfetilstand snarest muligt afløses af rotilstand,  

 dersom den kaldende (A-abonnenten) afbryder en etableret forbindelse og  

 derved kan foranledige udsendelse af optagettone mod særudstyret  

 (B-abonnenten), jf. pkt. 7.4.2. Hvis sløjfetilstandens varighed ud over 1  

 minut er styret af den elektriske effekt af modtagne informationer, kan det  

 af denne grund være nødvendigt af forsyne særudstyret med udstyr til selektiv  

 detektering af optagettone.
7. Tekniske oplysninger om telefonnettet 7.1. Telefonnettets opbygning 7.1.1. Det offentlige danske telefonnet er opbygget omkring et hierarkisk  

 system, i hvilket abonnentinstallationerne (ca. 2. millioner) udgør det  

 nederste lag.
Abonnentinstallationerne i et centralområde med en største geografisk  

 udstrækning på op til ca. 20 km er via abonnentledninger tilknyttet en  

 (under)central, i hvilken telefonforbindelser mellem abonnentinstallationer  

 inden for centralområdet sammenstilles.
Undercentralerne i de ca. 1200  

 centralområder udgør det andet lag i det hierarkiske system.
 I hver egn af landet er op til ca. 25 centralområder sammenknyttet i en  

 netgruppe, i hvilken en af centralerne, hovedcentralen, virker som  

 transitcentral for telefonforbindelser mellem undercentralerne i netgruppen  

 samt ud over netgruppegrænserne.
Landets ca. 100 netgrupper er opdelt i 9 interurbaneområder.
I hver af  

 disse virker en af hovedcentralerne, interurbancentralen, som transitcentral  

 for telefonforbindelser mellem hovedcentralerne i interurbanområdet samt til  

 andre interurbancentraler og udlandscentralen.
 Interurbancentralen i København virker tillige som udlandscentral, dvs.  

 som transitcentral for telefonforbindelser til og fra udlandet.
Det foran beskrevne hierarkiske system udgør grundlaget for opbygningen af  

 telefonnettet.
I praksis har telefonnettet imidlertid i høj grad karakter af  

 et maskenet, idet der, uanset placeringen i hierakiet, er etableret direkte  

 ledninger (tværledninger) mellem to centraler, hvis telefontrafikken mellem  

 dem er tilstrækkelig stor, og det i øvrigt er teknisk forsvarligt og  

 økonomisk fordelagtigt.
7.1.2. Abonnentledninger er normalt fremført som metaltrådsledninger (kobber eller aluminium) i jordkabel, men i nogle tilfælde dog som pupiniserede ledninger, som bronzetråds luftledninger eller via multiplekssystemer.
 Abonnentledningerne er dimensioneret således, at deres jævnstrømsmodstand  

 (sløjfemodstanden) ikke overstiger 1400 ohm, og at deres nominelle dæmpning  

 (firpoldæmpningen omkring 800 Hz) ikke overstiger 9,5 dB.
7.1.3. En del af forbindelserne mellem centralerne er fremført som tåtråds  

 centralledninger.
Dette gælder for mange af forbindelserne mellem  

 undercentralerne og disses overordnede hovedcentraler samt for de fleste af  

 tværledningerne mellem undercentralerne.
Totråds centralledninger er udført enten som upupiniserede eller som pupiniserede kabelledninger.
 For sidstnævnte er grænsefrekvensen som regel ca. 5000 Hz. således at  

 frekvensområdet op til 3400 Hz kan påregnes overført, men i ganske enkelte  

 tilfælde er grænsefrekvensen lavere, og kun frekvensområdet op til 2400 Hz  

 kan her påregnes overført.
 Den nominelle dæmpning af en enkelt totråds centralledning vil normalt  

 ikke overstige 5-6 dB.
 Telefonnettet er endvidere dimensioneret således, at den nominelle  

 dæmpning af totråds ledninger (abonnentledninger og totråds centralledninger)  

 i den danske del af en telefonforbindelse til udlandet ikke overstiger 9,5  

 db, og at dæmpningsbidraget fra totråds ledninger i telefonforbindelser melle  

 to abonnentinstallationer her i landet ikke overstiger ca. 20 dB.
7.1.4. Den øvrige del af forbindelserne mellem centralerne er fremført som  

 firtråds ledninger, dvs., at de to transmissionsretninger i den enkelte  

 forbindelse er fremført i hver sin (enkeltrettede) talekanal i et  

 bærefrekvens- eller PCM-system.
Dette gælder alle ledninger mellem  

 interurbancentralerne og mellem disse og hovedcentralerne samt de fleste  

 tværledninger mellem hovedcentralerne.
 Som følge af kanaladskillelse i transmissionssystemerne er det effektivt  

 overførte frekvensområde på talekanaler i firtråds ledninger begrænset til  

 300-3400 Hz.
 Telefonnettet er dimensioneret således, at den samlede nominelle dæmpning  

 af n firtråds ledninger sammenstillet i forlængelse af hinanden er (4,0 + n x  

 0,5) dB.
 7.1.5. Telefonnettets centraler og centralledninger er i trafikmæssig  

 henseende udbygget i et sådant omfang, at trafikvejene mellem to vilkårlige  

 abonnentinstallationer her i landet i de fleste af døgnets timer normalt ikke  

 alle er optaget.
 På tidspunkter med stor trafiktæthed, f.eks, i travl time, dvs. en af  

 formiddagstimerne på hverdage, må der dog på grund af optagne trafikveje  

 påregnes, at opkald til abonnentinstallationer inden for egen netgruppe  

 afvises i op til ca. 2% af tilfældene, og at opkald til  

 abonnentinstallationer uden for egen netgruppe afvises i op til 5-10% af  

 tilfældene for de telefonforbindelser, der kræver flest centralledninger i  

 trafikvejen.
7.1.6. Hver abonnentinstallation i et interurbanområde er tildelt (mindst)  

 et sekscifret telefonnummer.
Ved opkald til en abonnentinstallation i eget  

 interurbanområde skal det sekscifrede telefonnummer benyttes ved  

 nummervalget.
 Hvert interurbanområde er tildelt et områdenummer (fra 01 til 09), og ved  

 opkald til en abonnentinstallation i et andet interurbanområde skal der ved  

 nummervalget benyttes landsnummeret, dvs. vedkommende områdenummer efterfulgt  

 af det sekscifrede telefonnummer.
 Ved selvvalg til en abonnentinstallation i udlandet skal der ved  

 nummervalget benyttes 009 + det internationale retningsnummer for vedkommende  

 land + vedkommende landsnummer normalt uden det indledende 0 (eller  

 undtagelsesvis 9).
7.2. Telefonforbindelsers transmissionskvalitet 7.2.1. Ved en telefonforbindelses afgrænsningspunkter mod  

 abonnentinstallationen er dens ind- og udgangsimpedans hovedsageligt bestemt  

 af abonnentledningens længde og tråddiameter samt af, at abonnentledningen i  

 centralen er sammenstillet med en anden abonnentledning eller en  

 centralledning med ca. 600 ohm impedans.
Ind- og udgangsimpedanser er som regel kapacitiv med en vinkel på op til  

 ca. 45 grader og en numerisk værdi, som aftager med stigende frekvens.
Ved  

 300 Hz kan der regnes med en størsteværdi på ca. 1400 ohm og ved 3400 Hz med  

 en mindsteværdi på ca. 300 ohm, medens den numeriske værdi ved 800 Hz normalt  

 er ca. 600-900 ohm.
 7.2.2. Den nominelle dæmpning af en telefonforbindelse mellem to  

 vilkårlige abonnentinstallationer her i landet overstiger ikke 26 dB, dvs. at  

 dæmpningen ved 800 Hz normalt er mindre en d26 dB.
 For den nationale del af en udlandsforbindelse, dvs. mellem en vilkårlig  

 abonnentinstallation her i landet og international ledning i  

 udlandscentralen, er den nominelle dæmpning højst 13 dB.
 Den nominelle dæmpning af internationale ledninger i en udlandsforbindelse  

 er højst 3 dB.
 Den maksimale nominelle dæmpning af den nationale del i udlandet kan  

 oplyses i det pågældende land, men vil normalt højst afvige nogle få dB fra  

 de 13 dB, der gælder for den danske del.
 7.2.3. For den enkelte telefonforbindelse er dæmpningens  

 frekvensafgængighed hovedsageligt bestemt af de upupiniserede ledninger i  

 forbindelsen.
 For en indenlands telefonforbindelse kan der normalt regnes med, at  

 dæmpningen ved frekvensen f Hz i frekvensområdet 400-3200 Hz kun i få  

 tilfælde overstiger (10 + 16 kvadratroden af f/800)dB, og for den danske del  

 af en udlandsforbindelse det halve heraf.
På grund af kanalafgrænsningerne i firtråds ledninger er  

 dæmpningsforholdene i frekvensområderne 300-400 Hz og 3200-3400 Hz noget  

 usikre.
Normalt må der regnes med nogle få dB større dæmpning i disse  

 frekvensområder end ved henholdsvis 400 og 3200 Hz.
7.2.4. Anvendelsen i telefonnettet af pupiniserede ledninger og firtråds  

 ledninger i multiplekssystemer medfører, at gruppeløbetiden for signaler i  

 frekvensområdet 300-3400 Hz kan være op til ca. 24 ms i en indenlands  

 telefonforbindelse og ca. 12 ms i hver af de nationale dele af en  

 udlandsforbindelse.
Gruppeløbetiden i de internationale ledninger i en  

 udlandsforbindelse kan i forbindelser vis satellit blive flere hundrede ms,  

 men er normalt af samme størrelsesorden som i de nationale dele.
 Løbetidsforvrængningen er som regel mindst ved frekvenser mellem 800 og  

 2000 Hz,og dette frekvensområde er derfor bedst egnet til kodesignalering med  

 vekselstrømme.
 7.2.5. På telefonforbindelser via firtråds ledninger i  

 bærefrekvenssystemer kan der forekomme frekvensforskydninger af de  

 transmitterede signaler.
 Frekvensforskydningen overstiger normalt ikke 2-3 Hz, men kan undertiden  

 være noget større.
 7.2.6. mellem to vilkårlige telefonforbindelser via det danske telefonnet  

 kan der normalt regnes med en mindste krydstaleafstand på ca. 60 dB.
 7.2.7. Ved en abonnentlednings afgrænsningspunkter mod  

 abonnentinstallationen overstiger den elektromotoriske kraft af elektrisk  

 støj normalt ikke ca. 100 m V i frevensområdet op til 150 Hz og normalt ikke  

 1 m V psofometrisk vejet i frekvensområdet op til 5 kHz.
 Den elektriske støj kan indeholde støjimpulser med spidsspændinger op til  

 ca. 500 V, undertiden dog på grund af elektriske udladninger i atmosfæren på  

 1000 V eller mere.
7.3. Liniesignalering mellem centralerne Ved bl.a. op- og nedkobling af en telefonforbindelse udveksles der  

 oplysninger mellem centralerne via centralledningerne i forbindelsen.
 Er centralledningerne fremført firtråds i bærefrekvenssystemer, foretages  

 denne signalering ofte ved hjælp af vekselstrømme i frekvensområdet 2000-3400  

 Hz.
7.4. Tonesignaler i abonnentnettet 7.4.1. Klartone angiver, at abonnentledningen er tilsluttet centralens  

 register, og nummervalg kan påbegyndes.
 I centralerne påtrykkes abonnentledningen klartonen med en frekvens på 425  

 Hz +/- 25 Hz og med et niveau svarende til -9 dBm +/- 2,5 dB over 600 ohm.
 Klartonen sendes vedvarende i tidsrummet, fra register er tilsluttet  

 abonnentledningen, til nummervalg er påbegyndt, dog højst 30-45 s.
 7.4.2. Optagettone angiver, at det kaldte telefonnummer eller trafikvejene  

 til det er optaget.
 I centralen påtrykkes abonnentledningen optagettonen med en frekvens på  

 425 Hz +/- 25 Hz og med et niveau svarende til -9 dBm +/- 2,5 dB over 600  

 ohm.
 Optagettonen sendes periodisk enten som toneimpulser på 250 ms +/- 25 ms  

 adskilt af pauser på 250 ms +/- 25 ms eller som toneimpulser på 175 ms +/- 25  

 ms adskilt af pauser på 470 ms +/- 70 ms.
 Optagettonen sendes i tidsrummet, fra centralens register har modtaget  

 signal om, at det kaldte telefonnummer eller trafikvejene til det er optaget,  

 til sløjfetilstand over abonnentledningen er afbrudt.
Optagettone udsendes endvidere som regel fra en central mod en  

 abonnentinstallation, i hvilken rotilstand ikke er etableret efter afbrydelse  

 af en etableret forbindelse.
Har den afbrudte forbindelse været etableret ved  

 opkald fra abonnentinstallationen (A-abonnent), påbegyndes udsendelse af  

 optagertone ca. 90 s (i nogle centraler dog op til 20 minutter) efter  

 afbrydelsen af forbindelsen og sendes vedvarende, indtil rotilstand er  

 etableret i abonnentinstallationen.
Har den afbrudte forbindelse været  

 etableret ved besvarelse af et opkald til abonnentinstallationen  

 (B-abonnent), påbegyndes udsendelse af optagetone ca. 1 s efter afbrydelsen  

 af forbindelsen og sendes vedvarende, indtil rotilstand er etableret i  

 abonnentinstallationen.
 7.4.3. Ringetone angiver, at forbindelse til det kaldte telefonnummer er  

 etableret, og der udsendes ringesignal mod abonnentinstallationen med det  

 kaldte telefonnummer.
 Ringetonen sendes med en frekvens på 425 Hz +/- 25 Hz og med et niveau,  

 der på abonnentledningen svarer til -9 dBm +/- 2,5 dB over 600 ohm.
 Ringetonen sendes enten som en straksringetone på 150-500 ms efterfulgt af  

 en pause på 0-4400 ms og derefter en periodisk ringetone med toneimpulser på  

 1000 ms +/- 100 ms adskilt af pauser på 4000 ms +/- 400 ms eller som en  

 straksringetone på 200-400 ms efterfulft af en pause på 0-9000 ms og derefter  

 en periodisk ringetone med toneimpulser på 750 ms +/- 250 ms adskilt af  

 pauser på 7500 +/- 1500 ms.
 Straksringetonen sendes umiddelbart efter, at forbindelse til det kaldte  

 telefonnummer er etableret, og den periodiske ringetone sendes, til  

 sløjfetilstand er etableret i abonnentinstallationen med det kaldte  

 telefonnummer, dog højst ca. 90s.
 7.4.4. Henvisningstone angiver, at der ved et nummervalg er valgt et ikke  

 anvendt telefonnummer.
 Henvisningstonen sendes periodisk som toneimpulser adskilt af pauser på  

 1000 ms +/- 250 ms.
 Hver toneimpuls er sammensat af tre delimpulser på hver 330 ms +/- 70 ms  

 adskilt af pauser på højst 30 ms.
 De tre delimpulser sendes i rækkefølge med frekvenserne henholdsvis 950 Hz  

 +/- 50 Hz, 1400 Hz +/- 50 Hz og 1800 Hz +/- Hz.
 De tre toner sendes hver for sig med et niveau, som på abonnentledningen  

 svarer til -9 dBm +/- 2,5 dB og en niveauforskel på højst 3 dB.
 7.4.5. I abonnentinstallationer med parallelapparater anvendes  

 advarselstone til angivelse af, at mere end et af parallelapparaterne indgår  

 i en forbindelse til en anden abonnentinstallation, således at der er  

 mulighed for medhør.
 Advarselstonens frekvens, niveau og karakter er endnu ikke standardiseret,  

 men hyppigt sendes den vedvarende med en frekvens omkring 150 Hz, 450 Hz  

 eller 900 Hz.
7.5. Ringesignaler i abonnentnettet Ved opkald til et telefonnummer sendes der fra den lokale central et  

 ringesignal ud på abonnentledningen til vedkommende abonnentinstallation.
 Ringesignalet påtrykkes abonnentledningen som en jævnspænding på 44-56 V  

 overlejret en vekselspænding med effektværdi op til 120 V og med en frekvens  

 i frekvensområdet 25 Hz +/- 2,5 Hz.
 Ringesignalet sendes som en straksringning på 200-400 ms efterfulgt af en  

 pause på 0-9000 ms og derefter en periodisk ringning med ringesignaler på 750  

 ms +/- 150 ms adskilt af pauser på 7500 ms +/- 1500 ms.
 Straksringningen sendes umiddelbart efter, at forbindelse til det kaldte  

 telefonnummer er etableret, og forbliver opkaldet ubesvaret, fortsætter den  

 periodiske ringning i ca. 90 s.
 Besvares et opkald ved etablering af sløjfetilstand i vedkommende  

 abonnentinstallation, afbrydes tilringningen senest i førstkommende  

 ringepause.
7.6. Jævnstrømssignalering i abonnentnettet 7.6.1. I en central er alle abonnentledninger påtrykt en jævnspænding på  

 nominelt 48 V (44-56 V).
 Jævnspændingskildens pluspol er i centralen altid forbundet til jord.
 I rotilstand er abonnentledningen i de fleste centraler tilsluttet  

 pluspolen direkte og minuspolen gennem en relæspole med en jævnstrømsmodstand  

 på op til ca. 1400 ohm, men i enkelte centraltyper er begge poler tilsluttet  

 gennem relæspoler med jævnstrømsmodstande på 2 x 500 ohm.
 I sløjfetilstand er abonnentledningen (efter den nødvendige omkoblingstid  

 i centralen) tilsluttet jævnspændingskildens to poler gennem relæspoler med  

 jævnstrømsmodstande på ca. 2 x 250 ohm eller 2 x 400 ohm.
 7.6.2. I en abonnentinstallation kan der ikke forud påregnes en bestemt  

 polaritet af jævnspændingen på abonnentledningen, og polariteten kan på grund  

 af fejl blive ombyttet på et vilkårligt tidspunkt.
 I nogle abonnentinstallationer anvendes endvidere strømvending, således at  

 polariteten under sløjfetilstand er modsat polariteten i rotilstand.
 7.6.3. Den påtrykte jævnspænding afbrydes i nogle centraler i 80-200 ms  

 umiddelbart inden udsendeslse af klartone.
 7.6.4. I centraler, som udelukkende er indrettet til nummervalg med  

 jævnstrømsimpulser, foretages der i en af de fire første mellemcifferperioder  

 en kortvarig polvending af jævnspændingen, som i centralen påtrykkes  

 abonnentledningen.
I centraler, som er forberedt for eller indrettet til nummervalg med  

 toneimpulser, kan polvendingen foretages umiddelbart inden udsendelse af  

 klartone.
Har en abonnentinstallation mulighed for nummervalg med  

 toneimpulser, foretages polvendingen på dette tidspunkt.
Polvendingen har en varighed af 35-120 ms, og i dette tidsrum er polariteten modsat den normale i sløjfetilstand.
7.6.5. Efter et nummervalg er afsluttet og umiddelbart før ringetone udsendes, afbrydes abonnentledningens jævnstrømssløjfe kortvarigt i de fleste centraler.
 Dette valgslutsignal har en varighed af 125-250 ms.
