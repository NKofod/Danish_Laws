Rentemæssige konsekvenser Reference:
KGL § 1 KGL § 5, stk. 4 LV 1993 A.D.2.3.1, S.C.1.2.2.2, S.G Spørgsmål:
1. Kan et pengeinstituts påtænkte tildeling af  

 pengeinstituttets aktier til dets kunder, som led i et  

 indlånsarrangement, anses som en fradragsberettiget renteudgift for  

 pengeinstituttet? 2. Såfremt svaret på spørgsmål 1 er ja, på  

 hvilket tidspunkt vil fradragsretten da indtræde? 3. Udløser tildelingen af aktierne nogen beskatning hos kunden 4. Medfører det en ændret skattemæssig  

 bedømmelse af aktietildelingen, såfremt bindingsperioden for  

 indlånskontoen og spærring af depotet ændres fra 3 år  

 til 5 år? Svar:
 ad 1: Nej, se dog sagsfremstilling og begrundelse.
 ad 2: Bortfalder som følge af besvarelsen af spørgsmål  

 1.
 ad 3: Spørgsmålene afvises, se sagsfremstilling og  

 begrundelse.
 Ad 4: Nej, besvarelsen af spørgsmål 1 ændres ikke som  

 følge heraf.
 Sagsfremstilling og begrundelse:
Et pengeinstitut påtænker at lancere et nyt opsparingsprodukt  

 for at fremme den almindelige opsparing.
Ideen til produktet er hentet fra et  

 tilsvarende produkt, der tilbydes af en stor europæisk bank.
 Beskrivelsen af produktet er som følger:
 Ønsker kunden at få opsparingskontoen ophævet i utide  

 dvs. inden 3 år fra kontoens oprettelse, eller dør kunden i  

 bindingsperioden, ophæves kontoen på følgende  

 vilkår:
 Forespørger forudsætter, at renter og udbytter beskattes  

 på helt normal vis hos kunden.
Kommunens skatteforvaltning er af den opfattelse, at aktietildelingen ikke  

 kan anses som en renteudgift for pengeinstituttet.
Skatteforvaltningen  

 finder, at aktietildelingen må anses som køb og salg af aktier  

 omfattet af reglerne i aktieavancebeskatningsloven.
Derimod må den  

 løbende rentetilskrivning skattemæssigt anses som en  

 renteindtægt for indskyder og en renteudgift for pengeinstituttet.  

 Aktietildelingstidspunktet må anses for købstidspunkt for  

 indskyder og salgstidspunkt for pengeinstituttet.
Vedrørende spørgsmål 1 og 2 kan Ligningsrådet  

 tiltræde kommunens udtalelse, idet aktietildelingen ikke kan anses som  

 en rente i skattemæssig forstand.
Aktietildelingen anses som salg af  

 aktier for pengeinstituttet på det tidspunkt, hvor aktierne endeligt og  

 ubetinget må anset for tildelt kunden, jf. nærmere nedenfor.
 Kontoen udgør for pengeinstituttet en gældsforpligtelse, hvor  

 pengeinstituttet udover den nævnte rente skal afholde afkast til kunden  

 i form af de nævnte aktier og eventuelt udbytte herpå.  

 Værdien heraf skal hos pengeinstituttet behandles som tab på  

 gæld efter kursgevinstlovens regler.
 Idet aktiernes tildeling til kunden indtil bindingsperiodens udløb  

 bl.a. er betinget af, at kunden ikke forinden afgår ved døden,  

 findes pengeinstituttets forpligtelse til at afstå aktierne at  

 være forbundet med en sådan usikkerhed, at pengeinstituttets  

 afståelse af aktierne og kundens erhvervelse heraf må anses for  

 udskudt indtil bindingsperiodens udløb.
 Pengeinstituttet kan derfor først på dette tidspunkt som tab  

 på gæld fratrække et beløb svarende til aktiernes  

 handelsværdi på tildelingstidspunktet, jf. kursgevinstlovens § 5,  

 stk. 4, når indskudskonto en ikke opfylder mindsterentekravet.
 Aktierne skal ligeledes anses for afstået til handelsværdien  

 på dette tidspunkt og pengeinstituttet skal opgøre  

 fortjeneste/tab efter reglerne i aktieavancebeskatningsloven.
 Spørgsmål 3a-d afvises fra besvarelse, idet  

 spørgsmålene ikke angår en bestemt skatteyder men en kreds  

 af ukendte indskydere, jf. lovens § 1.
 Ligningsrådet skal som vejledende besvarelse udtale  

 følgende:
Indskuddet i pengeinstituttet skal anses som en fordring omfattet af  

 reglerne i kursgevinstloven, hvorefter værdien af de tildelte aktier  

 anses for en kursgevinst, der skal behandles efter reglerne i denne lov.  

 Når indskudskontoen ikke opfylder mindsterenten er kursgevinsten  

 skattepligtig for personer.
Som følge af besvarelsen af  

 spørgsmål 1 indtræder beskatningen af den kursgevinst, som  

 aktietildelingen udgør, først ved aktiernes erhvervelse ved  

 bindingsperiodens udløb.
Tilbagelevering af aktierne ved  

 ophævelse af ordningen inden bindingsperiodens udløb  

 medfører således ikke skattemæssige konsekvenser.
 Afståelser efter erhvervelsen af aktierne ved bindingsperiodens  

 udløb skal behandles efter de almindelige regler om aktiesalg.
