 Der var ikke grund til på forhånd at afvise et anmeldt firmanavns  

 optagelse i handelsregistret.
(Kendelsen gengives i sin fulde ordlyd) SFK, Slagteriernes Fællesindkøbsforening a.m.b.a., har i skrivelse af 27.  

 marts 1991 klaget over, at politimesteren i Hvidovre i skrivelse af 20. marts  

 1991 (j.nr. 06PM-40110-00002-91./OH) afviste at registrere en anmeldelse af  

 firmaet »SFK FOOD PARTNER DENMARK a.m.b.a.« som et bifirma til  

 hovedfirmaet SFK, Slagteriernes Fællesindkøbsforening A.m.b.A.
 Sagens omstændigheder er følgende:
 Den 23. februar 1991 besluttede SFK, Slagteriernes Fællesindkøbsforening  

 a.m.b.a., Hvidovre, tillige at drive virksomhed under firmanavnet »SFK  

 FOOD PARTNER DENMARK a.m.b.a.« og foretog anmeldelse herom til  

 politimesteren i Hvidovre.
 I den påklagede skrivelse af 20. marts 1991 meddelte politimesteren, at  

 anmeldelsen af firmanavnet »SFK FOOD PARTNER DENMARK a.m.b.a« ikke  

 kunne optages i Handelsregistret, da den ikke var i overensstemmelse med  

 firmalovens § 10, stk. 1, på grund af den nærliggende risiko for forveksling  

 med andre firmaer.
 I klageskrivelsen af 27. marts 1991 har klagers advokat anført:
»De modhold, hvortil Politimesteren må antages at henvise er -ApS nr. 185.455 »FOOD PARTNERS ApS« -ApS nr. 180.231 »HS FOOD PARTNER ApS« Det gøres gældende, at de dominerende elementer i navnet »SFK FOOD  

 PARTNER DENMARK A/S« er tilstrækkelig særpræget og har tilstrækkelig  

 adskillelsesevne til, at forvekslingsmulighed med nævnte anpartsselskabsnavne  

 ikke foreligger.
1. Det dominerende element i navnet er SFK, som er den igennem årtier  

 stærkt indarbejdede betegnelse for selskabet.
SFK er leverandør af maskiner,  

 udstyr og hjælpestoffer m.v. til hele fødevareindustrien, herunder  

 slagterier, konservesfabrikker, fiskeindustrien, bagerierne etc.
Omsætningen  

 andrager knapt 1 mia. kr. årligt.
2. Betegnelsen »FOOD PARTNER« er en svag betegnelse og hentyder  

 alene til, at den pågældende virksomheds aktivitet ligger indenfor  

 fødevarebranchen.
Den omstændighed, at de to førnævnte anpartsselskaber er  

 blevet registreret, uanset at begge bruger denne betegnelse, godtgør, at  

 dette deskriptive udtryk ikke i sig selv indebærer forvekslingsmulighed.
 3. Udover den dominerende, stærke betegnelse »SFK« adskiller  

 »SFK FOOD PARTNER DENMARK a.m.b.a.« sig tillige ved den geografiske  

 tilføjelse »DENMARK«.
 4. Fra praksis kan jeg henvise til følgende afgørelser, der stadfæster, at  

 svage deskriptive betegnelser ikke nyder beskyttelse overfor samme betegnelse  

 med en eller flere tilføjelser:
 UfR 1961, 541: AARHUS STEN- og GRUSKOMPAGNI - ikke til hinder for: NORDISK  

 STEN- og GRUSKOMPAGNI A/S.
 UfR 1944, 976: INDUSTRIFORLAGET v/PP, ikke til hinder for: NORDISK  

 INDUSTRIFORLAG v/NN.
 UfR 1945, 637: SPORTHOUSE v/A, ikke til hinder for SPORTSHUSET v/B.
 UfR 1957, 591: SCANOTER M OLIEFYR A/S ikke til hinder for DANOTER M v/NN.
Endelig skal jeg bemærke, at SFK agter at anvende bifirmanavnet i sine  

 relationer med udenlandske forretningsforbindelser, for hvem selskabets  

 hovedfirma »SFK, Slagteriernes Fællesindkøbsforening a.m.b.a.« er  

 overordentlig vanskelig at forstå: det danske navn siger ikke udlændinge  

 noget og giver ofte anledning til besværligheder.' I en af ankenævnet indhentet udtalelse af 16. april 1991 fra  

 politimesteren i Hvidovre, har politimesteren som begrundelse for afvisningen  

 af anmeldelsen udtalt:
 »Ved undersøgelse af firmanavnet ses følgende firmaer at være  

 nærliggende risiko for forveksling:
 Food Division Denmark A/S, reg. nr. 106.477.
Food Planning, Consulting, Engineers And Architects ApS, nr. 38.369 H S Food Partner, Tofteåsen 22, 2840 Holte, Food Denmark K/S, Ringsted, Food Division Denmark FDD K/S, Ringsted, Food House v/Mona Lisa Lynge, Ålborg, og Food Service v/Asmus J.
Schmidt, Hinnerup.« De af politimesteren angivne stedsbetegnelser for de modholdte firmaer er  

 ikke registreret som en del af firmanavne.
I et supplerende indlæg af 16. maj 1991 har klagers advokat fastholdt,  

 hvad der er gjort gældende i klageskrivelsen og har supplerende bemærket, at  

 de modhold, som er anført i politimesterens redegørelse, bekræfter, at ordet  

 »FOOD« kan forekomme i en række selskabs- og firmanavne, uden at  

 disse indbyrdes er forvekslelige, eftersom både Erhvervs- og  

 Selskabsstyrelsen og de lokale firmaregistre har registreret de pågældende  

 navne.
Som bilag til skrivelsen var vedlagt selskabets brevpapir på såvel  

 engelsk som dansk, og som viser selskabets logo.
Endvidere var vedlagt en  

 engelsk brochure indholdende oplysninger om selskabet, herunder om selskabets  

 aktiviteter og produktområde.
 Det supplerende indlæg er ved ankenævnets skrivelse af 4. juni 1991  

 forelagt politimesteren til udtalelse, men politimesteren har ikke haft  

 bemærkninger hertil.
Da spørgsmålet om navnelighed tillige behandles i Erhvervs- og  

 Selskabsstyrelsen i forbindelse med anmeldelsen af navne eller ændring af  

 navne for aktie- og anpartsselskaber, fonde og finansvirksomheder, har  

 ankenævnet endvidere ved skrivelse af 6. maj 1992 anmodet Erhvervs- og  

 Selskabsstyrelsen om en kort redegørelse for den praksis, der inden for dette  

 område følges af styrelsen.
Ankenævnet anmodede endvidere Erhvervs- og  

 Selskabsstyrelsen om særligt at oplyse, om forskellige bogstavsbetegnelser  

 (SFK henholdsvis HS) foran iøvrigt identiske dobbeltnavne må antages at ville  

 medføre tilstrækkelig adskillelse, og om henholdsvis A/S og ApS tilføjet et  

 identisk dobbeltnavn indeholder tilstrækkelig adskillelse.
 I skrivelse af 19. maj 1992 har Erhvervs- og Selskabsstyrelsen oplyst:
 »Ved anmeldelse af navne eller ændring i navn for aktie- og  

 anpartsselskaber, fonde og finansvirksomheder foretager Erhvervs- og  

 Selskabsstyrelsen ved hjælp af sit EDB-system en maskinel  

 modholdsundersøgelse.
 Normalt kommer registreringsnægtelse kun på tale, hvis der som resultat af  

 modholdsundersøgelsen fra styrelsens register over aktie- og  

 anpartsselskaber, fonde og finansvirksomheder, fremdrages et navn, der er  

 visuelt identisk med det anmeldte.
 For så vidt angår spørgsmålet om bogstavskombinationerne »SFK«  

 henholdsvis »HS« foran iøvrigt identiske navne, anser styrelsen  

 derfor sådanne navne for at være tilstrækkeligt adskilte.
Endelig kan det meddeles, at selskabsbetegnelserne henholdsvis A/S og ApS  

 ikke anses for tilstrækkelig adskillelse over for to identiske  

 selskabsnavne.' Ankenævnet udtalte:
 Særlig efter udtalelsen af 19. maj 1992 fra Erhvervs- og Selskabsstyrelsen  

 finder ankenævnet ikke, at der er grundlag for på forhånd at afvise optagelse  

 af det anmeldte firmanavn i handelsregistret efter firmalovens § 10, hvorfor  

 politimesterens afvisning af 20. marts 1991 ophæves.
