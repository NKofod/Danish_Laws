Konkrete afgørelser vedr. § 1, stk. 2 fra ÅB 2004 I (N.j.nr.2636/2003) Ansøgeren havde været udsat for et røveri.
I den forbindelse havde han fået stjålet et ur til en værdi af 75.000 kr. og et collier til en værdi af 13.400 kr.
Ansøgerens forsikrings-selskab havde betalt erstatning med 32.060 kr.
Nævnet afslog at betale erstatning for effekterne, idet nævnet ikke fandt, at et collier og et ur til en samlet værdi af 88.400 kr. kan anses for sædvanlige personlige ejendele.
Nævnet fandt, at ansøger alene var berettiget til erstatning på 5.000 kr.
Da ansøgeren allerede havde modtaget mere end dette beløb fra sit forsikringsselskab, meddelte nævnet afslag, idet det af offererstatningslovens § 7, stk. 1, fremgår, at nævnet ikke kan betale erstatning, såfremt skaden dækkes fra anden side f.eks. forsikring.
