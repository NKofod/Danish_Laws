Bekendtgørelse om ændring af SPS-bekendtgørelsen (Specialpædagogisk støtte til uddannelse i udlandet) § 1 I SPS-bekendtgørelsen, bekendtgørelse nr. 819 af 2. juli 2007, som ændret ved bekendtgørelse nr. 112 af 28. januar 2010, bekendtgørelse nr. 752 af 28. juni 2012 og bekendtgørelse nr. 1285 af 17. december 2012, foretages følgende ændringer:
 1. Indledningen affattes således:
 »I medfør af § 2, stk. 1, nr. 3, § 2, stk. 4, § 3, stk. 2, nr. 1 og 3, § 4, stk. 2, § 9, stk. 2, § 12, stk. 6 og 7, § 12 a, § 13, stk. 3, § 15, stk. 1, § 16, stk. 4, § 17, stk. 3, og § 18, stk. 3, i lov om specialpædagogisk støtte ved videregående uddannelser, jf. lovbekendtgørelse nr. 584 af 1. juni 2014, fastsættes:«.
 2. I § 1, stk. 1, ændres »Styrelsen for Videregående Uddannelser (styrelsen)« til: »Kvalitets- og Tilsynsstyrelsen (styrelsen)«.
 3. I § 1, stk. 1, nr. 3, ændres »betingelserne i SU-bekendtgørelsens kapitel 20, undtagen § 67« til: »de betingelser, der er fastsat med hjemmel i SU-lovens § 2 b, stk. 2, jf. § 2 b, stk. 1, nr. 5«.
 4. Efter § 1 indsættes:
»§ 1 a.
Det er en betingelse for tildeling af specialpædagogisk støtte til uddannelse i et EU-eller EØS-medlemsland, at den studerende, der opfylder betingelserne i § 1, stk. 1, nr. 1 eller 2, er bosat i et EU- eller EØS-medlemsland, og 1) har haft sammenhængende ophold i Danmark i mindst 2 år inden for de sidste 10 år forud for ansøgningstidspunktet, 2) har gået i skole i Danmark i en betydelig periode, 3) har familiemedlemmer i Danmark, ud over de familiemedlemmer, der forsørger den uddannelsessøgende, og ansøgeren har haft nær kontakt med disse i en betydelig periode, 4) har haft betydelig økonomiske bånd til Danmark i en betydelig periode, 5) har haft arbejde i Danmark af et vist omfang og i en vis periode, eller 6) har betydelig tilknytning til Danmark på baggrund af mindst et af kriterierne i nr. 2-5, uden dog at opfylde kriteriet, og har betydelige danskkundskaber.
 Stk. 2. En studerende, der ikke har bopæl i et EU- eller EØS-medlemsland, har ret til uddannelsesstøtte til uddannelse i et EU- eller EØS-medlemsland, hvis den studerende opfylder betingelsen i stk. 1, nr. 1.
 Stk. 3. En studerende, der forsørgers af en EU- eller EØS-statsborger, der har bopæl i udlandet og samtidig er vandrende arbejdstager eller selvstændig erhvervsdrivende i Danmark, har uanset stk. 1 ret til specialpædagogisk støtte til uddannelse i et EU- eller EØS-medlemsland, hvis EU- eller EØS-statsborgeren har arbejdet i Danmark eller drevet selvstændig virksomhed i Danmark i mindst 5 år.
 Stk. 4. Stk. 1 gælder ikke for studerende, der ikke er registreret i CPR som udrejst, jf. § 24, stk. 5 og 6, i lov om Det Centrale Personregister.
§ 1 b.
Det er en betingelse for tildeling af specialpædagogisk støtte til uddannelse uden for EU- og EØS-medlemslandene, at den studerende, der opfylder betingelserne i § 1, stk. 1, nr. 1 eller 2, har haft sammenhængende ophold i Danmark i mindst 2 år inden for de sidste 10 år forud for ansøgningstidspunktet.
Stk. 2. Stk. 1 gælder ikke for studerende, der ikke er registreret i CPR som udrejst, jf. § 24, stk. 5 og 6, i lov om Det Centrale Personregister.« § 2 Bekendtgørelsen træder i kraft den 1. juli 2014.
