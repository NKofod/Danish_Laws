Resumé  



  

 En præst klagede over at hun kun fik den mindste godtgørelse for at udføre  

 arbejde på sin bopæl.
Kirkeministeriets afslag på at give en større  

 godtgørelse  

 var begrundet med at der var kontor i kirken.
 Ombudsmanden udtalte at Kirkeministeriet burde have partshørt  

 præsten om de indhentede oplysninger om at der var kontor i kirken.  

 Ministeriet  

 burde desuden have taget notat om oplysningerne.
Ministeriet havde endvidere undladt at foretage en konkret  

 vurdering af om præsten kunne benytte kontoret.
Ministeriet havde alene  

 henvist  

 til fast praksis.
 Ombudsmanden kritiserede ikke selve afgørelsen, men henstillede  

 at ministeriet ved en kommende revision af regelgrundlaget søgte at præcisere  

 bestemmelserne. (J.nr. 2000-1798-811).
Godtgørelse til præst uden tjenestebolig.
Partshøring.  

 Notatpligt.
Skøn.
Hjemmel Det fremgik af sagen at A i  

 brev af 2. maj 1999 til kirkeministeren bad om at få godtgørelse efter  

 reglerne  

 om godtgørelse til præster uden tjenestebolig.
A skrev bl.a. følgende:
Undertegnede, (A) vil  

 hermed gøre opmærksom på, at jeg aldrig har fået tildelt boliggodtgørelse,  

 selv  

 om jeg bor i egen bolig.
Der er ingen tjenestebolig til min stilling som  

 sognepræst i (X) sogn på Færøerne.
Siden min ansættelse 1. februar 1996 har  

 jeg  

 mange gange gjort opmærksom på dette forhold.
Første gang mundtligt gennem  

 Præsteforeningen allerede i foråret 1996, skriftligt i februar 1997, og siden  

 igen flere gange mundtligt.
Jeg ved, at Præsteforeningen har forelagt  

 problemet  

 i Kirkeministeriet, dog uden at jeg har fået noget positivt svar.
Derfor  

 denne  

 skriftlige henvendelse.
Da jeg i efteråret 1995  

 søgte stillingen som sognepræst i (X) sogn, ( ), var jeg godt klar over, at  

 der  

 ikke var tjenestebolig til rådighed.
Dog ville jeg gerne flytte i  

 tjenestebolig,  

 hvis den fandtes.
Men jeg regnede naturligvis med, at ordningen med  

 boliggodtgørelse til præster, der ufrivilligt ikke bor i tjenestebolig, som  

 gælder i Den danske Folkekirke, også var gældende for mig.
På denne måde  

 oplever jeg, at der bliver gjort forskel på vilkårene for præster, der er  

 ansat  

 i Den Danske Folkekirke.
Foruden at jeg har kontor i mit eget hjem, bliver  

 boligen også brugt meget i mit daglige arbejde i det hele taget.
På Færøerne er der en stærk  

 tradition for, at præsteboligen bliver brugt meget uden hensyn til om den er  

 tjenestebolig eller ikke.
På Færøerne er der f.eks. tradition for at flere  

 vil  

 giftes hjemme hos præsten, og jeg har haft flere bryllupper med mange  

 bryllupsgæster hjemme i min stue.
Desuden er der mange samtaler i forbindelse  

 med dåb, begravelse, sjælesorg, arbejdsmøder osv. der foregår i hjemmet.
 Det skal også bemærkes her,  

 at boligforholdene i (Y) by er meget problematiske, og jeg har en meget høj  

 husleje, p.t. 12.700 kr. om måneden; derfor betragter jeg min boligsituation  

 som en urimelig lønforringelse i forhold til mine kollegaer.
Min anmodning er derfor, at  

 jeg får de samme økonomiske vilkår som mine kollegaer og dermed  

 boliggodtgørelse med tilbagevirkende kraft for de 3 ¼ år, jeg har været  

 sognepræst i (X) sogn, og at ordningen med boliggodtgørelse fortsætter i  

 fremtiden. Kirkeministeriet bad  

 biskoppen over Færøernes Stift om en udtalelse.
Biskoppen anbefalede i brev  

 af  

 22. juni 1999 at der blev givet en passende boliggodtgørelse.
 I brev af 6. juli 1999 til A  

 skrev Kirkeministeriet bl.a. følgende:
Provsten har telefonisk  

 oplyst, at Deres bolig ligger i (Z) sogn, men dog i umiddelbar nærhed af (X)  

 sogn, hvor De er ansat som sognepræst.
Det er endvidere oplyst, at der  

 forefindes kontor i (V) kirke.
I anledning heraf skal man  

 meddele, at ministeriet herved med virkning fra den 1. juli 1999 bevilger Dem  

 en godtgørelse efter kapitel 3 i aftale af 24. april 1991 mellem  

 Kirkeministeriet og Den Danske Præsteforening om ydelse af godtgørelse i  

 visse  

 tilfælde til præster, der ikke bor i tjenestebolig.
Godtgørelsen udgør pr. 1.  

 april 1999 3.960 kr. årligt.
Godtgørelsen afholdes på Færøerne af  

 fællesfonden  

 og reguleres pr. 1. april. Domprovsten skrev i brev af  

 11. januar 2000 til ministeriet at det ikke var korrekt og måtte bero på en  

 misforståelse at han skulle have oplyst at der var kontor i den pågældende  

 kirke i den forstand at kontoret uforstyrret kunne benyttes af A i tjenesten.  

 Han skrev desuden bl.a. følgende:
 Det pågældende kontor med  

 menighedsrådets telefon, telefax, kopimaskine, computer i forbindelse med  

 ministerialbogsregistrering og brandbox til det ene sæt kirkebøger, anvendes  

 af  

 menighedsrådet, klokker, degn, organist og som modtagerum for kirkens to  

 deltids sekretærer, som udfører kirkebogsarbejde for undertegnede (tilmelding  

 til dåb, navngivning, vielse og begravelse).
(A)s præstetjeneste  

 foregår, som overalt på Færøerne, i boligen.
De på Færøerne udbredte  

 hjemmevielser foregår også i præstens hjem.
Jeg har fået oplyst, at  

 boliggodtgørelsens størrelse er afhængig af, om der findes et anvendeligt rum  

 i  

 kirken. I brev af 17. januar 2000  

 skrev A igen til ministeriet og anførte at afgørelsen om den lave godtgørelse  

 var truffet på et forkert grundlag.
A henviste til domprovstens brev af 11.  

 januar 2000. A mente at hun var berettiget til den højere godtgørelse på  

 24.192  

 kr. pr. år efter aftalens kapitel 2, og at godtgørelsen skulle have  

 tilbagevirkende kraft fra februar 1996.
I brev af 7. februar 2000  

 til A svarede ministeriet at man efter fast praksis bevilgede godtgørelse  

 efter  

 aftalens kapitel 3 i alle sager hvor der var kontorlokale i kirken.  

 Godtgørelsen blev desuden efter fast praksis bevilget med virkning fra den  

 førstkommende første efter ansøgningen.
Tidspunktet blev derfor ændret til 1.  

 juni 1999.
A klagede herefter i brev af  

 29. maj 2000 til mig.
A skrev bl.a. at hun havde klar opbakning fra Den  

 Danske  

 Præsteforening.
Kirkeministeriet har i brev  

 af 6. juli 2000 til mig udtalt at Kirkeministeriet indgik aftalen af 24.  

 april  

 1991 efter bemyndigelse fra Finansministeriet.
Kirkeministeriet udtalte  

 endvidere bl.a. følgende:
 Det var en forudsætning for  

 bemyndigelsen fra Finansministeriet, at aftalen mellem Kirkeministeriet og  

 Præsteforeningen fulgte retningslinierne i rammeaftale af 16. oktober 1989  

 mellem Finansministeriet og tjenestemændenes centralorganisationer om  

 kontorholdsgodtgørelse.
Ifølge § 1 i rammeaftalen af  

 16. oktober 1989 kan der ikke ydes godtgørelse i de tilfælde, hvor  

 ansættelsesmyndigheden eller andre stiller kontor eller andet tjenstligt  

 lokale  

 til rådighed uden for tjenestemandens bopæl.
Finansministeriet accepterede  

 imidlertid, at Kirkeministeriet indgik en aftale, der gav mulighed for ydelse  

 af en vis godtgørelse, uanset at der blev stillet kontor eller andet  

 tjenstligt  

 lokale til rådighed for præsten.
Baggrunden herfor var, at det må forventes,  

 at  

 et vist antal personlige samtaler i medfør af præstegerningen henlægges til  

 præstens private bolig, når boligen er beliggende i sognet eller i umiddelbar  

 nærhed af dette.
 I forbindelse med indgåelsen  

 af aftalen af 24. april 1991 blev de nærmere retningslinier for ydelse af  

 godtgørelse i henhold til aftalen aftalt mellem Præsteforeningen og  

 ministeriet.
Efter de mellem  

 Præsteforeningen og ministeriet aftalte retningslinier for ydelse af  

 godtgørelse  

 i henhold til aftalen, kan der ikke bevilges godtgørelse efter aftalens  

 kapitel  

 2 (den store godtgørelse), når der er kontor i kirken eller andet tjenstligt  

 lokale fx i en sognegård, hvor præsten kan holde træffetid.
Det er ikke nogen  

 betingelse, at kontoret/lokalet udelukkende er til brug for denne præst.
Der  

 er  

 altså ikke noget i vejen for, at kontoret/lokalet også anvendes af andre, og  

 den omstændighed, at præsten foretrækker, at folk kommer på hans/hendes bopæl  

 bevirker ikke, at der kan gives den store godtgørelse.
 Den i domprovstens brev af  

 11. januar 2000 nævnte benyttelse af kontoret i kirken er efter ministeriets  

 opfattelse ikke til hinder for, at kontoret friholdes til brug  

 for sognepræst  

 (A)s træffetid, eller at hun reserverer kontoret til afholdelse af  

 møder uden  

 for sin træffetid.
 Endvidere bemærkes, at  

 baggrunden for at tillægge sognepræst (A) godtgørelse efter aftalens kapitel  

 3  

 (den lille godtgørelse) er, at hendes boligs beliggenhed i nærheden af det  

 sogn  

 (præstegæld), hvor hun er ansat, må antages at medføre, at et vist antal  

 personlige samtaler i medfør af præstegerningen henlægges til hendes private  

 bolig.
 Ombudsmanden henviser i sit  

 brev til den anførte i Jens Garde m.fl., Forvaltningsret, Almindelige Emner  

 (1997), s. 221 ff.
 Jens Garde behandler det  

 anførte sted spørgsmålet om, i hvilket omfang forvaltningen ved udstedelse af  

 forvaltningsakter, der i større eller mindre udstrækning kan karakteriseres  

 som  

 skønsmæssige, er berettiget til at begrænse skønnet ved interne regler.
Man skal hertil bemærke, at  

 ministeriet ikke har anvendt interne regler, men har behandlet  

 sagen i  

 overensstemmelse med de retningslinier for udmøntning af aftalen af 24. april  

 1991, der blev aftalt med den forhandlingsberettigede organisation i  

 forbindelse med aftalens indgåelse.
Det bemærkes i denne forbindelse, at  

 sager  

 af denne art hører hjemme i regi af det tjenestemandsretlige system, dvs.  

 forhandlingsret, aftaleret og Tjenestemandsrettens kompetence. Jeg modtog herefter et brev  

 af 24. juli 2000 fra formanden for menighedsrådet i X sogn.
Han skrev på  

 opfordring af A på vegne af menighedsrådet bl.a. følgende:
 Kirkens kontor er  

 menighedsrådets, og dette kontor egner sig ikke som præstens samtaleværelse  

 og  

 arbejdsrum, hvor der kræves ro og uforstyrrethed, således som det også  

 fremgår  

 af domprovst(ens) brev af 11. januar 2000.
Kirkens kontor bliver brugt  

 dagen igennem af menighedsrådets medlemmer, kirkens personale og til  

 kordegneopgaver.
Menighedsrådet ønsker ikke denne mulighed begrænset, og  

 derfor  

 kan menighedsrådet hermed bekræfte, at kontoret ikke har været og ikke kan  

 blive stillet til rådighed for pastor (A) i hendes embedsførelse og daglige  

 arbejde. I brev af 30. juli 2000 til  

 mig fastholdt A sine synspunkter.
 Kirkeministeriet har i brev  

 af 18. august 2000 henholdt sig til ministeriets brev af 6. juli 2000.  

 Ministeriet har desuden anført at den af menighedsrådsformanden nævnte  

 benyttelse af kontoret ikke er til hinder for at kontoret friholdes til brug  

 for As træffetid, eller at A reserverer kontoret til afholdelse af  

 møder uden  

 for As træffetid.
I brev af 30. august 2000  

 til mig anførte A bl.a. at der  

  

 er  

  

 noget i vejen for at anvende kontoret  nemlig menighedsrådets klare  

 udtalelse  

 om at kontoret ikke kan blive stillet til rådighed.
I øvrigt forsøgte A i den  

 allerførste tid efter ansættelsen at bruge kontoret i forbindelse med  

 samtaler,  

 og flere gange blev A forstyrret hvor det var meget uheldigt.
Disse forsøg  

 ville derfor under ingen omstændigheder blive gentaget.
Der var ikke tale om  

 at  

 A foretrak at folk kom på hendes bopæl.
A havde bare ikke andre muligheder.
Ombudsmandens udtalelse Kirkeministeriets afgørelse er truffet på grundlag af aftale af 24.  

 april 1991 mellem Kirkeministeriet og Den danske Præsteforening om ydelse af  

 godtgørelse i visse tilfælde til præster der ikke bor i tjenestebolig.  

 Aftalen indeholder bl.a. følgende bestemmelser:
 § 1.  

  

 Til sognepræster, der bor i egen bolig, og som anvender boligen i deres  

 arbejde, kan ydes en godtgørelse for de derved forårsagede merudgifter.  

 Godtgørelse kan kun ydes, når boligen er beliggende i pastoratet eller i  

 umiddelbar nærhed af dette.
 § 2.  

  

 I medfør af § 1 kan godtgørelse i overensstemmelse med §§ 4-9 ydes til  

 præster, der stiller kontor m.v. til rådighed på deres bopæl med henblik på  

 træffetid o.l.
 Stk. 2.  

  

 I medfør af § 1 kan godtgørelse i overensstemmelse med bestemmelserne i §§  

 10-14 ydes præster, der uden at være omfattet af stk. 1  

 udfører tjeneste fra bopælen, og hvor det er nødvendigt for den pågældende at  

 udføre kontorarbejde o.l. på bopælen.
§ 3.  

  

 Til tjenestemandsansatte præster, der bor i egen bolig, og som  

 er ansat i en specialpræstestilling, der har karakter af en  

 distriktsansættelse, kan der ydes godtgørelse i overensstemmelse med  

 bestemmelserne i §§ 4-9 og 10-14 efter de i § 2, stk. 1 og 2 anførte  

 retningslinier. Den høje godtgørelse ydes  

 efter aftalens §§ 4-9 og den lave efter §§ 10-14.
 Kirkeministeriet har oplyst  

 at det i forbindelse med aftalens indgåelse mellem aftaleparterne blev aftalt  

 at der ikke kan bevilges den høje godtgørelse hvis der er kontor i kirken  

 eller  

 andet tjenstligt lokale, f.eks. i en sognegård hvor præsten kan holde  

 træffetid.
 Denne retningslinie fremgår  

 desuden af et internt notat af 3. maj 1991 fra Kirkeministeriet.
Det aftalte må imidlertid  

 for at give mening forudsætte at kontoret eller lokalet kan anvendes af  

 sognepræsten til at holde træffetid mv.
Jeg forstår ministeriets udtalelse  

 således at ministeriet er enig i denne betragtning.
Ministeriet har derfor  

 ved  

 afgørelsen skullet tage hensyn til ikke alene om der var et kontor, men også  

 om  

 dette var anvendeligt til det nævnte formål.
Det fremgår ikke af det aftalte  

 hvornår et kontor anses for anvendeligt til dette formål.
Ministeriet skulle  

 derfor udøve et skøn vedrørende dette spørgsmål.
 Uenigheden drejer sig om  

 hvorvidt kontoret ved den pågældende kirke kan anvendes af sognepræsten til  

 at  

 holde træffetid mv., eller om situationen bør sidestilles med tilfælde hvor  

 der  

 ikke er et kontor til dette formål.
 Det fremgår ikke af  

 ministeriets afgørelser af henholdsvis 6. juli 1999 og 7. februar 2000 at  

 ministeriet har vurderet om kontoret ved den pågældende kirke kunne anvendes  

 af  

 (A) til at holde træffetid mv.
 Da ministeriet traf  

 afgørelsen af 6. juli 1999, var der intet i sagen der tydede på at kontoret  

 ikke kunne anvendes af (A), og ministeriet havde derfor for så vidt ingen  

 grund  

 til at undersøge dette nærmere.
Efter forvaltningslovens §  

 19, stk. 1, er der imidlertid pligt til at foretage  

  

 partshøring  

  

 over for en part i sagen hvis parten ikke kan antages  

 at være bekendt med at myndigheden er i besiddelse af bestemte oplysninger  

 vedrørende sagens faktiske omstændigheder.
Det gælder dog kun hvis  

 oplysningerne er til ugunst for parten og er af væsentlig betydning for  

 sagens  

 afgørelse.
Ministeriet havde indhentet  

 oplysninger fra domprovsten om at der var kontor i kirken. (A) var ikke  

 bekendt  

 med at disse oplysninger indgik i sagen.
Oplysningen var til ugunst for (A)  

 og  

 af afgørende betydning for sagens afgørelse. (A) skulle derfor have været  

 partshørt om oplysningen medmindre en af de særlige undtagelsesregler i § 19,  

 stk. 2, kunne finde anvendelse.
 Efter § 19, stk. 2, nr. 1,  

 kan partshøring undlades hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende  

 grundlag.
Det fremgår af forarbejderne  

 til bestemmelsen (Folketingstidende 1985-86, tillæg A, sp. 153f) at der  

 sigtes  

 til oplysninger der er fremskaffet eller registreret på en særlig betryggende  

 måde som giver oplysningerne et autentisk præg.
Som eksempler på oplysninger  

 hvis indhentelse ikke uden videre bør udløse en pligt til partshøring, er i  

 forarbejderne nævnt folkeregisteroplysninger om nationalitet og civilstand,  

 oplysninger fra ministerialbøgerne om de pågældendes fødselsdata og  

 oplysninger  

 fra skattemyndighederne om skattepligtig indkomst (når der foreligger endelig  

 upåklaget ligning). Bestemmelsen tager navnlig sigte på oplysninger som der  

 ikke er rimelig grund til at tro at den pågældende part vil kunne korrigere  

 eller supplere.
Der må således foretages en bedømmelse af om parten kan  

 antages  

 at have mulighed for ved tilvejebringelse af yderligere oplysninger at  

 afsvække  

 den pågældende oplysnings betydning for sagens afgørelse.
Efter min opfattelse havde  

 Kirkeministeriet ikke grundlag for at antage at (A) ikke ville kunne  

 korrigere  

 eller supplere den telefonisk tilvejebragte oplysning om at der var et kontor  

 ved den pågældende kirke.
Oplysningen havde ikke det særlig autentiske præg  

 som  

 er nødvendigt for at anvende bestemmelsen i forvaltningslovens § 19, stk. 2,  

 nr. 1. Jeg mener derfor ikke at partshøring kunne undlades med henvisning til  

 denne bestemmelse (eller de øvrige bestemmelser i § 19, stk. 2).
Jeg anser det for  

 kritisabelt at ministeriet undlod partshøring.
Jeg har gjort ministeriet  

 bekendt med min opfattelse.
Da (A) efterfølgende og inden ministeriets  

 afgørelse af 7. februar 2000 udtalte sig om kontorets egnethed, foretager jeg  

 mig ikke mere vedrørende dette spørgsmål.
Der er ikke i sagen noget  

  

 notat  

  

 om de oplysninger ministeriet  

 modtog fra domprovsten.
Efter offentlighedslovens § 6, stk. 1, skal der i  

 afgørelsessager gøres notat om indholdet af oplysninger der modtages  

 mundtligt  

 vedrørende en sags faktiske omstændigheder, og som er af betydning for sagens  

 afgørelse.
Det gælder dog ikke hvis oplysningerne i øvrigt fremgår af sagens  

 dokumenter.
Oplysningen fra domprovsten  

 fremgik ikke af sagens øvrige dokumenter, og da den var af betydning for  

 afgørelsen, burde ministeriet have gjort notat herom.
Jeg anser det for  

 kritisabelt at ministeriet undlod dette.
Jeg har gjort ministeriet bekendt  

 med  

 min opfattelse.
Ved afgørelsen af 7. februar  

 2000 var situationen en anden.
Der forelå nu oplysninger der belyste  

 spørgsmålet om hvorvidt (A) kunne benytte kontoret, men ministeriet henviste  

 i afgørelsen  

 alene til fast praksis.
Jeg må forstå ministeriets begrundelse således at  

 ministeriet ikke tog konkret stilling til (A)s mulighed for at anvende  

 kontoret.
Selv om der må være en vis  

 formodning for at et kontor i kirken kan benyttes af præsten, måtte det tages  

 i  

 betragtning om der var forhold som bevirkede at kontoret ikke kunne benyttes  

 af  

 præsten.
Herefter, og på baggrund af de nu tilvejebragte oplysninger, burde  

 ministeriet efter min opfattelse have overvejet om den konkrete situation  

 burde  

 sidestilles med en situation hvor der ikke var kontor til rådighed for (A).  

 Ved  

 at undlade dette tilsidesatte ministeriet det pligtmæssige skøn.
Jeg anser det for  

 kritisabelt at ministeriet undlod dette.
Jeg har gjort ministeriet bekendt  

 med  

 min opfattelse, men foretager mig herudover ikke mere vedrørende dette  

 spørgsmål, jf. nedenfor.
Ministeriet har i sin  

 udtalelse til mig taget stilling til spørgsmålet.
Ministeriet har anført at  

 kontoret er anvendeligt til formålet, og har begrundet dette med at lokalet  

 kan  

 friholdes i (A)s træffetid, og at (A) i øvrigt kan reservere lokalet.
(A) har anført at kontoret  

 er uegnet da det også bruges af andre, og at (A) bliver forstyrret.
Desuden  

 ønsker menighedsrådet ikke at (A) disponerer over lokalet.
En løsning som den af  

 ministeriet foreslåede forudsætter planlægning og fleksibilitet fra både  

 (A)s  

 og de øvrige brugeres side.
Så vidt ses, har en sådan løsning ikke været  

 forsøgt.
Ministeriets afgørelse  

 bygger på vurderinger og afvejninger af om (A)s behov for at anvende  

 kontoret  

 kan tilgodeses uanset at kontoret også benyttes af andre.
Som ombudsmand har  

 jeg ikke særlige forudsætninger for at afveje disse forhold på en anden og  

 bedre måde end ministeriet der beskæftiger sig med det pågældende sagsområde  

 i  

 det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere myndighedens  

 afgørelse.
Det kan f.eks. være tilfældet hvis sagen er mangelfuldt oplyst  

 eller  

 afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen  

 har jeg ikke fundet sådanne omstændigheder.
Jeg har herefter ikke  

 grundlag for at kritisere ministeriets afgørelse om kun at yde den lave sats.  

 Det er imidlertid min opfattelse at det ville være rigtigst at en så  

 væsentlig  

 forudsætning som den der er aftalt med Præsteforeningen, bør fremgå af selve  

 aftaleteksten.
Jeg henstiller derfor at ministeriet ved en kommende revision  

 af  

 aftalen søger at præcisere aftalens § 2, stk. 1, på dette punkt.
 Godtgørelsen blev ydet med  

 virkning fra den 1. juni 1999. Ministeriet har anført at godtgørelsen efter  

 fast praksis ydes fra den førstkommende første i en måned efter ansøgningen.
Det fremgår ikke af aftalen  

 fra hvilket tidspunkt godtgørelse kan ydes.
Formuleringen kan  

 ydes indebærer  

 efter min opfattelse at der normalt skal ansøges om ydelsen.
Det fremgår ikke af  

 ministeriets sagsakter at (A) tidligere har ansøgt om ydelsen.
Jeg har derfor  

 ikke grundlag for at kritisere at godtgørelsen ikke blev ydet med  

 tilbagevirkende kraft.
