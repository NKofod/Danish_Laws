Tillægsbetænkning afgivet af Sundheds- og Ældreudvalget den 9. februar 2021 Tillægsbetænkning over Forslag til lov om ændring af sundhedsloven (Autoriserede sundhedspersoners adgang til at indhente genetiske oplysninger, der opbevares i Nationalt Genomcenter, til brug for beslutningsstøtte) [af sundheds- og ældreministeren (Magnus Heunicke)]:
1, Ændringsforslag Sundhedsministeren har stillet 1 ændringsforslag til lovforslaget.
2. Indstillinger Et flertal i udvalget (S, V, RV, KF og Susanne Zimmer (UFG)) indstiller lovforslaget til vedtagelse med det stillede ændringsforslag.
Et mindretal i udvalget (DF og EL) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
Et andet mindretal i udvalget (SF) vil stemme hverken for eller imod lovforslaget ved 3. behandling.
Mindretallet vil stemme for det stillede ændringsforslag.
 Et tredje mindretal i udvalget (NB) vil redegøre for sin indstilling til lovforslaget og det stillede ændringsforslag ved 3. behandling.
 Et fjerde mindretal i udvalget (LA) vil redegøre for sin indstilling til lovforslaget og det stillede ændringsforslag ved 3. behandling.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved afgivelsen af tillægsbetænkningen ikke medlemmer i udvalget og dermed ikke adgang til at komme med indstillinger eller politiske bemærkninger i tillægsbetænkningen.
 En oversigt over Folketingets sammensætning er optrykt i tillægsbetænkningen.
3. Politiske bemærkninger Socialistisk Folkeparti SF undlader at stemme til lovforslaget ved 3. behandling.
SF var med til at stemme for oprettelse af Nationalt Genomcenter i 2018, bl.a. fordi vi dengang fik sikkerhed for, at der var sat stærke hegn op omkring borgernes genetiske oplysninger i forhold til krav om samtykke, videregivelse af oplysninger, anonymitet og sikkerhed omkring opbevarelse af oplysninger.
Ministeren har i forbindelse med behandlingen af lovforslaget i svar til SF forsikret om, at lovforslaget ikke vil ændre på rammerne for sundhedslovens § 29, således at patienter fortsat vil kunne frabede sig, at deres genetiske oplysninger anvendes til ikkebehandlingsrelaterede formål, bl.a. forskning.
Men når SF alligevel ikke kan stemme for lovforslaget, skyldes det, at borgerne ikke i alle tilfælde vil blive spurgt, når og hvis sundhedsvæsenet har brug for deres data i Nationalt Genomcenter med henblik på beslutningsstøtte.
4. Ændringsforslag med bemærkninger Ændringsforslag Til § 2 Af sundhedsministeren, tiltrådt af et flertal (udvalget med undtagelse af NB og LA):
 1) Datoen »1. februar 2021« ændres til: »1. marts 2021«.
[Forslag om ændring af ikrafttrædelse] Bemærkninger Til nr. 1 Det foreslås at ændre ikrafttrædelsestidspunktet fra den 1. februar 2021 til den 1. marts 2021. Baggrunden herfor er, at tidsplanen for Folketingets behandling af lovforslaget er ændret, således at den foreslåede ikrafttrædelse den 1. februar 2021 ikke længere er mulig.
5. Udvalgsarbejdet Lovforslaget blev fremsat den 8. oktober 2020 og var til 1. behandling den 23. oktober 2020. Lovforslaget blev efter 1. behandling henvist til behandling i Sundheds- og Ældreudvalget.
Udvalget afgav betænkning den 8. december 2020. Lovforslaget var til 2. behandling den 10. december 2020, hvor lovforslaget blev delt i to lovforslag.
Herefter blev nærværende lovforslag henvist til fornyet behandling i udvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 4 møder.
Bilag Efter udvalgets afgivelse af betænkning er der omdelt 5 bilag på lovforslaget.
Samråd Udvalget har under den fornyede behandling af lovforslaget stillet et samrådsspørgsmål til sundheds- og ældreministeren til mundtlig besvarelse.
Ministeren har besvaret spørgsmålet i et lukket samråd i udvalget den 21. januar 2021.
Spørgsmål Udvalget har efter afgivelsen af betænkning stillet 5 spørgsmål til sundhedsministeren til skriftlig besvarelse, som ministeren har besvaret.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Daniel Toft Jakobsen (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Stinus Lindgreen (RV) Lotte Rod (RV) Kirsten Normann Andersen (SF) Trine Torp (SF) Peder Hvelplund (EL) Victoria Velasquez (EL) Susanne Zimmer (UFG) Jane Heitmann (V) fmd.
Ellen Trane Nørby (V) Anni Matthiesen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (DF) Karina Adsbøl (DF) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
