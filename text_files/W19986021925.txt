Nyt fra Ankestyrelsen - refusion under ophold  

 på specialskole - af fuldmægtig Lotte Pihl Andersen - lov om  

 social service § 128 Den 1. juli 1997 flyttede han på eget initiativ, men  

 med hjælp fra specialskolen til egen bolig i B kommune.
Han fortsatte  

 undervisningen på specialskolen.
 A kommune havde bevilget hjælp efter § 43 til  

 opholdet på specialskolen.
 B kommune havde bevilget hjælp 15 timer ugentligt  

 efter § 48, stk. 4 i bistandsloven med virkning fra 1. august 1997.
 A kommune afslog at meddele B kommune refusionstilsagn for  

 udgifter efter bistandsloven til ham.
Ankenævnet fandt, at A kommune var forpligtet til at  

 yde refusion til B kommune, idet specialskolen havde medvirket ved den unge  

 mands udflytning til egen bolig.
Der blev endvidere lagt vægt på,  

 at B kommune havde fundet ham omfattet af bistandslovens § 43 og ydet  

 hjælp efter bestemmelsen.
Sagen blev antaget til behandling i Ankestyrelsen med  

 henblik på afklaring af, om den unge handicappede mand efter  

 indflytning i egen lejlighed kunne anses for at være anbragt i  

 institution eller pleje i B kommune.
Sagen blev også behandlet med  

 henblik på afklaring af, om der var grundlag for refusion for udgifter  

 efter bistandsloven, når der var etableret et forløb, der  

 eventuelt kunne sidestilles med forrevalidering i tilfælde, hvor  

 opholdet på specialskolen havde nødvendiggjort en flytning fra A  

 til B kommune.
Ankestyrelsen fandt, at den unge mand ikke kunne anses for  

 at være anbragt i institution eller pleje i B kommune.
Der blev herved  

 lagt vægt på, at han klarede sig i egen bolig i B kommune med 15  

 støttetimer ugentligt.
Ankestyrelsen fandt, at 15 timers ugentlig  

 hjælp ikke kunne bevirke, at han kunne anses for at være anbragt  

 i pleje.
Der var således ikke tale om en § 11-situation, selv  

 om specialskolen havde medvirket ved hans udflytning fra specialskolen til  

 egen bolig.
Der blev i den forbindelse henvist til SM O-19-92.
 Ankestyrelsen fandt heller ikke, at der var grundlag for  

 refusion som følge af, at der var etableret et forløb, der  

 kunne sidestilles med et forrevalideringsforløb på  

 specialskolen, selv om forrevalderingen havde nødvendiggjort en  

 flytning fra A kommune til B kommune.
 Der blev i den forbindelse henvist til SM O-114-95 og  

 O-1-97, hvorefter der ikke var grundlag for refusion i tilfælde, hvor  

 en person under et forrevalideringsforløb på eget initiativ  

 flyttede til en anden kommune.
 Ankestyrelsen ændrede således  

 ankenævnets afgørelse, hvorefter A kommune ikke kunne anses for  

 at være refusionspligtig overfor B kommune.
 Afgørelsen vil ikke blive udsendt som  

 SM-Meddelelse, idet tilfældet er omfattet af de ovenfor nævnte  

 SM-Meddelelser, men vi har valgt at orientere om afgørelsen, da der  

 har været flere sager om lignende tilfælde - unge handicappede  

 under forrevalidering - inden for det sidste år.
