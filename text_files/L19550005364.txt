 Den 26. februar 1954 tiltrådte Danmark ved deponering i det nederlandske  

 udenrigsministerium af sin tiltrædelseserklæring den på den 7.  

 Haagerkonference om International Privatret den 9. - 31. oktober 1951  

 vedtagne statut for Haagerkonferencen om International Privatret.
 Statutten har følgende ordlyd:
 Oversættelse.
 Statut for Haagerkonferencen om International Privatret.
 Regeringerne i de nedenfor nævnte lande:
Belgien, Danmark, Finland, Frankrig, Italien, Japan, Luxembourg,  

 Nederlandene, Norge, Portugal, Schweiz, Spanien, Det forenede Kongerige  

 Storbritannien og Nordirland, Sverige, Forbundsrepubliken Tyskland og Østrig har i betragtning af den permanente karakter, som Haagerkonferencen om  

 International Privatret har fået og i ønsket om at styrke denne karakter fundet det ønskeligt at give konferencen en statut og er blevet enige om følgende bestemmelser:
 Artikel 1.
 Haagerkonferencen har til formål at virke for gradvis tilvejebringelse af  

 ensartede regler på den internationale privatrets område.
 Artikel 2.
 Medlemmer af Haagerkonferencen om International Privatret er de stater,  

 der allerede har deltaget i en eller flere af konferencens samlinger, og som  

 tiltræder nærværende statut.
Alle andre stater, hvis deltagelse har juridisk betydning for konferencens  

 arbejde, kan blive medlemmer.
Optagelse af nye medlemmerbesluttes af  

 regeringerne for de deltagende stater efter forslag af en eller flere af  

 disse ved flertalsbeslutning blandt de afgivne stemmer inden for en frist af  

 seks måneder fra den dato, forslaget er blevet forelagt regeringerne.
 Optagelsen bliver endelig derved, at den pågældende stat tiltræder  

 nærværende statut.
 Artikel 3.
 Konferencens virksomhed sikres af den nederlandske statskommission, der  

 blev oprettet ved kongeligt dekret, af 20. februar 1897 med det formål at  

 fremme kodifikationen af den internationale privatret.
 Kommissionen udøver denne funktion gennem et permanent bureau, hvis  

 virksomhed den leder.
Den behandler alle forslag om optagelse af punkter på konferencens  

 dagsorden.
Den afgør frit, om sådanne forslag skal tages til følge.
 Statskommissionen fastsætter efter at have rådført sig med konferencens  

 medlemmer dato og dagsorden for samlingerne.
 Den henvender sig til den nederlandske regering for sammenkaldelse af  

 medlemmerne.
 Konferencens ordinære samlinger skal som hovedregel finde sted hvert  

 fjerde år.
 Om fornødent kan statskommissionen med medlemmernes samtykke anmode den  

 nederlandske regering om at sammenkalde konferencen til ekstraordinær  

 samling.
 Artikel 4.
Det permanente bureau har sit sæde i Haag.
Det består af en  

 generalsekretær og to sekretærer af forskellig nationalitet; de pågældende  

 udnævnes af den nederlandske Regering efter indstilling af statskommissionen.
 Generalsekretæren og sekretærerne skal besidde de fornødne juridiske  

 kundskaber og fornøden praktisk erfaring.
 Antallet af sekretærer kan forøges efter samråd med konferencens  

 medlemmer.
 Artikel 5.
 Under ledelse af statskommissionen varetager det permanente bureau:
 Artikel 6.
 Med henblik på at lette forbindelsen mellem konferencens medlemmer og det  

 permanente bureau bør regeringen i hvert af medlemslandene udpege et  

 nationalt organ.
 Det permanente bureau kan brevveksle med alle således udpegede nationale  

 organer og med de kompetente internationale organisationer.
 Artikel 7.
 Konferencen og - mellem samlingerne - statskommissionen kan nedsætte  

 særlige udvalg med henblik på at udarbejde konventionsudkast og undersøge  

 alle spørgsmål vedrørende den internationale privatret inden for konferencens  

 formål.
 Artikel 8.
 Udgifterne til det permanente bureaus og de særlige udvalgs virksomhed og  

 opretholdelse fordeles mellem konferencens medlemmer med undtagelse af rejse-  

 og opholdsudgifter for de delegerede til de særlige udvalg, hvilke udgifter  

 skal afholdes af de repræsenterede regeringer.
 Artikel 9.
 Det permanente bureaus og de særlige udvalgs budget skal hvert år  

 forelægges medlemmernes diplomatiske repræsentanter i Haag til godkendelse.
 Disse repræsentanter skal ligeledes blandt medlemmerne fordele de  

 udgifter, som ifølge budgettet påhviler disse.
 De diplomatiske repræsentanter skal i dette øjemed mødes under den  

 nederlandske udenrigsmininisters forsæde.
 Artikel 10.
 Udgifterne til konferencens ordinære samlinger bæres af den nederlandske  

 regering.
 I tilfælde af ekstraordinær samling fordeles udgifterne mellem de i  

 samlingen deltagende medlemmer af konferencen.
 I alle tilfælde påhviler rejse- og opholdsudgifter for de delegerede deres  

 respektive regeringer.
 Artikel 11.
 I alle tilfælde, hvor den ikke er i strid med nærværende statut eller  

 forretningsordenen, skal konferencens praksis fortsat gælde.
 Artikel 12.
 Ændringer i nærværende statut kan foretages, såfremt de godkendes af to  

 trediedele af medlemmerne.
 Artikel 13.
Bestemmelserne i nærværende statut skal suppleres af en forretningsorden,  

 der skal sikre deres gennemførelse.
Denne forretningsorden skal udarbejdes af  

 det permanente bureau og forelægges medlemmernes regeringer til godkendelse.
 Artikel 14.
Nærværende statut skal stå åben for tiltrædelse af regeringerne i de  

 stater, der har deltaget i en eller flere af konferencens samlinger.
Den  

 træder i kraft, når den er tiltrådt af flertallet af de stater, der var  

 repræsenteret på den syvende samling.
 Tiltrædelseserklæringen skal deponeres hos den nederlandske regering, som  

 skal underrette de i nærværende artikels første stykke omhandlede regeringer.
 Det samme skal i tilfælde af optagelse af en ny stat gælde for denne stats  

 tiltrædelseserklæring.
 Artikel 15.
 Hvert medlem kan opsige nærværende statut efter et tidsrum af 5 år regnet  

 fra det tidspunkt, da den i medfør af artikel 14. stk. 1, træder i kraft.
 Opsigelsen skal meddeles det nederlandske udenrigsministerium mindst seks  

 måneder før udløbet af konferencens budgetår og træder i kraft fra udløbet af  

 det nævnte år, men kun i forhold til det medlem, som har givet meddelelse  

 derom.
 Efter at tiltrædelseserklæring er deponeret af følgende lande: Belgien,  

 Danmark, Nederlandene, Norge, Portugal, Spanien, Det forende Kongerige  

 Storbritannien og Nordirland, Sverige og Østrig, er statutten i  

 overensstemmelse, med art. 14 trådt i kraft den 15. juli 1955.
 Udenrigsministeriet, den 10. oktober  

 1955.
H.
C.
Hansen.
