 Landsskatteretten har ved kendelser af 1. september 1978 afgjort, at  

 aktionærbeskatningsreglerne ikke kan anvendes på beskatning af fortjeneste  

 eller tab ved afhændelse m.v. af konvertible obligationer.
Fortjeneste eller tab påvirker herefter ikke den skattepligtige indkomst  

 for obligationsejeren, medmindre papirerne er anskaffet i næringsøjemed eller  

 i spekulationshensigt.
Såfremt den pågældende samtidig er aktionær i det  

 selskab, hvori han har konvertible obligationer, skal anskaffelsessummen for  

 aktierne opgøres uden hensyn til erhvervelsessummen for obligationerne.
 Aktier, der er erhvervet ved konvertering af konvertible obligationer,  

 anses for anskaffet på konverteringstidspunktet, således at fortjeneste eller  

 tab ved afhændelse m.v. af aktierne inden to år efter konverteringen skal  

 medregnes til aktionærens skattepligtige almindelige indkomst.  

 Anskaffelsessummen for aktierne udgør obligationernes kursværdi umiddelbart  

 forud for konverteringen.
 I det omfang indkomstansættelserne for tidligere indkomstår for aktionærer  

 i selskaber, der har udstedt konvertible obligationer, er påvirket af, at de  

 har tegnet, købt eller solgt obligationer, må deres ansættelser tages op til  

 ændring, når der fremsættes anmodning herom, eller forholdet er  

 skattemyndighederne bekendt, og der ikke er forløbet mere end tre år fra  

 udløbet af det pågældende indkomstår.
Hvis aktionærens besiddelse af konvertible obligationer ikke har påvirket  

 hans indkomstopgørelser for tidligere indkomstår, men alene har haft  

 indflydelse på opgørelse af anskaffelsessummen for hans aktier (E-værdien), skal anskaffelsessummen korrigeres, således at  

 den kun omfatter aktiernes anskaffelsessum.
Denne korrektion skal senest  

 foretages i forbindelse med den førstkommende aktieafståelse.
 Statsskattedirektoratet, den 15. februar  

 1979.
