Kapitel 1   Politiets underretning af kriminalforsorgen Kapitel 2   Afgørelse om afsoningsinstitution Kapitel 3   Indkaldelse til straffuldbyrdelse Kapitel 4   Forvandlingsstraf for bøde Kapitel 5   Iværksættelse af straffuldbyrdelsen Kapitel 6   Afgørelse om afsoningsinstitution Kapitel 7   Afgørelse om afsoningsinstitution Kapitel 8   Fastsættelse af datoen for fremmøde Kapitel 9   Sagsbehandlingsskridt, der skal foretages snarest muligt Kapitel 10   Ikrafttræden Cirkulære om iværksættelse af fængselsstraf, forvaring og forvandlingsstraf for bøde i fængsel eller arresthus (iværksættelsescirkulæret) (Til kriminalforsorgens institutioner og afdelinger og politidirektørerne) Afsnit I Underretning af kriminalforsorgen Kapitel 1 Politiets underretning af kriminalforsorgen § 1. Underretning af kriminalforsorgen, jf. iværksættelsesbekendtgørelsens §§ 1-2, foretages af politidirektøren i den politikreds, hvor straffesagen er behandlet, eller hvor forvandlingsstraffen for bøde er fastsat.
Stk. 2. Anmeldelsesblanketsæt F1-3 udfyldes med oplysninger om den dømte, journalnummer, eventuelle verserende sager m.v. og andre oplysninger, som politidirektøren er i besiddelse af, og som er af betydning for afgørelsen om valg af afsoningsinstitution.
På blanket 1 og 2 anføres tillige oplysning om eventuel konflikt med eller særlig tilknytning til meddømte eller andre dømte i samme sag, hvis straffesag behandles særskilt, oplysning om, hvorvidt hensynet til politiets forebyggende virksomhed skønnes at kræve, at den dømte påbegynder straffuldbyrdelsen senest 30 dage efter datoen for fuldbyrdelsesordre og uden at afvente behandling af en ansøgning om udsættelse eller benådning eller om strafudståelse på bopælen (fodlænke) samt oplysning om eventuel tilknytning til rocker- og bandemiljøet.
 § 2. For dømte, som i anledning af straffesagen har været varetægtsfængslet så længe, at der er mulighed for prøveløsladelse allerede ved ophøret af varetægtsfængslingen, skal politidirektøren først rette henvendelse til vedkommende arresthus (Københavns Fængsler), jf. løsladelsesbekendtgørelsens § 25.
 Stk. 2. Hvis der skal ske afkortning i straffetiden, gælder der det samme for dømte, som i anledning af straffesagen har været anbragt i varetægtssurrogat efter retsplejelovens § 765, eller som i anledning af dommen har været undergivet frihedsberøvende foranstaltninger efter straffelovens § 73, stk. 1, indtil straffen måtte kunne fuldbyrdes.
Stk. 3. Nægtes prøveløsladelse som nævnt i stk. 1-2, giver arresthuset (Københavns Fængsler) snarest muligt politidirektøren meddelelse derom.
Herefter underretter politidirektøren kriminalforsorgen efter iværksættelsesbekendtgørelsens §§ 1-2, jf. § 4 eller §§ 5-8.
Afsnit II Dømte på fri fod Kapitel 2 Afgørelse om afsoningsinstitution Sagsgangen i sager, hvor politiet skal underrette Justitsministeriet, Direktoratet for Kriminalforsorgen § 3. Politidirektøren sender snarest muligt blanket 1-3 og straffesagens akter til Justitsministeriet, Direktoratet for Kriminalforsorgen.
Er akterne i brug til andet formål, sendes i stedet domsudskrift og udskrift af kriminalregisteret.
Så snart det er muligt, fremsendes akterne.
 Stk. 2. Hvis den dømte skal udstå en fængselsstraf på 14 dage eller derunder for overtrædelse af både lovgivningen om våben og eksplosivstoffer og anden lovgivning, afgives tillige en udtalelse til Justitsministeriet, Direktoratet for Kriminalforsorgen, om hvor stor en andel af den samlede fængselsstraf, der må antages at hidrøre fra overtrædelsen af anden lovgivning end lovgivningen om våben og eksplosivstoffer.
 § 4. Træffer Justitsministeriet, Direktoratet for Kriminalforsorgen, afgørelse om, at fængselsstraf eller forvaring skal fuldbyrdes i fængsel, sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende fængsel snarest muligt efter, at afgørelsen er truffet.
Stk. 2. Finder fængslet, at det vil være betænkeligt at anbringe den dømte dér, jf. straffuldbyrdelseslovens §§ 21-22, skal sagen forelægges for Justitsministeriet, Direktoratet for Kriminalforsorgen, til fornyet afgørelse.
Forelæggelse skal i givet fald ske så hurtigt som muligt og senest 8 dage efter, at sagen er kommet frem.
 Stk. 3. Træffer Justitsministeriet, Direktoratet for Kriminalforsorgen, herefter afgørelse om, at den dømte i stedet skal anbringes i et andet fængsel, sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende fængsel.
 Stk. 4. Det i stk. 3 nævnte fængsel forelægger sagen for Justitsministeriet, Direktoratet for Kriminalforsorgen, til fornyet afgørelse, hvis det finder, at det vil være betænkeligt at anbringe den dømte dér, jf. straffuldbyrdelseslovens §§ 21-22. Stk. 2, 2. pkt., og stk. 3 finder tilsvarende anvendelse.
 Stk. 5. Når der er truffet afgørelse om valg af afsoningsinstitution, meddeles afgørelsen til den dømte, eventuelt i indkaldelsen.
 Stk. 6. Træffer Justitsministeriet, Direktoratet for Kriminalforsorgen, afgørelse om, at den dømte skal anbringes i arresthus (Københavns Fængsler), finder i stedet § 5 anvendelse.
 § 5. Træffer Justitsministeriet, Direktoratet for Kriminalforsorgen, afgørelse om, at fængselsstraf eller forvaring skal fuldbyrdes i arresthus (Københavns Fængsler), sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende arresthus snarest muligt efter, at afgørelsen er truffet.
 Stk. 2. Har den dømte bopæl eller fast opholdssted i en anden politikreds, sendes blanket 2 og straffesagens akter snarest muligt videre til vedkommende arresthus (Københavns Fængsler).
Stk. 3. Finder arresthuset (Københavns Fængsler), at det vil være betænkeligt at anbringe den dømte dér, jf. straffuldbyrdelseslovens §§ 21-22, skal sagen forelægges for Justitsministeriet, Direktoratet for Kriminalforsorgen, til fornyet afgørelse.
Forelæggelse skal i givet fald ske så hurtigt som muligt og senest 8 dage efter, at sagen er kommet frem.
 Stk. 4. Træffer Justitsministeriet, Direktoratet for Kriminalforsorgen, herefter afgørelse om, at den dømte i stedet skal anbringes i et andet arresthus (Københavns Fængsler), sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende arresthus (Københavns Fængsler).
 Stk. 5. Det i stk. 4 nævnte arresthus (Københavns Fængsler) forelægger sagen for Justitsministeriet, Direktoratet for Kriminalforsorgen, til fornyet afgørelse, hvis det finder, at det vil være betænkeligt at anbringe den dømte dér, jf. straffuldbyrdelseslovens §§ 21-22. Stk. 3, 2. pkt., og stk. 4 finder tilsvarende anvendelse.
 Stk. 6. Når der er truffet afgørelse om afsoningsinstitution, meddeles afgørelsen til den dømte, eventuelt i indkaldelsen.
Sagsgangen i sager, hvor politiet skal underrette fængsel § 6. Politidirektøren sender snarest muligt blanket 1-3 og straffesagens akter til vedkommende fængsel. § 3, stk. 1, 2.-3. pkt., finder tilsvarende anvendelse.
Stk. 2. Kopi af domsudskrift samt kopi af blanket 1 sendes samtidig til Justitsministeriet, Direktoratet for Kriminalforsorgen, med henblik på en nærmere vurdering af den dømtes mulighed for at søge om at udstå straffen på bopælen under intensiv overvågning og kontrol, hvis 1) den idømte straf ikke overstiger 3 måneder, og 2) fængselsstraffen omfatter overtrædelse af straffelovens § 119, § 123, § 192 a, stk. 1, nr. 1, hvis overtrædelsen vedrører skydevåben, der besiddes, bæres eller anvendes på offentligt tilgængeligt sted, § 216, §§ 244-246 eller overtrædelse af lov om våben og eksplosivstoffer § 10, stk. 2, hvis overtrædelsen vedrører besiddelse af kniv på offentligt tilgængeligt sted, jf. dog stk. 3.
 Stk. 3. Bestemmelsen i stk. 2 finder ikke anvendelse, hvis den pågældende person er idømt fængselsstraf i indtil 14 dage alene for overtrædelse af lovgivningen om våben og eksplosivstoffer.
 Stk. 4. Hvis den dømte skal udstå en fængselsstraf på 14 dage eller derunder for overtrædelse af både lovgivningen om våben og eksplosivstoffer og anden lovgivning, afgives tillige en udtalelse til Justitsministeriet, Direktoratet for Kriminalforsorgen, om hvor stor en andel af den samlede fængselsstraf, der må antages at hidrøre fra overtrædelsen af anden lovgivning end lovgivningen om våben og eksplosivstoffer.
Stk. 5. Ved indsendelse af domsudskrift m.v. til direktoratet efter stk. 2 skal det angives, at dommen omfatter overtrædelse af straffelovens § 119, § 123, § 192 a, stk. 1, nr. 1, hvis overtrædelsen vedrører skydevåben, der besiddes, bæres eller anvendes på offentligt tilgængeligt sted, § 216, §§ 244-246 eller overtrædelse af lov om våben og eksplosivstoffer § 10, stk. 2, hvis overtrædelsen vedrører besiddelse af kniv på offentligt tilgængeligt sted, samt hvilket fængsel, der har modtaget underretning.
Endvidere orienteres det fængsel, som har modtaget underretning, om, at sagen er forelagt direktoratet med henblik på en nærmere vurdering af den dømtes mulighed for at søge om at udstå straffen på bopælen under intensiv overvågning og kontrol.
Hvis fængslet i medfør af iværksættelsesbekendtgørelsens § 5, stk. 3, 1. pkt., sender sagen til anden afsoningsinstitution, skal afsoningsinstitutionen orienteres som ovenfor nævnt.
Stk. 6. Hvis sagen efter iværksættelsesbekendtgørelsens § 5, stk. 2 eller 3, § 7, stk. 2, eller § 8, stk. 3, skal forelægges for Justitsministeriet, Direktoratet for Kriminalforsorgen, skal dette ske snarest muligt efter, at sagen er kommet frem.
Træffer Justitsministeriet, Direktoratet for Kriminalforsorgen, afgørelse om, at den dømte skal anbringes i en anden institution, sender fængslet blanket 2 og straffesagens akter, eventuelt domsudskrift og udskrift af kriminalregisteret, videre til vedkommende institution.
Stk. 7. Når der er truffet afgørelse om afsoningsinstitution, meddeles afgørelsen til den dømte, eventuelt i indkaldelsen.
Endvidere sendes blanket 2 og straffesagens akter, evt. domsudskrift og udskrift af kriminalregisteret videre til afsoningsinstitutionen.
Kapitel 3 Indkaldelse til straffuldbyrdelse § 7. Indkaldelse kan normalt først ske, når datoen for, hvornår den dømte kan modtages, er fastsat.
 § 8. Ved afsoningsinstitutionens indkaldelse anvendes tilsigelsesblanketten i Klientsystemet.
 Stk. 2. Udfærdiger institutionen selv indkaldelsen, skal den indeholde de oplysninger, der fremgår af blanketten.
§ 9. Foretages indkaldelsen af politidirektøren, skal politidirektøren snarest muligt telefonisk underrette afsoningsinstitutionen, hvis indkaldelse ikke kan ske til den fastsatte dato for modtagelsen.
Afsoningsinstitutionen skal ligeledes snarest muligt underrette politidirektøren, hvis den dømte alligevel ikke kan modtages på den fastsatte dato for modtagelsen.
 Stk. 2. Ved politidirektørens indkaldelse anvendes blanket P 150, der rekvireres fra Rigspolitichefen.
 § 10. Politidirektøren skal snarest muligt telefonisk underrette afsoningsinstitutionen, hvis indkaldelsen bortfalder efter iværksættelsesbekendtgørelsens § 10 som følge af, at en rettidig ansøgning om udsættelse eller benådning ikke bliver afgjort inden datoen for fremmøde.
 Stk. 2. Politidirektøren underretter endvidere afsoningsinstitutionen i overensstemmelse med reglerne i udsættelses- og benådningsbekendtgørelsen, hvis ansøgningen imødekommes.
 § 11. Skal den dømte selv rejse til afsoningsinstitutionen uden først at møde hos politi eller i arresthus (Københavns Fængsler), og møder denne ikke frem i overensstemmelse med indkaldelsen, skal institutionen straks telefonisk underrette politiet om den dømtes udeblivelse.
 § 12. Skal den dømte først møde hos politi eller i arresthus (Københavns Fængsler), skal politidirektøren eller arresthuset (Københavns Fængsler) underrette afsoningsinstitutionen om tidspunktet for den dømtes fremmøde.
 Stk. 2. Møder den dømte ikke frem i overensstemmelse med indkaldelsen, skal afsoningsinstitutionen straks telefonisk underrettes om den dømtes udeblivelse.
 Stk. 3. Møder den dømte ikke frem i afsoningsinstitutionen, skal institutionen straks telefonisk underrette arresthuset (Københavns Fængsler) og politidirektøren om den dømtes udeblivelse.
 Stk. 4. Politidirektøren underretter institutionen om tidspunktet for eventuel anholdelse af den dømte eller dennes forsinkede fremmøde.
§ 13. Politidirektøren eller arresthuset (Københavns Fængsler) og afsoningsinstitutionen skal sikre sig, at den person, der er mødt frem, er identisk med den dømte.
Denne kontrol sker indledningsvis ved 1) kontrol af medbragt billedlegitimation, 2) udspørgning af den pågældende og 3) kontrol af, om der i sagens akter foreligger et tidligere anvendeligt fotografi af den dømte, som bekræfter identiteten på den fremmødte.
 Stk. 2 . Er der fortsat tvivl om den fremmødtes identitet, foretages yderligere kontrol heraf ved intensiv udspørgning af den fremmødte.
 Stk. 3. Er der efter den kontrol, der er foretaget i overensstemmelse med stk. 1 og 2, fortsat tvivl om den fremmødtes identitet, sendes det fotografi, der ved indsættelsen er optaget af den fremmødte, til politidirektøren med henblik på eventuel identifikation ved sammenligning med fotografi optaget af den dømte i politiets regi, politiets eventuelle kendskab til den dømtes udseende eller lignende.
Stk. 4 . Kan den fremmødtes identitet heller ikke fastslås med tilstrækkelig sikkerhed ved den procedure, der er beskrevet i stk. 3, optages fingeraftryk af den fremmødte.
Det optagne fingeraftryk sendes til Rigspolitichefen med henblik på eventuel identifikation ved sammenligning med fingeraftryk optaget af den dømte i politiets regi.
 Stk. 5. Foreligger der efter de tiltag, der er beskrevet i stk. 1-4, fortsat mistanke om, at den fremmødte ikke er identisk med den dømte, overgiver institutionen sagen til politiet med henblik på, at der i politiets regi iværksættes en selvstændig identifikationsprocedure.
Stk. 6. Konstateres det, at det er en anden end den dømte, der er mødt frem, skal forholdet indberettes til Justitsministeriet, Direktoratet for Kriminalforsorgen.
Forholdet skal endvidere anmeldes til politiet.
Kapitel 4 Forvandlingsstraf for bøde § 14. Reglerne i kapitel 2-3 finder tilsvarende anvendelse for personer, der skal udstå forvandlingsstraf for bøde, jf. dog stk. 2-3.
Stk. 2. Ved underretning af kriminalforsorgen er det tilstrækkeligt at sende afgørelsen om, at forvandlingsstraf skal træde i stedet for bøde, samt domsudskrift eller bødevedtagelse.
De i § 1 og kapitel 2 nævnte blanketter anvendes således ikke.
 Stk. 3. Foretages indkaldelse af politidirektøren, og vedrører indkaldelsen alene forvandlingsstraf for bøde, anvendes blanket 151, der rekvireres fra Rigspolitichefen.
Afsnit III Dømte, der er varetægtsfængslet i anledning af dommen eller allerede udstår fængselsstraf Kapitel 5 Iværksættelse af straffuldbyrdelsen § 15. Politidirektøren skal, så snart der er givet fuldbyrdelsesordre, underrette den institution, hvor den dømte opholder sig, om, at fuldbyrdelsen kan iværksættes.
 Stk. 2. Institutionen giver snarest muligt herefter den dømte meddelelse om iværksættelsen af fuldbyrdelsen.
 Stk. 3. Stk. 1-2 finder tilsvarende anvendelse for personer, der skal udstå forvandlingsstraf for bøde, jf. dog iværksættelsesbekendtgørelsens § 19, stk. 3, 2. pkt.
Kapitel 6 Afgørelse om afsoningsinstitution Sagsgangen i sager, hvor politiet skal underrette Justitsministeriet, Direktoratet for Kriminalforsorgen § 16. Politidirektøren sender snarest muligt blanketsættet til den institution, hvor den dømte er anbragt.
Er akterne i brug til andet formål, sendes i stedet domsudskrift og udskrift af kriminalregisteret.
Så snart det er muligt, fremsendes akterne.
 Stk. 2. Institutionen anfører oplysning om, hvornår fuldbyrdelsen er iværksat.
Stk. 3. Blanket 1-3 og straffesagens akter sendes herefter videre til Justitsministeriet, Direktoratet for Kriminalforsorgen.
Endvidere vedlægges oplysningsskema eller, såfremt straffen overstiger fængsel i 2 år, visitationsskema.
§ 17. Træffer Justitsministeriet, Direktoratet for Kriminalforsorgen, afgørelse om, at fængselsstraf eller forvaring skal fuldbyrdes i fængsel, sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende fængsel snarest muligt efter, at afgørelsen er truffet.
Blanket 3 sendes til politidirektøren.
Stk. 2. Finder fængslet, at det vil være betænkeligt at anbringe den dømte dér, jf. straffuldbyrdelseslovens §§ 21-22, skal sagen forelægges for Justitsministeriet, Direktoratet for Kriminalforsorgen, til fornyet afgørelse.
Forelæggelse skal i givet fald ske så hurtigt som muligt og senest 8 dage efter, at sagen er kommet frem.
 Stk. 3. Træffer Justitsministeriet, Direktoratet for Kriminalforsorgen, herefter afgørelse om, at den dømte i stedet skal anbringes i et andet fængsel, sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende fængsel.
 Stk. 4. Det i stk. 3 nævnte fængsel forelægger sagen for Justitsministeriet, Direktoratet for Kriminalforsorgen, hvis det finder, at det vil være betænkeligt at anbringe den dømte dér, jf. straffuldbyrdelseslovens §§ 21-22. Stk. 2, 2. pkt., og stk. 3 finder tilsvarende anvendelse.
 Stk. 5. Når der er truffet afgørelse om afsoningsinstitution, meddeles afgørelsen til den dømte.
 Stk. 6. Træffer Justitsministeriet, Direktoratet for Kriminalforsorgen, afgørelse om, at den dømte skal anbringes i arresthus (Københavns Fængsler), finder i stedet § 18 anvendelse.
§ 18. Træffer Justitsministeriet, Direktoratet for Kriminalforsorgen, afgørelse om, at fængselsstraf eller forvaring skal fuldbyrdes i arresthus (Københavns Fængsler), sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende arresthus snarest muligt efter, at afgørelse er truffet.
Blanket 3 sendes til politidirektøren.
Stk. 2. Finder arresthuset, at det vil være betænkeligt at anbringe den dømte dér, skal sagen forelægges for Justitsministeriet, Direktoratet for Kriminalforsorgen, til fornyet afgørelse.
Forelæggelse skal i givet fald ske så hurtigt som muligt og senest 8 dage efter, at sagen er kommet frem.
 Stk. 3. Træffer Justitsministeriet, Direktoratet for Kriminalforsorgen, herefter afgørelse om, at den dømte i stedet skal anbringes i et andet arresthus, sendes blanket 2 og straffesagens akter, eventuelt domsudskrift og udskrift af kriminalregisteret, videre til vedkommende arresthus.
Stk. 4. Det i stk. 3 nævnte arresthus forelægger sagen for Justitsministeriet, Direktoratet for Kriminalforsorgen, til fornyet afgørelse, hvis det finder, at det vil være betænkeligt at anbringe den dømte dér.
Stk. 2, 2. pkt. og stk. 3 finder tilsvarende anvendelse.
 Stk. 5. Når der er truffet afgørelse om valg af afsoningsinstitution, meddeles afgørelsen til den dømte, eventuelt i indkaldelsen.
Sagsgangen i sager, hvor politiet skal underrette fængsel § 19. Politidirektøren retter snarest muligt henvendelse til vedkommende fængsel.
 Stk. 2. Fængslets forelæggelse af sagen for Justitsministeriet, Direktoratet for Kriminalforsorgen, jf. iværksættelsesbekendtgørelsens § 23, stk. 2, eller § 24, stk. 2, skal i givet fald ske så hurtigt som muligt efter, at sagen er kommet frem.
 Stk. 3. Når der er truffet afgørelse om valg af afsoningsinstitution, giver det i stk. 1 nævnte fængsel den dømte meddelelse om afgørelsen.
Stk. 4. Politidirektøren sender blanket 2 og straffesagens akter til afsoningsinstitutionen.
Er akterne i brug til andet formal, sendes i stedet domsudskrift og udskrift af kriminalregisteret.
Så snart det er muligt, fremsendes akterne.
Forvandlingsstraf for bøde § 20. Reglerne i dette kapitel finder tilsvarende anvendelse for personer, der skal udstå forvandlingsstraf for bøde.
 Stk. 2. § 14, stk. 2, finder tilsvarende anvendelse.
Afsnit IV Andre dømte Kapitel 7 Afgørelse om afsoningsinstitution § 21. Kapitel 2 finder tilsvarende anvendelse for de personer, der er nævnt i iværksættelsesbekendtgørelsens § 26, stk. 1-2.
 Stk. 2. §§ 16-18 finder tilsvarende anvendelse for de personer, der er nævnt i iværksættelsesbekendtgørelsens § 26, stk. 3.
 Stk. 3. § 12, stk. 3-4, og § 13 finder tilsvarende anvendelse, hvis den pågældende selv rejser til afsoningsinstitutionen.
Afsnit V Forskellige bestemmelser Kapitel 8 Fastsættelse af datoen for fremmøde § 22. Skal en dømt på fri fod først møde frem hos politi eller i arresthus (Københavns Fængsler), skal datoen for fremmøde dér fastsættes således, at den dømte kan påbegynde rejsen til afsoningsinstitutionen snarest muligt efter fremmødet og ankomme dertil på den fastsatte dato for modtagelsen.
Opholdet hos politi eller i arresthus (Københavns Fængsler) skal være så kort som muligt.
Kapitel 9 Sagsbehandlingsskridt, der skal foretages snarest muligt § 23. I de tilfælde, hvor det i cirkulæret er fastsat, at et sagsbehandlingsskridt skal foretages snarest muligt, skal det så vidt muligt foretages allerede den dag, hvor sagen er kommet frem eller afgørelsen er truffet m.v., eller den første hverdag efter.
Kapitel 10 Ikrafttræden § 24. Cirkulæret træder i kraft den 3. juli 2009.
 Stk. 2. Cirkulære nr. 41 af 26. juni 2009 om iværksættelse af fængselsstraf, forvaring og forvandlingsstraf for bøde i fængsel eller arresthus (iværksættelsescirkulæret) ophæves samtidig.
