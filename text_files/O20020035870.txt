Resumé En far klagede til ombudsmanden over at en kommune ikke havde  

 opfyldt hans ønske om aktindsigt i hans børns bistandssager.
Faren havde ikke  

 del i forældremyndigheden over børnene.
Ombudsmanden udtalte at ønsket om aktindsigt skulle  

 behandles efter offentlighedsloven.
Faren havde derfor kun ret til aktindsigt  

 i  

 kommunens bistandssager vedrørende børnene i det omfang sagerne indeholdt  

 oplysninger om hans personlige forhold.
 Ombudsmanden kritiserede at det sociale nævn og Den  

 Sociale Ankestyrelse - på trods af farens benægtelse - uden nærmere  

 undersøgelser lagde kommunens oplysning om at han løbende havde fået tilsendt  

 samtlige oplysninger vedrørende sine personlige forhold, til grund.
 Ombudsmanden henstillede til Ankestyrelsen at  

 genoptage sagen. (J.nr. 2000-2210- 001).
Klage over afgørelse om aktindsigt i børns bistandssager.  

 Egenacces.
Oplysningsprincippet Det fremgår  

 af sagen at A og As tidligere samlever, B, har tre børn, C (født 1981),  

 D  

 (født 1985) og E (født 1993). B er eneindehaver af forældremyndigheden over  

 de  

 mindreårige børn.
A har oplyst at B i 1997 over  

 for byretten fremkom med beskyldninger mod ham om incest.
Byretten  

 tilsidesatte  

 beskyldningerne som grundløse og fastsatte i kendelse af 15. december 1997  

 samvær med E.
Kendelsen blev stadfæstet i Vestre Landsret den 17. december  

 1997. Den 3. juni 1998 fastsatte statsamtet udvidet samvær med E.
A har ikke  

 samvær med C og D.
Af As brev af 15. april 1999  

 til X Kommunes Socialforvaltning fremgår at A netop havde erfaret at hans søn  

 D, der har fået konstateret sygdommen Tourette, var på weekendaflastning i en  

 aflastningsfamilie, og A bad kommunen om at få årsagen oplyst.
Kommunen  

 meddelte den 29. april 1999 at den ikke kunne oplyse A om de nærmere  

 omstændigheder, men blot oplyse at beslutningen var truffet i  

 overensstemmelse  

 med B.
 A bad herefter den 3. maj  

 1999 X Kommunes Socialforvaltning om aktindsigt i oplysninger vedrørende ham  

 og  

 hans søn, D.
 Den 14. maj 1999 skrev  

 kommunens familieafdeling til A at hans anmodning om aktindsigt var blevet  

 sendt til handicapafdelingen til besvarelse.
 A fik i juli 1999 aktindsigt  

 i en sag vedrørende D i kommunens handicapafdeling (H-gruppen). Af side 6 i  

 H-gruppens journal, der var dateret den 11. juni 1998, fremgik bl.a.:
 Moderen har  

 forældremyndigheden over (E) og (D), som ikke ønsker at have kontakt med den  

 biologiske far af fors. årsager, hvilket retten har godkendt.
På grund af en meget  

 vanskelig skilsmisse har (F) fra familierådg. været knyttet til familien, og  

 hun støtter op om i brev af 4/6-98, at der fremskaffes en  

 plejefamilie/aflastningsfamilie til (D). A sendte senere kommunen (As  

 brev af 19. september 1999) sine korrektioner til H-gruppens journalark side  

 6.  

 Af As korrektioner fremgår bl.a. at B ved dom af 25. marts 1998 beholdt  

 forældremyndigheden  

 over E og D, og at det af domsreferatet fremgik at moderen til retten  

 har  

 tilkendegivet, at for E og D, skal der være samvær med børnenes biologiske  

 far.
Det er As opfattelse at X Kommune, som følge af de  

 fejlagtige oplysninger  

 i H-gruppens journal, indgik en aftale med familieplejen i Y Kommune om at A  

 ikke måtte have nogen kontakt til sin søn gennem aflastningsfamilien.
I en telefax af 14. juli 1999  

 bad A X Kommunes familieafdeling om aktindsigt i så fuldt et  

 omfang han havde  

 ret til.
I brev af 16. juli 1999 til H-gruppen anførte A bl.a.:
 Jeg forstår, at jeg er  

 berettiget til at blive orienteret om mine børns forhold og i den anledning  

 er  

 der  

  

 fremsendt særskilt anmodning om  

 aktindsigt til familieafdelingen vedr. børnene.
 Skulle denne anmodning endnu  

 ikke være modtaget, skal jeg hermed bede om at brevet her betragtes som en  

  

 anmodning om aktindsigt i mine børns  

 forhold i fuldt omfang,  

  

 idet jeg forstår De vil informere de relevante  

 afdelinger.
 Den 21. juli 1999 skrev kommunens  

 familieafdeling bl.a. følgende til A:
I din fax af den 14. juli  

 1999 beder du om aktindsigt i de akter, der måtte findes i Familieafdelingen  

 vedrørende dine børn ( ) Da (B) alene har  

 forældremyndigheden, har du som forældre/far, der ikke har forældremyndighed  

 over børnene, ret til efter anmodning [at] få orientering om børnenes forhold  

 fra skoler, børneinstitutioner samt social- og sundhedsvæsenet.
Dette i  

 henhold  

 til lov om forældremyndighed og samvær § 19.
 Der har i perioden 11.  

 december 1997 til 31. marts 1999 været iværksat foranstaltninger til børnene  

 i  

 henhold til bistandslovens § 33, stk. 2, nr. 2, senere Lov om social service  

 §  

 40, stk. 2, nr. 2.
 Baggrunden for  

 foranstaltningen var støtte til børnene i forhold til de familiemæssige  

 forandringer, som var en følge af jeres samlivsophør.
Der er ikke i øjeblikket  

 iværksat foranstaltninger overfor dine børn.
Der er således ikke forhold  

 omkring børnene, Familieafdelingen kan orientere dig om. Den 10. august 1999 bad A  

 kommunens familierådgivning v/F om aktindsigt i F´s rapport af 4. juni 1998  

 vedrørende As børn.
Den 21. september 1999  

 meddelte familieafdelingen A at kommunen havde genvurderet sagen, men at  

 afgørelsen ikke blev ændret.
Kommunen ville snarest muligt sende sagen til  

 Det  

 Sociale Nævn for X Amt.
Med brev af 6. oktober 1999 sendte kommunen sagen til  

 nævnet.
Den 22. oktober 1999 tiltrådte det sociale nævn ? ved  

 formandsafgørelse  

 ? kommunens afgørelse.
Nævnet anførte bl.a.:
 Der er ved denne afgørelse  

 lagt vægt på, at De ikke har del i forældremyndigheden over Deres mindreårige  

 børn.
 Aktindsigt i en anden persons  

 forhold forudsætter samtykke fra pågældende eller samtykke fra  

 forældremyndighedsindehaveren.
 Da retten til indsigt  

 vedrørende Deres børns forhold alene tilkommer forældremyndighedsindehaveren,  

 med de undtagelser der fremgår af lov om forældremyndighed og samvær § 19 har  

 nævnet ikke grundlag for at pålægge (X) Kommune at meddele Dem aktindsigt  

 vedrørende Deres børns forhold.
 § 19 i lov om  

 forældremyndighed og samvær giver ikke ret til aktindsigt, men en ret til at  

 få  

 orientering, typisk i form af mundtlige oplysninger.
 I retsgrundlaget for  

 afgørelsen citerede nævnet forvaltningslovens § 9 og § 19 i lov om  

 forældremyndighed  

 og samvær.
A klagede den 25. oktober  

 1999 til Den Sociale Ankestyrelse over det sociale nævns afgørelse.
Nævnet  

 genvurderede i den forbindelse As sag den 28. oktober 1999 og fastholdt  

 afgørelsen af 22. oktober 1999. Ankestyrelsen traf den 13. december 1999  

 følgende afgørelse:
 De har ikke ret til  

 aktindsigt i (X) Kommunes bistandssag vedrørende Deres 3 børn (C), (D) og (E)  

 efter forvaltningslovens regler.
Begrundelsen er, at De ikke  

 er part i sagen, jf. forvaltningslovens § 9, stk. 1., idet De ikke har del i  

 forældremyndigheden over børnene.
De har derfor alene ret til aktindsigt  

 efter  

 offentlighedslovens regler herom.
 Efter offentlighedslovens §  

 4, stk. 2, kan den, hvis personlige forhold er omtalt i et dokument med de  

 undtagelser, der er nævnt i §§ 7-11, dog forlange at blive gjort bekendt med  

 oplysninger herom.
 De har således ret til  

 aktindsigt i det omfang, der måtte foreligge oplysninger om Deres personlige  

 forhold, som er omfattet af offentlighedslovens § 4, stk. 2.
 Ankestyrelsen tiltræder  

 således nævnets afgørelse for så vidt angår Deres anmodning om aktindsigt  

 efter  

 forvaltningsloven.
Ankestyrelsen hjemviser  

 samtidig sagen til nævnet med henblik på stillingtagen til, hvorvidt der i  

 (X)  

 Kommunes journal måtte foreligge oplysninger om Deres personlige forhold, som  

 er omfattet af offentlighedslovens § 4, stk. 2. Den 14. februar 2000 afgav X  

 Kommunes familieafdeling en udtalelse til det sociale nævn i forbindelse med  

 Ankestyrelsens hjemvisning af sagen til nævnet.
Kommunen udtalte i den  

 forbindelse at der løbende var meddelt A aktindsigt i alt materiale der  

 vedrørte  

 hans personlige forhold.
Den 24. marts 2000 meddelte det sociale nævn A at  

 nævnet på baggrund af kommunens udtalelse ikke kunne foretage sig yderligere  

 i  

 sagen.
 A gjorde i brev af 2. april  

 2000 det sociale nævn opmærksom på at det ikke var korrekt at han løbende var  

 meddelt aktindsigt efter offentlighedslovens § 4, stk. 2. I brevet til nævnet  

 skrev A bl.a. følgende:
 Det fremgår af Deres  

 brevindhold, at de ikke foretager Dem yderligere i sagen fordi (X) Kommune nu  

 påstår man har tilsendt relevante sagsakter.
 Denne påstand må jeg klart  

 tilbagevise, idet (X) Kommune nu har nægtet mig aktindsigt om mine personlige  

 forhold siden april måned 1999.
 Det eneste jeg har fået er en  

 skriftlig orientering efter myndighedslovens paragraf 19, som ikke afdækker  

 de  

 falske oplysninger om min person i forholdet til mine børn.
 Handicapgruppens journalark  

 side 6 (som er indsendt), hvoraf det fremgår, jeg som biologisk far er  

 frakendt  

 retten til kontakt med mine børn, er en oplysning til handicapgruppen der  

 kommer fra familieafdelingen og er hovedårsagen til Den Sociale Ankestyrelses  

 hjemvisning af sagen.
 Journalen i familieafdelingen  

 vil afdække, hvorfor familieafdelingen har givet handicapafdelingen den  

 falske  

 oplysning, at jeg retligt skulle være frakendt ret til kontakt med mine børn.
 Ud fra dette er mine børn  

 sagsbehandlet og uanset hvor meget der skal klippes og klistres, er  

 aktindsigten  

 om mine personlige forhold, en ret jeg har og det må være klart for enhver,  

 at  

 familieafdelingens journal om mit forhold til mine børn indeholder falske men  

 belastende oplysninger, der er af yderste vigtighed for sagsbehandlingen af  

 mine børns situation.
Mine børn er kort og godt  

 sagsbehandlet som om deres biologiske far er en forbryder, uanset  

 retskendelser  

 og samværsretsafgørelser om det modsatte. Det sociale nævn traf  

 herefter den 14. april 2000 en afgørelse i sagen hvor nævnet fastholdt sin  

 opfattelse.
Nævnet skrev bl.a. således:
 Der er ved denne afgørelse  

 lagt vægt på, at (X) Kommune har oplyst at kommunen har udleveret alle akter  

 der vedrører Dem.
 Nævnet finder herefter ikke  

 grundlag for at pålægge (X) Kommune at udlevere akter der vedrører Deres  

 personlige forhold.
A klagede den 19. april 2000  

 til Den Sociale Ankestyrelse over det sociale nævns afgørelse.
I As  

 brev til  

 nævnet skrev han bl.a.:
Deres  

 fremstilling af sagen er forkert og virker på mig fordrejet fordi, - jeg har ikke søgt om  

 aktindsigt i mine børns forhold jeg har ikke søgt om  

 aktindsigt i mine egne forhold Jeg har alene søgt om  

 aktindsigt i de belastende oplysninger der er fremsat om min person, fremsat  

 af  

 moderen (B) og ukritisk og uden verificering af rigtighed er indføjet i  

 journalerne i familieafdelingen om mig som almindelig lovlydig borger, far  

 contra mine børn. Ankestyrelsen tiltrådte den  

 4. juli 2000 det sociale nævns afgørelse af 14. april 2000. Ankestyrelsen  

 skrev  

 bl.a. følgende:
 Ankestyrelsen finder på  

 baggrund af oplysningerne i sagen, at De har fået fuld aktindsigt i de  

 oplysninger,  

 der måtte foreligge om Deres personlige forhold i (X) Kommunes bistandssag  

 vedrørende Deres 3 børn (C), (D) og (E), jf. offentlighedslovens § 4, stk. 2.
 Det fremgår således af  

 oplysningerne fra (X) Kommune, at der løbende er givet og bliver givet  

 aktindsigt i alt materiale, hvor Deres personlige forhold er omtalt.
 Ankestyrelsen tiltræder  

 således nævnets afgørelse herom.
Ankestyrelsen skal med hensyn  

 til det i klagen anførte om, at der i kommunens journal er urigtige  

 oplysninger  

 om Deres samvær med (E) bemærke, at en myndighed efter administrativ praksis  

 ikke af egen drift eller på begæring kan fjerne bestemte oplysninger fra en  

 sag.
Såfremt det viser sig, at en oplysning er urigtig, har myndigheden pligt  

 til i sagen at vedlægge det dokument, hvoraf de korrekte oplysninger fremgår.
 Ankestyrelsen skal derfor  

 anmode (X) Kommune om at foranledige eventuelle urigtige oplysninger  

 berigtiget.
De vil høre nærmere fra  

 kommunen i denne anledning. I et brev af 9. juli 2000  

 klagede A til mig over myndighedernes afslag på aktindsigt.
A klagede  

 endvidere  

 over Civilretsdirektoratets behandling af hans samværssag vedrørende hans  

 søn,  

 D.
I As brev anførte han bl.a. at alt havde sammenhæng til det  

 manglende  

 samvær med D, og at A stadigvæk ikke havde fået afdækket de falske  

 oplysninger  

 vedrørende ham og hans børn i X Kommunes journaler.
A vedlagde H-gruppens  

 journalarks side 6 som han oplyste var årsagen til at han havde søgt om  

 aktindsigt.
 Den 13. juli 2000 meddelte  

 jeg A at jeg på baggrund af hans brev af 9. juli 2000 havde oprettet to  

 selvstændige sager: Nærværende sag om myndighedernes afslag på aktindsigt  

 samt  

 en sag vedrørende As samværssag (mit j.nr. 2000- 1978-654). Den 30. maj  

 2001  

 meddelte jeg at jeg havde besluttet ikke at fortsætte den indledte  

 ombudsmandsundersøgelse af As samværssag.
 I brev af 3. august 2000  

 rettede A yderligere henvendelse til mig.
Jeg meddelte den 5. oktober  

 2000 A at jeg havde forstået hans klage vedrørende aktindsigt som en klage  

 over  

 X Kommunes afgørelser af 21. juli og 21. september 1999, Det Sociale Nævn for  

 X  

 Amts afgørelser af 22. oktober 1999 samt Den Sociale Ankestyrelses afgørelse  

 af  

 13. december 1999. Ved disse afgørelser blev A meddelt afslag på aktindsigt i  

 kommunens familieafdelings sag vedrørende sine børn.
Jeg meddelte at jeg  

 endvidere forstod As breve som en klage over det sociale nævns  

 afgørelse af  

 14. april 2000 og Ankestyrelsens afgørelse af 4. juli 2000. Ved disse  

 afgørelser fandt nævnet og styrelsen ikke grundlag for at pålægge kommunen at  

 udlevere oplysninger vedrørende As personlige forhold.
Jeg bad samme dag  

 Ankestyrelsen om en udtalelse i sagen.
Jeg bad styrelsen om forinden at  

 indhente  

 en udtalelse om sagen fra det sociale nævn og fra X Kommune, ligesom jeg bad  

 om  

 udlån af sagens akter.
I mit brev anførte jeg bl.a.:
 Myndighederne bedes i  

 udtalelserne komme ind på om (A)s ansøgning om aktindsigt blev  

 overvejet efter  

 andre regler i offentlighedsloven end dem der vedrører oplysninger om hans  

 personlige forhold.
 Jeg beder desuden om at  

 myndighederne i udtalelserne kommer ind på oplysningsgrundlaget i sagen,  

 herunder på om det sociale nævn og Ankestyrelsen i forbindelse med  

 behandlingen  

 af (A)s ansøgninger om aktindsigt har været i besiddelse af samtlige  

 kommunens  

 og - for Ankestyrelsens vedkommende - det sociale nævns akter i sagen.
I den forbindelse beder jeg  

 også om at myndighederne kommer ind på grundlaget for at det sociale nævn og  

 Ankestyrelsen - under henvisning til (X) Kommunes oplysning om at (A) løbende  

 var meddelt aktindsigt efter § 4, stk. 2, i offentlighedsloven - har fundet  

 at  

 der ikke var grundlag for at pålægge (X) Kommune at udlevere akter vedrørende  

 (A)s personlige forhold. Den 1. juni 2001 modtog jeg  

 myndighedernes udtalelser.
I en udtalelse af 9. november 2000 skrev X Kommune  

 bl.a.:
 Ad 1. Der er ikke fundet  

 grundlag for at foretage overvejelser om aktindsigt efter andre regler end de  

 der fremgår af Offentlighedslovens § 4 stk. 2, da der er tale om en personsag  

 der vedrører (A)s tidligere samlever og de børn som hun har  

 forældremyndigheden over.
 (A) er meddelt sine  

 rettigheder i henhold til Lov om Forældremyndighed og samvær § 19.
 Ad. 2. Det kan oplyses at (X)  

 Kommune har fremsendt relevante sagsakter til Det sociale Nævn ved besvarelse  

 af klager fra (A).
 Endelig kan det oplyses, at  

 moderen er flyttet til (Z) kommune pr. 1.2.2000.
Kopi af sagens akter vedr.  

 (A)s klager vedlægges. Af det sociale nævns  

 udtalelse af 21. maj 2001 fremgik bl.a.:
Det fremgår af brevet at  

 Folketingets Ombudsmand anmoder om oplysning om, hvorvidt nævnet har været i  

 besiddelse af samtlige sagsakter i sagen.
Ombudsmanden har endvidere anmodet  

 om  

 uddybning af grundlaget for nævnets afgørelse, hvorefter der ikke var fundet  

 grundlag for at pålægge (X) Kommune at udlevere yderligere sagsakter til (A).
 Nævnet bemærker hertil, at  

 der ved sagens behandling ikke er fremkommet oplysninger der giver grundlag  

 for  

 at antage, at (X) Kommune ikke loyalt har oplyst sagen overfor Det Sociale  

 Nævn  

 eller medsendt kopi af relevante sagsakter såfremt der måtte være tvivl om  

 aktindsigtens omfang.
 Vedrørende spørgsmålet om  

 retten til orientering efter lov om forældremyndighed og samvær § 19 bemærker  

 nævnet, at nævnet ikke har betragtet (A)s henvendelse som en klage over  

 omfanget af kommunens orientering efter denne bestemmelse.
Der er den 31. oktober 2000  

 modtaget klage fra (A) over (Y) Kommunes videregivelse af oplysninger efter  

 lov  

 om forældremyndighed og samvær § 19. Der er den 14. december 2000 modtaget  

 udtalelse og sagsakter fra (Y) Kommune herom.
Disse er den 29. december 2000  

 fremsendt til høring hos (A). (A) har den 8. januar 2001 besvaret  

 henvendelsen.  

 Afgørelsen af klagen afventer herefter behandling i Det Sociale Nævn.
 Det Sociale Nævn behandlede  

 henvendelserne fra (A) efter forvaltningslovens § 9, samt offentlighedslovens  

 §  

 4, stk. 2. Nævnet har ikke vurderet, at der kunne gives aktindsigt efter  

 anden bestemmelse  

 om aktindsigt.
 Sagens akter vedlægges og  

 bedes returneret efter endt brug.
Nævnet beklager den sene  

 besvarelse. I et brev af 31. maj 2001  

 udtalte Ankestyrelsen bl.a. følgende:
 Ankestyrelsen skal i øvrigt  

 udtale, at afgørelsen af 4. juli 2000 er truffet efter offentlighedslovens  

 regler om egenacces, idet denne regel giver en videregående adgang til  

 aktindsigt med hensyn til oplysninger om egne personlige forhold i en sag,  

 hvori pågældende ikke er part.
 Ankestyrelsen har ikke fundet  

 grundlag for at anvende andre regler i offentlighedsloven.
 Ankestyrelsen kan endvidere  

 oplyse, at Ankestyrelsen i forbindelse med sagens behandling fik oversendt  

 sagens akter fra det sociale nævn, og at Ankestyrelsen i den forbindelse  

 lagde  

 til grund, at der var tale om samtlige relevante akter.
 Ankestyrelsen skal endelig  

 henvise til, at styrelsen i sin afgørelse af 13. december 1999 fandt, at  

 ovennævnte havde ret til aktindsigt i det omfang, der måtte foreligge  

 oplysninger om hans personlige forhold, som er omfattet af  

 offentlighedslovens  

 § 4, stk. 2.
Ankestyrelsen skal i øvrigt  

 henvise til de i afgørelser af 13. december 1999 og 4. juli 2000 anførte  

 begrundelser. I et brev af 12. september  

 2001 udarbejdede jeg en kortfattet gennemgang af sagen, og jeg meddelte A at  

 jeg havde anmodet myndighederne om en supplerende udtalelse i sagen.
Jeg  

 meddelte endvidere A at nærværende sag alene vedrørte hans anmodning om  

 aktindsigt, men derimod ikke afgørelser om orientering efter § 19 i lov om  

 forældremyndighed og samvær.
 I mit brev af samme dato til  

 Ankestyrelsen anførte jeg bl.a. følgende:
 Myndighederne bedes oplyse  

 om det sociale nævn og Ankestyrelsen ? da myndighederne tog stilling til  

 kommunens henholdsvis nævnets afgørelser om aktindsigt ? har været i  

 besiddelse  

 af samtlige sagsakter i sagerne vedrørende (A)s børn.
Jeg  

 henviser til en sag omtalt på side 240 i min beretning for 1997.* Jeg beder endvidere  

 myndighederne om at oplyse præcis hvilke (dele af) dokumenter (A) har fået  

 aktindsigt i, og hvornår det er sket.
Jeg beder i den forbindelse  

 myndighederne  

 redegøre nærmere for deres eventuelle overvejelser vedrørende anvendelsen af  

 offentlighedslovens § 11, jf. § 7 i sagen. Den 12. november 2001 afgav X  

 Kommune en supplerende udtalelse.
Kommunen anførte bl.a.:
Omkring aktindsigt kan det  

 oplyses at (A) den 8.7.1999 fik gennemgået de sagsakter der vedrører  

 oplysninger om ham, hans børn og om relationer mellem fader og børn.
Sagens  

 akter blev i den forbindelse gennemgået med jurist ( ), (X) kommune og (A)  

 fik  

 indsigt i flg. akter.
Journalark side 1 til 3 samt  

 side 6 og 7 og delvis side 8. De resterende journalnotater handler ikke om  

 (A)  

 eller børnene alene.
Endvidere fik (A) aktindsigt i aflastningsfamiliens navn  

 og adresse samt lægepapirer som handler om (D). Akterne blev udleveret i  

 fotokopi den 9.7.1999.
 Dette betyder at (A) har fået  

 aktindsigt i handicapafdelingens interne arbejdsdokumenter vedr. faktiske  

 omstændigheder, der er af væsentlig betydning for sagsforholdet jf. § 11 i  

 offentlighedsloven.
 Endelig kan det oplyses at  

 (X) Kommune har fremsendt samtlige sagsakter i sagerne vedr. (A)s børn  

 til det  

 sociale nævn ved dens behandling af kommunens afgørelse om aktindsigt.
Forvaltningen har ikke haft  

 nogen kontakt til (A) gennem det sidste år. I et brev af 20. januar 2002  

 til mig gjorde A bl.a. gældende at de korrektioner som han den 19. september  

 1999 havde tilsendt kommunens handicapafdeling, kun var vedlagt sagen som et  

 ubetydeligt underliggende bilag der let kunne overses uanset om journalen  

 blev  

 læst af kyndige.
A anførte at korrektionen skulle journalføres, og at han  

 kunne  

 gøre krav på en skriftlig bekræftelse på at det var foretaget, og en sådan  

 havde han aldrig modtaget.
 Den 18. februar 2002 sendte  

 jeg en kopi af As brev til X Kommune som en anmodning fra ham om at  

 blive  

 vejledt om hans rettigheder efter persondataloven (mit j.nr. 2002-0405-600).
 I en supplerende udtalelse af  

 12. marts 2002 udtalte det sociale nævn bl.a. følgende:
 Nævnet tiltrådte den 22.  

 oktober (X) Kommunes afgørelse vedrørende aktindsigt om (A)s børns  

 forhold.
 Nævnet har ved denne og den  

 efterfølgende afgørelse om aktindsigt efter lov om offentlighed i  

 forvaltningen  

 § 4, stk. 2 lagt til grund at (X) Kommune havde udleveret alle relevante  

 sagsakter til Det Sociale Nævn til brug for vurderingen heraf.
Nævnet har ved denne  

 vurdering lagt vægt på, at (X) Kommune gentagne gange overfor Det Sociale  

 nævn  

 har fastholdt at alle relevante sagsakter har været udleveret såvel til (A)  

 som  

 Det Sociale Nævn.
Dette er senest gentaget ved (X) Kommunes brev af 12.  

 november 2001 til Den Sociale Ankestyrelse.
 Nævnet har i øvrigt udover de  

 af (X) Kommune afgivne erklæringer herom lagt vægt på (X) Kommunes  

 journalnotater af 30. juni 1999, 1. juli 1999 og 8. juli 1999.
 Det fremgår af disse notater,  

 at der er meddelt aktindsigt i alle akter undtaget journalark side 4 og 5  

 samt  

 en del af side 8, undtaget brevveksling med forældremyndighedsindehaveren  

 samt  

 materiale indhentet fra Familieplejen i (Y). Dog er der givet indsigt i  

 lægelige akter vedrørende (D) samt oplysning om aflastningsfamiliens navn og  

 adresse.
(X) Kommune har ved vurdering  

 af omfanget af aktindsigt lagt vægt på, at (A) havde krav på oplysninger som  

 vedrører ham, hans børn og om relationer mellem ham og hans børn.
Derimod  

 ikke  

 oplysninger om forældremyndighedsindehaveren eller forholdet mellem denne og  

 hendes børn.
Nævnet har herefter ikke  

 fundet anledning til at antage at der skulle være yderligere dokumenter i  

 kommunens besiddelse der måtte være omfattet af aktindsigt.
Nævnet har på det  

 foreliggende grundlag ikke fundet anledning til at betvivle rigtigheden af  

 (X)  

 Kommunes oplysning herom.
 Spørgsmålet om adgang til  

 indsigt i akter anset som interne arbejdsdokumenter har (X) Kommune ikke  

 givet  

 oplysning om at der skulle findes akter med relevant indhold der kunne anses  

 for omfattet af aktindsigt.
 Der er herunder lagt vægt på,  

 at det af (X) Kommunes journalnotater af 30. juni 1999 og senere ikke er  

 anført  

 at der findes akter anset som interne arbejdsdokumenter og af denne grund var  

 undtaget fra aktindsigt eller dette i øvrigt kunne anses for sandsynliggjort.
 Havde sådanne foreligget  

 ville nævnet antageligt efter en konkret vurdering pålægge (X) Kommune at  

 udlevere disse.
 I Ankestyrelsens supplerende  

 udtalelse af 1. maj 2002 fremgår bl.a. følgende:
Ankestyrelsen skal herefter  

 supplerende udtale, at Ankestyrelsen har været opmærksom på den i  

 Ombudsmandens  

 beretning for 1997 s. 240 nævnte sag, og at det fremgår af (X) Kommunes  

 udtalelse,  

 at samtlige sagsakter i sagerne vedrørende (A)s børn blev fremsendt til  

 det  

 sociale nævn ved dets behandling af kommunens afgørelse om aktindsigt.
Det  

 fremgår videre af nævnets udtalelse af 12. marts 2002, at nævnet har lagt til  

 grund, at (X) Kommune havde udleveret alle relevante sagsakter til nævnet til  

 brug for nævnets afgørelser om aktindsigt.
Af Ankestyrelsens journal  

 fremgår det, at sagens akter er indgået fra nævnet den 5. maj 2000.  

 Ankestyrelsen  

 går således ud fra, at samtlige sagsakter forelå ved sagens behandling i  

 Ankestyrelsen.
Det er ikke nøjagtig registreret, hvilke akter der er indgået.
Ankestyrelsen skal i øvrigt  

 hertil bemærke, at (A) jf. brev af 19. april 2000 ikke havde søgt om  

 aktindsigt  

 i sine børns eller i egne forhold men kun om aktindsigt i de belastende  

 oplysninger, der var fremsat af børnenes mor i (X) Kommunes Familieafdelings  

 journal, og som efter (A)s udsagn var ukorrekte.
I sin afgørelse af 4.  

 juli  

 2002 bemærkede Ankestyrelsen, at en myndighed, såfremt det viser sig, at en  

 oplysning er urigtig, har pligt til at berigtige den.
 Det fremgår endvidere af (X)  

 Kommunes udtalelse, hvilke præcise oplysninger, der er givet aktindsigt i.
Det skal endelig udtales, at  

 Ankestyrelsen ikke i denne sag har overvejet anvendelsen af  

 offentlighedslovens  

 § 11, da det ikke var oplysninger om faktiske omstændigheder, som (A) ønskede  

 aktindsigt i men alene de i brev af 19. april 2000 nævnte oplysninger. Den 6. maj 2002 tilsendte jeg  

 A myndighedernes supplerende udtalelser som A i brev af 17. maj 2002  

 fremsatte  

 bemærkninger til.
Ombudsmandens udtalelse 1. Deres aktindsigtsbegæring I Deres brev af 3. maj 1999 til (X) Kommune bad De om aktindsigt i  

 oplysninger vedrørende Dem selv og Deres søn (D), og i Deres begæring af 14.  

 juli 1999 til kommunen bad De om aktindsigt i så fuldt omfang som  

 De havde ret til.
Den 16. juli 1999 præciserede De at De ønskede aktindsigt i  

 Deres børns sager, og den 10. august 1999 bad De kommunens familierådgivning  

 om aktindsigt i (F)s rapport af 4. juni 1998. Endelig anførte De i  

 Deres brev af 19. april 2000 til det sociale nævn at De ikke havde søgt om  

 aktindsigt i Deres eller Deres børns forhold, men i de belastende oplysninger  

 der var fremsat om Deres person.
 Ankestyrelsen har i sin supplerende udtalelse af 1. maj 2002 til mig anført  

 at Ankestyrelsen ikke har overvejet anvendelsen af offentlighedslovens § 11  

 da det ikke var oplysninger om faktiske omstændigheder, som (A) ønskede  

 aktindsigt i men alene de i brev af 19. april 2000 nævnte oplysninger.
 Jeg er ikke enig i Ankestyrelsens opfattelse.
 I det omfang (X) Kommunes familieafdelings sager indeholder (belastende)  

 oplysninger fremsat af (B) om Dem, vil sådanne oplysninger være omfattet af  

 begrebet faktiske omstændigheder i offentlighedslovens § 11. I  

 øvrigt mener jeg at det uanset formuleringen i Deres brev af 19. april 2000  

 klart fremgår af sagen at De søgte kommunens familieafdeling om aktindsigt i  

 så vidt omfang som muligt i sager vedrørende Deres børn.
2. Aktindsigt efter offentlighedsloven og orientering om barnet efter § 19 i  

 lov om forældremyndighed og samvær Som det fremgår af sagsgennemgangen, fandt Ankestyrelsen i sin afgørelse af  

 13. december 1999 at Deres aktindsigtsbegæring skulle behandles efter  

 offentlighedslovens bestemmelser om aktindsigt, og Ankestyrelsen hjemviste  

 sagen til det sociale nævn med henblik på nævnets stillingtagen til  

 aktindsigt  

 efter offentlighedslovens § 4, stk. 2.
Jeg er enig med Ankestyrelsen  

 i at Deres aktindsigtsbegæring skulle behandles efter offentlighedsloven.
Jeg  

 er ligeledes enig med Ankestyrelsen i at De alene havde ret til aktindsigt i  

 kommunens familieafdelings bistandssager vedrørende Deres børn i det omfang  

 disse sager indeholdt oplysninger om Deres personlige forhold, jf.  

 offentlighedslovens § 4, stk. 2. Baggrunden er følgende:
Som De er bekendt med,  

 indeholder lov om forældremyndighed og samvær (lov nr. 387 af 14. juni 1995  

 med  

 senere ændringer) en bestemmelse i § 19 om orientering om barnet til den af  

 forældrene der ikke har forældremyndigheden.
Bestemmelsen skal styrke  

 mulighederne for den af forældrene der ikke har del i forældremyndigheden,  

 for  

 at følge barnets opvækst og fremskridt og holde sig orienteret hvis der er  

 problemer eller lignende.
Bestemmelsen omhandler  

  

 ikke  

  

 aktindsigt.
Den der har orienteringsret  

 efter § 19 i lov om forældremyndighed og samvær, er ikke part i sager om  

 barnets forhold i forvaltningslovens forstand.
Dette fremgår direkte af  

 betænkning 1279/1994 fælles forældremyndighed, samværsvanskeligheder,  

 børnesagkyndig rådgivning som ligger til grund for loven, se  

 betænkningen s.  

 120, s. 123 og 124.
Det antages derfor i gældende  

 ret at med hensyn til adgangen til at få aktindsigt i sager om barnets  

 forhold  

 kan den af forældrene der ikke har forældremyndigheden over barnet, i  

 almindelighed alene gå frem efter offentlighedslovens regler.  

 Offentlighedslovens § 12, stk. 1, nr. 1, hvorefter retten til aktindsigt ikke  

 omfatter oplysninger om enkeltpersoners private forhold, vil medføre at disse  

 forældre ikke har adgang til aktindsigt i sager vedrørende barnet.
Se  

 ovennævnte betænkning, s. 120, og forarbejderne til § 19 i lov om  

 forældremyndighed  

 og samvær (Folketingstidende 1994-95, Tillæg A, Bind III, sp. 2202ff). Jeg  

 henviser endvidere til John Vogter, Offentlighedsloven med kommentarer  

 (1998),  

 3. udgave, s. 214, og min udtalelse i Folketingets Ombudsmands beretning for  

 1988, s. 267ff.* Myndighedernes afgørelser  

 vedrørende offentlighedslovens § 4, stk. 2, giver mig grund til følgende  

 bemærkninger mv.:
 a.  

  

 Spørgsmålet om hvorvidt De var berettiget til aktindsigt i  

 oplysninger om Deres personlige forhold, skulle afgøres efter bestemmelserne  

 i  

 offentlighedslovens § 4, stk. 2, jf. (navnlig) § 11, stk. 1, jf. § 7.
 De nævnte bestemmelser lyder  

 således:
   

  

 § 4.
Stk. 2.  

  

 Den, hvis personlige forhold er omtalt i et dokument, kan  

 med de undtagelser, der er nævnt i §§ 7-11 og § 14, forlange at blive gjort  

 bekendt med oplysninger herom.
Det gælder dog ikke i det omfang de hensyn,  

 der  

 er nævnt i § 13, eller hensynet til den pågældende selv eller andre med  

 afgørende  

 vægt taler imod.
§ 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer indbyrdes.
§ 11.  

  

 Oplysninger i dokumenter, der er omfattet af § 7 og § 10, nr.  

 1-4, om faktiske omstændigheder, der er af væsentlig betydning for  

 sagsforholdet, skal uanset disse bestemmelser meddeles i overensstemmelse med  

 lovens almindelige regler. Adgangen til aktindsigt i  

 oplysninger om ens personlige forhold efter offentlighedslovens § 4, stk. 2,  

 er  

 mere vidtgående end den almindelige adgang til aktindsigt i medfør af  

 offentlighedslovens § 4, stk. 1, 1. pkt., hvorefter enhver, med de  

 undtagelser  

 der er nævnt i §§ 7-14, kan forlange at blive gjort bekendt med dokumenter  

 der  

 er indgået eller oprettet af en forvaltningsmyndighed som led i en  

 administrativ sagsbehandling i forbindelse med dens virksomhed.
Det er endvidere klart at  

 spørgsmålet om aktindsigt efter reglerne skal afgøres ved en konkret  

 afvejning  

 i det enkelte tilfælde.
Se herved bl.a.
Folketingets Ombudsmands beretning  

 for  

 1992, s. 60ff.
Efter bestemmelsen i  

 offentlighedslovens § 4, stk. 2 in fine, kan der undtages oplysninger fra  

 aktindsigt  

 i den udstrækning hensynet til den pågældende selv eller andre med afgørende  

 vægt taler herfor.
Undtagelsesadgangen er således - ligesom i øvrigt efter  

 forvaltningslovens § 15 der ville skulle anvendes dersom der havde været tale  

 om en afgørelsessag - ganske snæver.
Efter Ankestyrelsens  

 hjemvisning af Deres sag den 13. december 1999 til det sociale nævn oplyste  

 (X)  

 Kommunes familieafdeling den 14. februar 2000 over for nævnet at der løbende  

 var meddelt Dem aktindsigt i alt materiale der vedrørte Deres personlige  

 forhold.
Det sociale nævn lagde kommunens oplysning til grund og meddelte Dem  

 den 24. marts og den 14. april 2000 at nævnet ikke fandt grundlag for at  

 pålægge kommunen at udlevere akter der vedrørte Deres personlige forhold.  

 Ankestyrelsen tiltrådte denne afgørelse den 4. juli 2000.
 De har over for myndighederne  

 og over for mig bestridt at have modtaget de omtalte oplysninger om Deres  

 personlige forhold.
 Som det fremgår af  

 sagsfremstillingen, bad jeg den 12. september 2001 myndighederne om bl.a. at  

 oplyse præcis hvilke (dele af) dokumenter De havde fået aktindsigt i, og  

 hvornår det var sket.
 Det fremgår af (X) Kommunes  

 svar af 12. november 2001 (citeret ovenfor) at De har fået (delvis)  

 aktindsigt  

 i  

  

 H-gruppens  

  

 interne journal om Deres  

 søn, (D).
 Det fremgår endvidere af  

 sagens akter at kommunen den 2. juli 1999 på Deres anmodning sendte Dem et  

 referat af et møde den 4. juni 1999 mellem Dem og familieafdelingen.
 I de akter jeg har modtaget  

 fra myndighederne til brug for min sagsbehandling, indgår bl.a. kommunens  

  

 familieafdelings  

  

 akter vedrørende (B) og  

 Deres børn, herunder (F)s rapport af 4. juni 1998. Jeg må på baggrund  

 af (X)  

 Kommunes oplysninger i brev af 12. november 2001 lægge til grund at De  

  

 ikke  

  

 har fået (delvis) aktindsigt i  

 disse dokumenter.
 Efter en gennemgang af  

 familieafdelingens dokumenter kan jeg imidlertid konstatere at disse  

 indeholder  

 en række oplysninger om Deres personlige forhold.
 De pågældende akter ses at  

 være interne arbejdsdokumenter og dermed som udgangspunkt undtaget fra  

 aktindsigt, jf. offentlighedslovens § 7, jf. § 4, stk. 2. Efter bestemmelsen  

 i  

 offentlighedslovens § 11, stk. 1, har myndigheden imidlertid pligt til fra  

 interne arbejdsdokumenter at ekstrahere oplysninger om faktiske  

 omstændigheder  

 der er af væsentlig betydning for sagsforholdet.
 Jeg har valgt at opregne et  

 eksempel på oplysninger vedrørende Deres personlige forhold som indgår i  

 familieafdelingens dokumenter, og som De efter min opfattelse havde ret til  

 aktindsigt i:
 Af familieafdelingens referat  

 af 28. november 1997 vedrørende (B) fremgår bl.a. følgende:
 (B) oplyser, at hun lige med  

 sine 3 børn er fraflyttet tidligere samlever og børnenes far.
Samlivet, der har varet 19  

 år, har iflg. (B) været præget af trusler, ydmygelser, psykisk vold og  

 enkelte  

 tilfælde af fysisk vold mod hende fra mandens side. Jeg understreger at  

 ovennævnte citat blot er et  

  

 eksempel  

  

 på oplysninger i familieafdelingens dokumenter om Deres børn som De efter min  

 opfattelse havde ret til aktindsigt i efter offentlighedslovens § 4, stk. 2,  

 jf. § 11, stk. 1, jf. § 7.
Jeg mener at det er  

 kritisabelt at (X) Kommune ikke gav Dem aktindsigt i disse oplysninger.
Jeg  

 har  

 gjort kommunen bekendt med min opfattelse.
 b.  

  

 Som det fremgår ovenfor, lagde det sociale nævn og Ankestyrelsen  

 i deres afgørelser af henholdsvis 14. april 2000 og 4. juli 2000 (X) Kommunes  

 oplysning om at De løbende var blevet tilsendt samtlige oplysninger  

 vedrørende  

 Deres personlige forhold, til grund.
Det er et grundlæggende  

 princip i dansk forvaltningsret at den myndighed der skal træffe afgørelse i  

 en  

 sag, har ansvaret for at sagen er tilstrækkeligt oplyst.
Dette indebærer at  

 myndigheden har pligt til at sikre sig dels at myndigheden er i besiddelse af  

 de oplysninger der er nødvendige for at træffe afgørelse i den foreliggende  

 sag, dels at disse oplysninger er korrekte.
På grundlag af dels Deres  

 benægtelse over for myndighederne af at have modtaget de omtalte oplysninger,  

 dels H-gruppens journalnotater af 30. juni, 1. juli og 8. juli 1999 hvorefter  

 De (alene) havde fået (delvis) aktindsigt i H-gruppens akter - i modsætning  

 til  

 familieafdelingens - burde det sociale nævn og Ankestyrelsen efter min  

 opfattelse have bedt (X) Kommune oplyse præcis hvilke (dele af) dokumenter De  

 havde fået aktindsigt i, og hvornår det var sket.
Da en sådan undersøgelse  

 ikke  

 blev gennemført, mener jeg ikke at det sociale nævn og Ankestyrelsen handlede  

 i  

 overensstemmelse med det forvaltningsretlige oplysningsprincip.
Jeg finder dette forhold  

 kritisabelt.
Jeg har gjort det sociale nævn og Ankestyrelsen bekendt med min  

 opfattelse.
Jeg påpeger at det sociale  

 nævn og Ankestyrelsen i forbindelse med klagesagens behandling var  

 forpligtede  

 til, fra henholdsvis (X) Kommune og det sociale nævn, at indkalde  

  

 samtlige  

  

 sagsakter og ikke blot  

  

 relevante  

  

 sagsakter som omtalt i (X)  

 Kommunes udtalelse af 9. november 2000, det sociale nævns udtalelser af 21.  

 maj  

 2001 og 12. marts 2002 og Ankestyrelsens udtalelse af 31. maj 2001. Efter min  

 opfattelse har myndighederne med disse udtalelser skabt forvirring omkring  

 hvorvidt det sociale nævn og Ankestyrelsen modtog samtlige sagsakter til brug  

 for klagesagens vurdering.
Jeg har dog lagt til grund at dette rent faktisk  

 var  

 tilfældet.
 c.  

  

 Jeg har henstillet til Ankestyrelsen at genoptage sagen med  

 henblik på at der træffes en ny afgørelse om aktindsigt i de oplysninger om  

 Deres personlige forhold som er omtalt i (X) Kommunes familieafdelings  

 dokumenter, jf. offentlighedslovens § 4, stk. 2.
Jeg har bedt Ankestyrelsen  

 underrette mig om hvad der videre sker i sagen. Den Sociale Ankestyrelse  

 meddelte mig efterfølgende at Ankestyrelsen havde besluttet at genoptage  

 sagen.
 Jeg foretog mig herefter ikke  

 mere i sagen.
 NOTER: (*)  

 FOB 1988, s. 267,  

 FOB 1992, s. 60,  

 FOB 1997, s. 240.
