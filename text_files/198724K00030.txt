Nr BTL 30 Betænkning over Forslag til lov om ændring af forskellige skattelove  

 (Refinansieringsordningen for landbruget)   

 Nr L 30 1987-88, 2. samling Afgivet af Skatte- og Afgiftsudvalget Afgivet: 19880628 Udvalget har behandlet lovforslaget i nogle møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af ministeren stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til ændringsforslagene og lovforslaget som helhed  

 ved 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse.
 Mindretallet bemærker, at dets afstemninger vedrørende ændringsforslagene  

 til syvende og sidst vil bero på den skæbne, der overgår de bagvedliggende  

 ændringsforslag vedrørende L 27-29.
 Et tredje mindretal (Centrum-Demokraternes medlem af udvalget) vil  

 redegøre for sin stilling ved 2. behandling af lovforslaget.
Ændringsforslag Af skatteministeren, tiltrådt af et flertal (S, KF, V, RV og  

 KRF):
Til § 1 1) Paragraffen udgår.
Til § 2 2) I det foreslåede § 7, stk. 2, indsættes efter 1. pkt. som nyt  

 punktum:
»Tilsvarende kan Finansieringsfonden af 1963 fradrage beløb, der  

 indskydes i en restgældsreguleringsfond.« 3) I det foreslåede § 7, stk. 2, 2. pkt., der bliver 3. pkt.,  

 indsættes efter »Låntagernes«: »indskud og«.
Til § 3 4) Paragraffen affattes således:
»§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 829 af 19. november 1987, som  

 senest ændret ved lov nr. 132 af 12. marts 1988, foretages følgende  

 ændringer:
 1. I § 7 J indsættes efter »Afdragsbidrag, der efter«  

 ordene: »§ 13 i lov om refinansiering af realkreditlån m.v. i  

 landbrugsejendomme og«.
 2. Efter § 14 indsættes som ny paragraf:
»§ 14 A.
Beløb, som låntager betaler til et realkreditinstitut efter  

 § 10 b, stk. 3, 4. pkt., i lov om realkreditinstitutter, og § 4 b i lov om et  

 finansieringsinstitut for landbrug m.v., kan fradrages i den skattepligtige  

 indkomst for indbetalingsåret.
Stk. 2. Beløb, som udbetales fra en restgældsreguleringsfond som nævnt i §  

 23 g, stk. 1, i lov om realkreditinstitutter, og § 4 b i lov om et  

 finansieringsinstitut for landbrug m.v., medregnes ved opgørelsen af den  

 skattepligtige indkomst.«» Til § 5 5) Paragraffen affattes således:
»§ 5 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1988.« Bemærkninger Til nr. 1 Efter ændringsforslaget bortfalder realrenteafgiftsfritagelsen for de  

 særlige, nominelle, fast forrentede obligationer, der er nævnt i § 6, stk. 1,  

 nr. 3, i det af landbrugsministeren fremsatte forslag til lov om  

 refinansiering af realkreditlån m.v. i landbrugsejendomme (L 27).
Til nr. 2 Det foreslåede nye punktum til det foreslåede § 7, stk. 2, sikrer, at  

 Finansieringsfonden af 1963 ved opgørelse af fondens skattepligtige indkomst  

 kan fradrage beløb, der indskydes i en restgældsreguleringsfond oprettet i et  

 realkreditinstitut.
Provenuvirkningen af fradragsretten for dette indskud vil afhænge af  

 forholdet mellem fondens nettoindtægter og øvrige udlodninger det år, hvor  

 indskudet foretages.
Der vil kun fremkomme provenutab, såfremt  

 nettoindtægterne overstiger de øvrige udlodninger.
Til nr. 3 Den foreslåede tilføjelse i § 7, stk. 2, 2. pkt., er en følge af  

 boligministerens og landbrugsministerens ændringsforslag til de i  

 Boligudvalget og Landbrugs- og Fiskeriudvalget samtidig hermed behandlede  

 lovforslag, hvoraf fremgår, at låntager foruden det løbende bidrag, der  

 beregnes af den til enhver tid værende restgæld, skal foretage et indskud ved  

 lånets optagelse på 2 pct. af udlandslånets hovedstol.
Til nr. 4 Den foreslåede tilføjelse til § 7 J sikrer, at afdragsbidrag ydet af  

 landbrugsministeren er skattefri for låntager på samme måde som  

 afdragsbidrag, der efter §§ 2 a-2 c i lov om indeksregulerede realkreditlån  

 af staten ydes til jordbrugslån.
 Ifølge landbrugsministerens og boligministerens samtidig hermed fremsatte  

 lovforslag skal restgældsreguleringsfondens midler fuldt ud anvendes til  

 nedbringelse af restgælden, når udlandslånet forfalder til betaling.
Det foreslås nu i ændringsforslagene til landbrugsministerens og  

 boligministerens lovforslag, at den del af restgældsreguleringsfondens midler  

 inkl. forrentning, der ikke anvendes til dækning af valutakursjusteringer,  

 skal tilbagebetales til de oprindelige indskydere.
Boligministeren fastsætter  

 nærmere regler for tilbagebetalingen.
 Den foreslåede ændring for så vidt angår § 14 A indebærer, at beløb, der  

 tilbagebetales til landmanden, et realkreditinstitut og Finansieringsfonden  

 af 1963, skal medregnes ved opgørelsen af den skattepligtige indkomst hos  

 modtageren.
 For landmandens vedkommende skal tilbagebetalingsbeløbet anvendes til  

 restgældsnedskrivning.
Til nr. 5 Ændringsforslaget er en konsekvens af det samtidig under nr. 1 stillede  

 ændringsforslag.
Aagaard (KF) Kirkegaard (KF) Pernille Sams (KF) Svend Heiselberg (V) nfmd.  

Skrumsager Skau (V) Glistrup (FP) Elisabeth Arnold (RV) Bente Juncker (CD)  

 Kofod-Svendsen (KRF) Helen Beim (S) Erling Christensen (S) Pia Gjellerup (S)  

 Klaus Hækkerup (S) Grete Schødts (S) Stavad (S) fmd.
Bjørn Poulsen (SF) Jens Thoft (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforslaget til  

vedtagelse uændret.
 Et mindretal inden for flertallet (Fremskridtspartiets medlem af udvalget)  

 henviser i denne forbindelse til Fremskridtspartiets bidrag til  

 tillægsbetænkningen over forslag til lov om refinansiering af realkreditlån  

 m.v. i landbrugsejendomme (L 27).
 Et mindretal (Socialdemokratiets og Socialistisk Folkepartis medlemmer af  

 udvalget) indstiller lovforslaget til forkastelse.
 Et mindretal inden for mindretallet (Socialdemokratiets medlemmer af  

 udvalget) henviser i øvrigt til Socialdemokratiets bidrag til  

 tillægsbetænkningen over forslag til lov om refinansiering af realkreditlån  

 m.v. i landbrugsejendomme (L 27).
