Fremsat den 30. marts 2007 af  

 Kristen Touborg (SF),  

 Steen Gade (SF) og Ole Sohn (SF) Forslag til folketingsbeslutning om  

 mindst ét årligt uvarslet kommunalt tilsyn med husdyrbrug Folketinget pålægger regeringen at foranledige, at  

 kommunalbestyrelsen gennemfører mindst ét årligt uvarslet tilsyn med  

 husdyrbrug  

 for mere end 15 dyreenheder med henblik på at sikre, at bl.a. lov om  

 miljøgodkendelse m.v. af husdyrbrug overholdes.
Bemærkninger til forslaget Formålet med beslutningsforslaget er at sikre, at kommunerne  

 mindst én gang årligt gennemfører et uvarslet tilsyn med husdyrbrug for mere  

 end 15 dyreenheder og som er omfattet af lov om miljøgodkendelse m.v. af  

 husdyrbrug.
Til trods for vedtagelsen af det nye regelsæt, der trådte i kraft  

 den 1. januar 2007, modtager husdyrbrug med under 75 dyreenheder i realiteten  

 stadig væk kun et tilsyn hvert 6. år.
Det nye regelsæt søger at begrænse husdyrproduktionens miljøbelastning  

 med nitrat, ammoniak og fosfor inden for en række naturtyper og vandområder,  

 samtidig med at lugtkravene er skærpet.
Der lægges bl.a. stor vægt på, at  

 kommunerne skal kunne føre et effektivt tilsyn med de meddelte  

 miljøgodkendelser, da dette er af afgørende værdi for miljøgodkendelsernes  

 miljøeffekt, jf. lovforslagets almindelige bemærkninger punkt 4.13.1.
Miljøministeren har  

 endvidere den 21. marts 2007 oplyst, at det er den enkelte kommunes ansvar at  

 planlægge og tilrettelægge tilsyn med kommunens landbrug, jf.
KOU alm. del  

   

 svar på spørgsmål 51. Det fremgår bl.a., at der den 22. juli 2006 er indgået  

 en  

 politisk aftale mellem regeringen og KL (Kommunernes Landsforening) om, at  

 tilsyn med alle husdyrbrug, der er godkendelsespligtige efter lovens § 11 og  

 § 12,  

 skal have modtaget et samlet tilsyn inden for den seneste treårige periode,  

 fordelt med ca. en tredjedel pr. år.
Ministeren nævner endelig i sit svar på  

 spørgsmål 52 fra Kommunaludvalget, at der er brugerbetaling for tilsyn med  

 landbrugsvirksomheder, der er omfattet af bestemmelserne i  

 Miljøbeskyttelsesloven,  

 jf.
KOU alm. del  svar på spørgsmål 52.
 Det kan på baggrund af ministerens oplysninger konstateres, at  

 udmøntningen af aftalen endnu ikke er afsluttet ni måneder efter aftalens  

 indgåelse.
Ifølge bemærkningerne til lov om miljøgodkendelse m.v. af  

 husdyrbrug skal tilsynsfrekvensen for mellemstore husdyrbrug med mellem 75  

 dyreenheder og den tidligere grænse for godkendelsespligt ændres, således at  

 disse  

 skal tilses hvert 3. år i stedet for hvert 6 år.
Da der endnu ikke foreligger  

 en ny tilsynsaftale, er situationen imidlertid stadig væk den, at  

 tilsynsfrekvensen i realiteten er hvert 6. år.
 Det fremgår af tal fra Dansk Landbrug, Statistik Nyt fra Dansk  

 Landbrug 10, 2006, at der er betydelig variation i omfanget af kontrolbesøg.  

 Ca. halvdelen af bedrifterne får således ikke et tilsyn.
Forslagsstillerne  

 finder denne situation helt uacceptabel og ønsker med beslutningsforslaget at  

 pålægge regeringen at tage initiativ til at sørge for, at der gennemføres ét  

 årligt uvarslet kommunalt tilsyn med husdyrbrug for mere end 15 dyreenheder  

 og  

 som er omfattet af lov om miljøgodkendelse m.v. af husdyrbrug, idet den øgede  

 udgift,  

 der er forbundet hermed ses at kunne dækkes gennem brugerbetaling, jf.
KOU  

 alm.  

 del  svar på spørgsmål 51 og 52.
Skriftlig  

 fremsættelse Kristen Touborg  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om mindst  

 ét årligt uvarslet kommunalt tilsyn med husdyrbrug.
(Beslutningsforslag  

 nr.
B 144).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
