Nr LSF 120 Forslag til Lov om ændring af sønæringsloven Fremsat af industriministeren (Nils Wilhjelm) den 23. november 1988 Vedtaget ved tredjebehandling den 16. december 1988 Lov nr. 819 af 21/12/1988 § 1 I sønæringsloven, jf. lovbekendtgørelse nr. 586 af 29. september 1988,  

 foretages følgende ændringer:
 1. § 18 affattes således:
» § 18. Til erhvervelse af bevis som skibskok kræves, at  

 vedkommende 1) har erhvervet kokkefagets svendebrev i henhold til lov om  

 lærlingeforhold, har gennemført kokkeuddannelsen i henhold til lov om  

 erhvervsfaglige grunduddannelser eller har anden tilsvarende uddannelse inden  

 for kokkefaget og 2) har bestået prøven for skibskokke.« 2. I § 46 indsættes som stk. 6:
»Stk. 6. Industriministeren kan tillade udstedelse af sønæringsbevis  

 som skibskok til personer, der opfylder de hidtil gældende betingelser, jf. §  

 18 i lovbekendtgørelse nr. 586 af 29. september 1988 af sønæringsloven.« § 2 Loven træder i kraft den 1. august 1989.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Oprindeligt fremsat forslag § 1 I sønæringsloven jf. lovbekendtgørelse nr. 586 af 29. september 1988,  

 foretages følgende ændringer:
 1. § 18 affattes således:
» § 18. Til erhvervelse af bevis som skibskok kræves, at  

 vedkommende 1) har erhvervet kokkefagets svendebrev i henhold til lov om  

 lærlingeforhold, har gennemført kokkeuddannelsen i henhold til lov om  

 erhvervsfaglige grunduddannelser eller har anden tilsvarende uddannelse inden  

 for kokkefaget, og 2) har bestået prøven for skibskokke.« 2. I § 46 indsættes som stk. 6:
»Stk. 6. Industriministeren kan tillade udstedelse af sønæringsbevis  

 som skibskok til personer, der opfylder de hidtil gældende betingelser, jf. §  

 18 i lovbekendtgørelse nr. 586 af 29. september 1988 af sønæringsloven.« § 2 Loven træder i kraft den 1. august 1989.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger Nærværende lovforslag fremsættes for at tilpasse kravene for erhvervelse  

 af sønæringsbevis som skibskok til udviklingen inden for handelsflåden, der  

 bl.a. har medført, at antallet af uddannelsespladser for kokkeelever er  

 blevet væsentligt reduceret.
Dette har medført, at personer, der ønsker at få  

 en skibskokkeuddannelse og et efterfølgende sønæringsbevis som skibskok, ikke  

 kan opnå et sådant, da de kun vanskeligt kan optjene den krævede praktiske  

 læretid i kokkefaget om bord på søgående skibe.
Erhvervets parter har på denne baggrund gennem Søfartens Uddannelsesråd  

 foreslået, at betingelsen for erhvervelse af sønæringsbevis som skibskok  

 ændres i overensstemmelse med forslaget.
Efter forslaget er der nu ikke  

 længere krav om forudgående læretid eller kabystjeneste i søgående skibe.  

 Forslaget indebærer endvidere, at der kun bliver een dansk kokkeuddannelse,  

 der skal suppleres med et kursus af kortere varighed for erhvervelse af  

 sønæringsbevis som skibskok.
Dette kursus tænkes i lighed med det i den  

 eksisterende uddannelse afsluttende kokkekursus af 20 ugers varighed afholdt  

 på Den Selvejende Institution Ålborg Tekniske Skole.
Der henvises her til  

 bemærkningerne til det samtidigt fremsatte forslag til lov om ændring af lov  

 om søfartsuddannelse.
Det skal fortsat være muligt at kunne opnå  

 sønæringsbevis som skibskok, såfremt man har en anden tilsvarende uddannelse  

 indenfor kokkefaget, f.eks. svendebrev erhvervet som kok i et fremmed land.
Som konsekvens af lovforslaget vil det erhvervsfaglige grundkursus for  

 kokkeelever på søfartsskolerne og på skoleskibene bortfalde, jf.  

 bemærkningerne til det samtidig hermed fremsatte forslag til lov om ændring  

 af søfartsuddannelse.
De økonomiske konsekvenser fremgår af bemærkningerne  

 til dette lovforslag.
Bemærkninger til de enkelte bestemmelser Til § 1 Til nr. 1 Bestemmelsen indebærer, at det ikke længere er en betingelse for at få  

 sønæringsbevis som kok, at man har gennemgået et erhvervsfagligt grundkursus  

 på søfartsskolerne eller skoleskibene.
Kravet om en læretid i søgående skibe  

 bortfalder, hvorefter den almindelige kokkeuddannelse eller en tilsvarende  

 uddannelse, f.eks. svendebrev erhvervet som kok i et fremmed land, nu danner  

 grundlag for skibskokkeuddannelsen.
For begge kategorier er der krav om et  

 supplerende kursus som skibskok.
Til nr. 2 Bestemmelsen åbner mulighed for, at personer, der efter den hidtidige  

 ordning opfyldte betingelserne for at få udstedt et sønæringsbevis, fortsat  

 kan få et sådant, og at der kan udstedes sønæringsbevis som skibskok til  

 personer, der fuldfører uddannelsen under overgangsordningen.
 I det samtidig hermed fremsatte forslag til lov om ændring af lov om  

 søfartsuddannelse hjemles der mulighed for, at personer, der har påbegyndt en  

 kokkeuddannelse ved f.eks at have gennemført et grundkursus på en  

 søfartsskole eller et skoleskib, kan fortsætte uddannelsen efter de hidtil  

 gældende regler.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 18 affattes således:
» § 18. Til erhvervelse af bevis som skibskok kræves, at  

 vedkommende 1) har erhvervet kokkefagets svendebrev i henhold til lov om  

 lærlingeforhold, har gennemført kokkeuddannelsen i henhold til lov om  

 erhvervsfaglige grunduddannelser eller har anden tilsvarende uddannelse inden  

 for kokkefaget, og 2) har bestået prøven for skibskokke.« § 18. Til erhvervelse af bevis som skibskok kræves, at vedkommende 1) har gennemgået a) et erhvervsfagligt grundkursus på godkendt søfartsskole eller skoleskib  

 og derefter en læretid i kokkefaget på mindst 23 måneder, heraf mindst 12  

 måneder i søgående skibe, eller b)en læretid i kokkefaget på mindst 33 måneder, heraf mindst 18 måneder i  

 søgående skibe, og 2) har bestået prøven for skibskokke.
 Stk. 2. Bevis som skibskok kan endvidere udstedes til personer, der har  

 bestået kokkefagets svendeprøve eller anden tilsvarende uddannelse inden for  

 kokkefaget, og som har gjort kabystjeneste i søgående skibe i mindst 12  

 måneder.
 2. I § 46 indsættes som stk. 6:
