 Indhold:
I.
Forord II.
Indledning  A.
Område og definitioner B.
Orientering om  

 cytostatikas sundhedsfarlige virkninger C.
Emballering III.
Almene bestemmelser  1. Krav til arbejdets planlægning,  

 tilrettelæggelse og udførelse 2. Oplysning, oplæring og instruktion 3.  

 Særligt om gravide IV.
Forholdsregler ved behandling, pleje m.v.  1. Præparering af  

 cytostatika til injektion, infusion, blæreskylning, pensling og anden  

 behandling 2. Præparering af cystostatika i form af tabletter, kapsler,  

 drikkeampuller m.v. 3. Medicingivning 4. Blæreskylning og anden behandling  

 med cytostatika, f.eks. under kirurgiske indgreb 5. Patientpleje 6.  

 Forholdsregler ved spild af cytostatika 7. Forholdsregler ved rengøring 8.  

 Håndtering af cytostatikaforurenet affald 9. Håndtering af  

 cytostatikaforurenet vasketøj V.
Førstehjælp I.
Forord Denne anvisning er udarbejdet af direktoratet for arbejdstilsynet og  

 bygger bl.a. på udtalelser fra sundhedsstyrelsen og Branchesikkerhedsrådet  

 for social- og sundhedsvæsenet.
 Omgang med cytostatika er særligt omfattet af lov nr. 681 af 23. december  

 1975 om arbejdsmiljø §§ 38 og 48, lovbekendtgørelse nr. 297 af 4. juli 1968  

 om almindelig arbejderbeskyttelse § 13, nr. 16 (som er opretholdt ved  

 bekendtgørelse nr. 392 af 8. august 1983 § 2, nr. 1), bekendtgørelse nr. 32  

 af 29. januar 1979 om arbejdstøj og personlige værnemidler, bekendtgørelse  

 nr. 43 af 22. januar 1981 om tekniske hjælpemidlers indretning og anvendelse  

 og bekendtgørelse nr. 323 af 7. juli 1983 om arbejdets udførelse.
Anvisningen indeholder nærmere retningslinier for, hvordan  

 arbejdsmiljølovgivningens krav om et sikkert og sundt arbejdsmiljø overholdes  

 ved omgang med cytostatika på sygehuse og plejehjem.
Arbejdet kan enten  

 udføres i overensstemmelse med anvisningen eller på anden lige så forsvarlig  

 måde.
 I efterlevelsen af anvisningen bør der så vidt muligt tages hensyn til det  

 psykiske behandlingsmiljø.
 Opmærksomheden henledes på arbejdstilsynets anvisning for omgang med  

 cytostatika i hjemmene, som forventes udsendt i 1984.
Direktoratet for arbejdstilsynet den 1. november 1983 Erik Andersen II.
Indledning A.
Område og definitioner Anvisningen gælder for enhver arbejdsproces på  

 sygehuse og plejehjem, hvor omgang med cytostatika finder sted.
Ved omgang  

 med cytostatika forstås håndtering af cytostatika som rene stoffer,  

 opblandinger eller omdannede og uomdannede udskillelsesprodukter, herunder  

 håndtering af genstande forurenet hermed.
Cytostatica er en gruppe af  

 lægemidler, der overvejende anvendes i behandlingen af kræftsygdomme.  

 Herudover anvendes cytostatika til behandling af visse hudlidelser og til at  

 hæmme organismens immunforsvar f.eks. i forbindelse med transplantationer.  

 Betegnelsen omfatter her såvel registrerede cytostatika som ikke registrerede  

 cytostatika, der anvendes som led i klinisk afprøvning eller som udleveres  

 efter særlig udleveringstilladelse.
B.
Orientering om cytostatikas sundhedsfarlige virkninger  

  Cytostatika kan optages i organismen såvel gennem huden som ved indånding og  

 indtagelse.
Cytostatikas evne til at påvirke cellers vækst rammer især  

 kraftceller, men kan også medføre skader på normale celler.
Cytostatika kan  

 ved kontakt forårsage hud-, slimhinde- og øjenskader på grund af irriterende  

 og ætsende egenskaber, og kan som en række andre lægemidler være  

 allergifremkaldende og give anledning til eksemer og astma.
Mange præparater  

 har i bakterietests vist sig at være mutagene og har i dyreforsøg kunnet  

 fremkalde kræft og fosterskader.
Cytostatika må derfor betragtes som muligt  

 kræftfremkaldende for mennesker, ligesom risikoen for fosterskader og skader  

 på arveanlæggene foreligger ved udsættelse for stofferne.
Patienter i  

 cytostatikabehandling kan under behandlingen og i tiden efter behandlingen  

 udskille cytostatika og/eller omdannelsesprodukter af disse i urin, afføring,  

 opkast, blod og sved.
Omdannelsesprodukterne kan have samme sundhedsfarlige  

 virkninger.
Den nuværende viden peger på, at de højeste kencentrationer af  

 cytostatika i ekskreter forekommer i det første døgn efter indgiften.  

 Derefter vil koncentrationen være faldende afhængig af det konkrete  

 lægemiddels fordelings-, omsætnings- og udskillelsesforhold.
Arbejdstilsynet  

 vil anse det for god praksis at antage, at cytostatika og disses  

 omdannelsesprodukter sædvanligvis er færdigudskilt 2-5 døgn efter indgiften.
C.
Emballering  Spørgsmål om lægemidlers kvalitet, herunder  

 fremstilling, forhandling, etikettering og emballering, reguleres af  

 sundhedsstyrelsen gennem lov om lægemidler og regler udstedt i medfør heraf.  

 Sundhedsstyrelsen kan således stille krav til lægemidlers form og emballage  

 bl. a. med henblik på at opnå en sikker håndtering af lægemidlerne.
De på  

 markedet værende farmaceutiske specialiteter indeholdende cytostatika vil  

 blive søgt ændret, således at tabletter med delekærv udgår, at tabletter  

 drageres samt at tørstofpræparater i ampuller erstattes af hætteglas med  

 gummimembran.
III.
Almene bestemmelser 1.0. Krav til arbejdets planlægning, tilrettelæggelse og udførelse 1.1. Indånding af støv, damp eller aerosoler indeholdende cytostatika skal  

 undgås.
Hud- og slimhindekontakt med cytostatika skal undgås.
De ansatte skal  

 sikres effektivt mod kontakten ved: 1. at forurening fjernes på  

 udviklingsstedet, 2. at der iøvrigt anvendes arbejdsmetoder og tekniske  

 hjælpemidler, der begrænser udvikling og spredning af damp, støv og aerosoler  

 mest muligt samt, hvis arbejdet ikke på anden måde kan udføres fuldt  

 forsvarligt, 3. at der anvendes personlige værnemidler og særligt arbejdstøj.
2.0 Oplysning, oplæring og instruktion 2.1. Hvor arbejdet medfører omgang med cytostatika, skal den ansatte gøres  

 bekendt hermed og med de sundhedsrisici, der er forbundet med dette arbejde.  

Anm. 1:  Dette medfører, at en stor og forskelligartet  

 personalegruppe har krav på denne oplysning.
Ud over læger, pleje- og  

 rengøringspersonale kan det f.eks. være laboranter, portører, ansatte i  

 apotek og på vaskeri samt teknisk personale.  Anm. 2:  Andre  

 afdelinger informeres om risikoen, f.eks. ved at senge og  

 undersøgelsespræparater mærkes som cytostatikaforurenet.
 2.2 Den ansatte skal oplæres og instrueres i, hvordan cytostatika  

 håndteres forsvarligt, herunder om brug af beskyttelseskasse med  

 udsugningsanlæg (stinkskab), brug af særlige arbejdsmetoder, anvendelse af  

 personlige værnemidler og særligt arbejdstøj.  Anm. 1:  Der bør  

 udarbejdes skriftligt instruktionsmateriale til alle ansatte, der har omgang  

 med cytostatika, til brug for alle relevante afdelinger på sygehuse og  

 plejehjem.
3.0. Særligt om gravide 3.1. Gravide bør fritages for arbejdsprocesser, der indebærer præparation  

 af og behandling med cytostatika.
De bør endvidere fritages for plejearbejde  

 eller andet arbejde, der indebærer mulighed for omgang med cytostatikaholdige  

 ekskreter samt for rengøring efter spild og for rengøring af præparationsrum  

 samt lignende opgaver.  Anm. 1:  Hvor mulighed for hel eller delvis  

 overflytning til andet arbejde ikke foreligger, henvises til lov om dagpenge  

 ved sygdom og fødsel § 33, stk. 4, hvorefter gravide har ret til  

 barselsdagpenge, når arbejdets særlige karakter medfører risiko for fosteret.
 Forholdsregler ved behandling, pleje m.v.
1.0. Præparering af cytostatika til injektion, infusion,  

 blæreskylning, pensling og anden behandling 1.1 Hvor præparering af cytostatika udføres på en sygehusafdeling (f.eks.  

 sengeafsnit eller ambulatorium), skal den udføres i et aflukkeligt rum  

 (præparationsrum). I rummet skal findes en beskyttelseskasse med  

 udsugningsanlæg (stinkskab), jfr. pkt. 1.2. Der skal være adgang til håndvask  

 med rindende vand.
Vandhanen skal kunne betjenes uden berøring med hænderne,  

 f.eks. kan den være albue- eller fodbetjent.
Bordplader og andre  

 arbejdsflader skal være af et fugefrit, ikke sugende materiale.
Mad og  

 drikkevarer må ikke opbevares, tilberedes eller indtages i  

 præparationsrummet.  Anm. 1:  På sygehuse, hvor den enkelte afdeling  

 anvender cytostatika i ringe omfang, f.eks. hvor det ikke anvendes dagligt,  

 kan opblanding og klargøring ofte med fordel henlægges til sygehusapoteket  

 eller eventuelt centraliseres på udvalgte afdelinger.
1.2. Præparering af cytostatika til injektion, infusion, blæreskylning  

 m.v. skal foregå i en beskyttelseskasse med udsugningsanlæg (stinkskab).  

 Beskyttelseskassen skal være forsynet med tilstrækkelig effektiv ventilation  

 til at fjerne stofferne fra indåndingszonen, og skal være indrettet således,  

 at stænk ikke kan ramme den ansatte.
Udsugning skal forsynes med HEPA-filter  

 og kulfilter.
Afkastet luft fra skabet skal udledes til det fri, enten  

 direkte eller via eksisterende ventilationsanlæg, hvis dette ikke returnerer  

 ventilationsluften til arbejdslokaler.  Anm. 1:  Beskyttelse mod stænk  

 kan opnås ved, at fronten af stinkskabet fremstilles af et gennemsigtigt  

 materiale, og således at denne kan indstilles i højden.
Herved kan åbningen  

 til enhver tid holdes så lille som muligt.  Anm. 2:  

  Beskyttelseskassen skal være indrettet således, at støv og urenheder ikke  

 kan samles, f.eks. med glatte overflader og afrundede hjørner.
1.3. Under præparering skal der anvendes kittel, der lukkes bagpå, og som  

 er forsynet med lange ærmer, der slutter tæt ved håndled.
Desuden skal der  

 anvendes engangshandsker.
Handskerne skal være af en kvalitet, som er bedst  

 egnet til at yde beskyttelse mod gennemtrængning af den anvendte type  

 cytostatika.
Brugte handsker er cytostatikaforurenet affald, se pkt. 8.  

 Kitlen må ikke anvendes uden for præparationsrummet og skal skiftes daglig.  

 Brugte kitler er cytostatikaforurenet vasketøj, se pkt. 9.  Anm. 1:  

  Da engangshandsker kan være gennemtrængelige for cytostatika, tilrådes det  

 at skifte handsker efter hver præparation.  Anm. 2:  Der henvises til  

 bekendtgørelse om arbejdstøj og personlige værnemidler, særligt §§5 og 6 om  

 arbejdsgiverens pligt til at anskaffe, vedligeholde og renholde særligt  

 arbejdstøj og § 8 om ansattes pligt til at bruge det udleverede særlige  

 arbejdstøj og personlige værnemidler.
1.4. Der skal ved enhver form for præparering anvendes arbejdsmetoder, der  

 begrænser udvikling og spredning af støv, damp og aerosoler mest muligt.  

 Arbejdsflader dækkes med et sugende, ikke vandgennemtrængeligt underlag, som  

 kasseres efter brug.
Præparater, der er emballeret i hætteglas, skal så vidt  

 muligt foretrækkes fremfor præparater emballeret i ampuller.  Anm. 1:  

  Er brug af ampuller uundgåelig, skal disse brydes, medens der holdes et  

 tørt, sterilt kompres omkring ampulhalsen; opløsningsvæsken tilsættes  

 langsomt, således at supstansen ikke hvirvles op.  Anm. 2:  Ved  

 opblanding i hætteglas tilsættes væsken langsomt.
Luft eller overskydende  

 væske fra injektionssprøjten kan fjernes ved forsigtigt at sprøjte mod tørt,  

 sterilt gazekompres, eller i en beskyttelseshætte, som anbringes over  

 kanylen.
Forurenet gazekompres bortskaffes som cytostatikaforurenet affald.
 1.5. Før præparationsrummet forlades vaskes hænder.
 2.0. Præparering af cytostatika i form af tabletter, kapsler,  

 drikkeampuller m.v.
 2.1. Deling af tabletter og klargøring af drikkeampuller skal foregå i  

 beskyttelseskasse med udsugningsanlæg (stinkskab).
2.2. Ved deling af tabletter, klargøring af drikkeampuller og håndtering  

 af udragerede tabletter skal der anvendes engangshandsker.
Præparater, som  

 findes i kapselform, eller dragerede tabletter i korrekt styrke, skal så vidt  

 muligt foretrækkes fremfor udragerede tabletter, delelige tabletter og  

 præparater i drikkeampuller.
3.0. Medicingivning 3.1. Når cytostatika gives ved injektion eller infusion, og når drop  

 skiftes, skal der anvendes kittel, der lukkes bagpå, og som er forsynet med  

 lange ærmer, der slutter tæt ved håndled.
Desuden skal der anvendes  

 engangshandsker.
 3.2. Ved fremtagning og uddeling af udragerede eller delte tabletter skal  

 der anvendes egnede engangshandsker.  Anm. 1:  Uddeling bør foregå i  

 engangsbægre.
 3.3. Efter hver medicingivning vaskes hænder.
4.0. Blæreskylning og anden behandling med cytostatika, f.eks. under  

 kirurgiske indgreb 4.1. Der skal anvendes kittel, der lukkes bagpå, og som er forsynet med  

 lange ærmer, der slutter tæt ved håndled, egnede engangshandsker,  

 beskyttelsesbriller og åndedrætsværn. Åndedrætsværnet skal være af en  

 kvalitet, som mindst svarer til klasse II b (P2), dog må filtre mærket  

 »ikke til brug mod væskeformige aerosoler« ikke benyttes.
 4.2. Cytostatika må ikke indstilleres gennem cytoskop.
 4.3. For sengeliggende patienter skal kateteret tilsluttes urinpose, som  

 efter blæretømningen lukkes og behandles som cytostatikaaffald, se pkt. 8.
5.0. Patientpleje 5.1. Hvor risiko for kontakt med ekskreter er til stede, skal der anvendes  

 kittel, der lukkes bagpå, og som er forsynet med lange ærmer, der slutter tæt  

 ved håndled, samt egnede engangshandsker ved pleje af patienter.  Anm.  

 1:  Risikoen for udsættelse opstår ved direkte kontakt mellem ekskreter  

 og plejepersonalets hud eller ved aerosol/støvdannelse fra forurenede partier  

 på beklædningsgenstande eller sengelinned.
 5.2. Kapsler med opkast kommes i plastpose, som lukkes og anbringes i  

 affaldspose, se pkt. 8.
 5.3. Sengelinned, der er blevet forurenet med opkast, urin eller afføring,  

 skiftes umiddelbart, se pkt. 9.  Anm. 1:  Rystning af dyner, puder  

 m.m. bør undgås.
5.4. Opsamling af ekskreter skal begrænses mest muligt.
Der skal anvendes  

 tætsluttende beholdere, så vidt muligt af engangsmateriale.
6.0. Forholdsregler ved spild af cytostatika 6.1. Ved spild på handsker eller kittel skal disse skiftes omgående.
6.2. Stænk på borde, gulve m.v. aftørres umiddelbart med rigeligt cellstof  

 vædet i 5% natriumhypochlorit og afvaskes med vand og sæbe.
Der skal anvendes  

 egnede engangshandsker.
Ved optørring og rengøring efter større spild af  

 koncentrerede stoffer eller opløsninger skal anvendes handsker af særlig  

 kraftig kvalitet, støvler af egnet materiale samt åndedrætsværn af en  

 kvalitet svarende til klasse II c (P3).
7.0. Forholdsregler ved rengøring 7.1. Cytostatikaforurenede skåle, kapsler, uringlas og lignende rengøres i  

 lukket rengøringsmaskine (f.eks. bækkenskyller eller dekontaminator).
7.2. Ved rengøring af præparationsrum, stinkskabe og andre muligt  

 cytostatikaforurenede områder skal der anvendes kittel, der lukkes bagpå, og  

 som er forsynet med lange ærmer, der slutter tæt ved håndled samt egnede  

 engangshandsker.
Ved skift af filtre i stinkskab og rengøring af  

 udsugningskanaler m.v., skal der desuden anvendes åndedrætsværn af en  

 kvalitet svarende til klasse II c (P3). I stedet for engengshandsker anvendes  

 egnede beskyttelseshandsker.
8.0. Håndtering af cytostatikaforurenet affald 8.1. Cytostatikaforurenet affald skal håndteres, opbevares og bortskaffes  

 som »specielt sygehusaffald« i overensstemmelse med miljøstyrelsens  

 Vejledning nr. 1 om bortskaffelse af sygehusaffald, august 1976.
 8.2. Der skal anvendes egnede engangshandsker ved håndtering af affaldet.  

Anm. 1:  Affald skal anses for cytostatikaforurenet, hvis det har  

 været i direkte kontakt (brugte kanyler, sprøjter, glas, dropsætfiltre fra  

 udsugningsanlæg), eller på anden måde kan være forurenet med cytostatika  

 (brugte rengøringsartikler, sengelinned m.v.).
9.0. Håndtering af cytostatikaforurenet vasketøj 9.1. Cytostatikaforurenet vasketøj skal opbevares og håndteres således, at  

 de ansatte ikke udsættes for hudkontakt og indåndingsfare.  Anm. 1:  

  Ved cytostatikaforurenet vasketøj forstås vasketøj, der enten er forurenet  

 direkte med cytostatika eller indirekte gennem blod, opkast, urin eller  

 afføring.  Anm. 2:  Det forurenede vasketøj kan anbringes i  

 vandopløselige plastposer, som lukkes og anbringes i snavsetøjsposen.  

Anm. 3:  Det kan anbefales, at cytostatikaforurenet vasketøj mærkes.
V.
Førstehjælp 1.0. Kommer cytostatika i kontakt med hud, skal huden omgående skylles med  

 rigeligt vand og herefter vaskes grundigt med vand og sæbe.
 2.0. Ved stænk i øjet skylles straks med vand eller fysiologisk  

 saltvandsopløsning i mindst 15 min. og læge kontaktes.
 3.0. Vedvarende gener skal behandles af hud- eller øjenlæge.
