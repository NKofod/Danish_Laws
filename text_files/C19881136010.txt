Ved lov nr. 358 af 1. juli 1988 fastsattes regler om midlertidigt  

 huslejestop for erhvervslejemål.
Loven indebærer bl.a., at sager vedrørende  

 lejeforhøjelser, der er varslet til ikrafttræden i lovens gyldighedsperiode,  

 bortfalder.
Lovændringen har som konsekvens, at en række udlejere, som i  

 overensstemmelse med den hidtidige lejelovgivning har varslet  

 lejeforhøjelser, og som efter de gældende frister har indbragt spørgsmålet om  

 lejeforhøjelser for boligretten, ikke kan gennemføre sagerne.
Der er på denne  

 baggrund overfor Justitsministeriet rejst spørgsmål om tilbagebetaling af den  

 erlagte retsafgift i de pågældende sager, idet retsafgiftsloven ikke  

 indeholder hjemmel for tilbagebetaling.
 I den anledning skal Justitsministeriet efter forelæggelse for  

 Finansministeriet anmode retterne om at tilbagebetale retsafgiften i de  

 ovennævnte sager.
 Udgiften konteres på konto 4601.60.0, obligatoriske afgifter i øvrigt.
 P.M.V.
