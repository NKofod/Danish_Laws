I medfør af § 12 i lov nr. 408 af 1. juli 1988 om Dansk Internationalt Skibsregister fastsættes:
Registreringsmyndigheden og anmeldelse til  

 registrering § 1.  Registreringsforretningerne vedrørende Dansk  

 Internationalt Skibsregister udføres af skibsregistrator.
 Stk. 2.  Danske skibe jf. sølovens § 1, stk. 2, der  

 anmeldes til registrering i Dansk Internationalt Skibsregister senest 30 dage  

 efter, at skibet er færdigbygget eller - hvis skibet er erhvervet  

 færdigbygget - senest 30 dage efter erhvervelsen, fritages for  

 anmeldelsespligten i henhold til lov om skibsregistrering.
Stk. 3.  Anmeldelsen indgives og underskrives af skibets  

 ejer eller ejere, for interessentskabers og kommanditselskabers vedkommende  

 af samtlige ansvarlige deltagere og for så vidt angår selskaber og  

 foreninger, der har valgt en bestyrelse, af alle dennes medlemmer.
For så  

 vidt angår selskaber og foreninger vil det dog være tilstrækkeligt, at  

 anmeldelsen underskrives af de ved salg og pantsætning af skib  

 tegningsberettigede.
Under ganske særlige omstændigheder kan skibsregistrator  

 endvidere tillade, at anmeldelse indgives, uanset at der mangler enkelte  

 underskrifter.
 Stk. 4.  Skibsregistrator kan forlænge den i stk. 2  

 angivne frist.
§ 2.  Anmeldelse om registrering af et skib i medfør  

 af lov om Dansk Internationalt Skibsregister indgives til registret på særlig  

 blanket, der fås ved henvendelse til registret.
Anmeldelsen skal foruden  

 oplysninger om skibet, dets navn, hjemsted i dansk havn, byggeår,  

 byggenummer, byggested, type, og anvendelse, samt om hvorvidt skibets  

 anvendelse og fart er i overensstemmelse med § 4 i lov om Dansk  

 Internationalt Skibsregister, indeholde oplysninger om ejeren og være vedlagt  

 fornøden bevislighed for, at anmelderen er ejer af skibet jf. § 6.
Stk. 2.  Er ejeren dansk, jf. sølovens § 1, stk. 2, skal  

 anmeldelsen for partrederiers vedkommende indeholde oplysninger om  

 partrederne og parternes størrelse og valg af bestyrende reder.
For alle  

 selskabers og foreningers vedkommende skal oplysning gives om mulige valg af  

 bestyrelse, direktion eller korresponderende reder og om selskabets eller  

 foreningens tegningsregel ved salg eller pantsætning af skib.
For så vidt  

 angår interessentskaber og kommanditselskaber skal anmeldelsen indeholde  

 oplysning om de ansvarlige deltagere og om tegningsreglen ved salg og  

 pantsætning af skib.
En direktion betragtes som korresponderende reder, og en  

 særlig korresponderende reder kan da ikke anmeldes.
For aktieselskabers  

 vedkommende skal det godtgøres, at de er optaget som danske selskaber i  

 aktieselskabsregistret, idet der vedlægges udskrift af dette register.
 Stk. 3.  Endvidere skal det i anmeldelsen angives, om  

 skibet har været anmeldt til registrering i medfør af  

 skibsregistreringslovens §§ 1 og 4. Er dette tilfældet, eller er rederiet  

 allerede registreret som ejer af dansk skib, kan der om rederiets forhold i  

 anmeldelsen henvises til tidligere indgivet anmeldelse.
 Stk. 4.  Er ejeren et udenlandsk selskab, jf. lov om  

 Dansk Internationalt Skibsregister § 1, stk. 2, skal anmeldelsen foruden  

 oplysninger om ejeren, indeholde oplysninger om de danske statsborgere eller  

 selskaber, som opfylder sølovens § 1, stk. 2, og som har en direkte eller  

 indirekte kapitalandel i det udenlandske selskab, samt oplysninger om den af  

 ejeren valgte repræsentant.
 Stk. 5.  Skibsregistrator kan kræve de i anmeldelsen  

 afgivne oplysninger dokumenteret f.eks. ved indsendelse af udskrifter af et  

 offentligt register, generalforsamlings- eller bestyrelsesprotokoller eller  

 bekræftede udskrifter heraf.
 Stk. 6.  Erklæring om nationalitetsbetingelser kan ske  

 på anmeldelsesblanketten, jf. § 3.
Stk. 7.  Et skibs navn kan kun registreres, hvis det  

 tydeligt adskiller sig fra andre registrerede danske skibsnavne, dog kan et  

 skib, der overføres fra eller til Skibsregistret bevare sit navn.
Anmeldelse  

 af navn kan finde sted, når betingelserne for registrering af skib under  

 bygning i Skibsregistret er opfyldt.
 Stk. 8.  Skibsregistrator skal nægte registrering af  

 skibsnavne, der griber ind i et af et andet rederi benyttet særpræget  

 navngivningssystem.
§ 3.  Forinden registrering af et skib kan finde sted,  

 skal det endvidere, for så vidt ejeren ikke allerede er registreret som ejer  

 af dansk skib, godtgøres, at ejeren eller de personer eller selskaber, der  

 har en direkte eller indirekte kapitalandel i det udenlandske selskab, jf. §  

 2, stk. 4, opfylder de i sølovens § 1, stk. 2 fastsatte  

 nationalitetsbetingelser.
Dette kan ske ved, at de pågældende, for  

 foreningers og selskabers vedkommende bestyrelsens medlemmer, henvender sig  

 til Dansk Internationalt Skibsregister og efter at have legitimeret sig, på  

 tro og love underskriver en på anmeldelsesblanketten eller på særlig blanket  

 affattet nationalitetserklæring, af hvilken også underskriverens fødested og  

 fødselsdato skal fremgå.
For så vidt der ikke gives personligt møde i  

 registret, skal underskriftens ægthed og underskriverens myndighed bekræftes  

 af notarius publicus, en advokat eller af to vitterlighedsvidner.
I alle  

 tilfælde skal dåbsattest, fødselsattest eller pas for underskriveren  

 indsendes til forevisning.
Stk. 2.  Opstår der tvivl om, hvorvidt  

 nationalitetsbetingelserne er opfyldt, kan bevis herfor kræves fremlagt.
I  

 tilfælde af ejerens umyndighed må overøvrighedens (statsamtets) samtykke til  

 erhvervelsen af skib eller skibspart fremlægges.
Skibsregistrator kan i  

 ganske særlige tilfælde midlertidigt se bort fra enkelte personers  

 underskrift på nationalitetserklæringer, for så vidt de øvrige underskrivere  

 erklærer, at de pågældende personer opfylder de i erklæringen omhandlede  

 betingelser, og det efter det foreliggende må antages, at betingelserne er  

 opfyldt.
 Stk. 3.  Er ejeren et udenlandsk selskab, skal det  

 godtgøres, at danske statsborgere eller selskaber, der efter søloven anses  

 for danske, har en direkte eller indirekte kapitalandel i det udenlandske  

 selskab på minimum 20 pct., at de i medfør heraf har en betydelig indflydelse  

 ved stemmeret eller lignende, og at de har rederidrift som en væsentlig  

 aktivitet.
 § 4.  Ved anmeldelse af bestyrende reder for et  

 partrederi skal det godtgøres, at vedkommende opfylder de i sølovens § 41,  

 stk. 2, opstillede betingelser, og den pågældende skal skriftligt erklære sig  

 villig til at påtage sig hvervet.
§ 5.  Har den anmeldte danske ejer bopæl i udlandet,  

 kan Dansk Internationalt Skibsregister forlange, at ejeren skriftligt til  

 registret anmelder en her i landet bosat fuldmægtig, der er bemyndiget til på  

 dennes vegne at optræde i forhold til registreringsmyndigheden og er  

 ansvarlig for, at de pligter, der påhviler rederiet i medfør af lov om Dansk  

 Internationalt Skibsregister og denne bekendtgørelse, efterkommes.  

 Fuldmægtigen skal med sin underskrift tiltræde fuldmagten.
Skibsregistrator  

 kan kræve lignende fuldmagt afgivet, såfremt der, f.eks. som følge af ejerens  

 stilling som fører eller forhyret med skibet, må antages gennem længere tid  

 at kunne opstå vanskeligheder for registreringsmyndigheden ved at komme i  

 forbindelse med ejeren.
 Stk. 2.  Den af den udenlandske ejer valgte repræsentant  

 jf. § 2, stk. 4, der skal have bopæl her i landet, skal med sin underskrift  

 tiltræde hvervet og er ansvarlig for de pligter, der påhviler rederiet i  

 medfør af lov om Dansk Internationalt Skibsregister.
 § 6.  Ved registreringen af et nybygget skib udkræves  

 en bygningsattest (bilbrev) fra det værft, der har bygget skibet,  

 indeholdende de fornødne data til identifikation af skibet samt en bevidnelse  

 af, at skibet er bygget for bygherrens regning, og at ejendomsretten til  

 skibet er overgået til denne.
 Stk. 2.  Erhverves et skib fra udlandet, skal der  

 foruden adkomstbevis for erhververen fremlægges fornøden legitimation for, at  

 sælgeren er berettiget til at disponere over skibet, normalt i form af en  

 erklæring fra vedkommende udenlandske registreringsmyndighed om, at sælgeren  

 stod indtegnet i skibsregistret som ejer af vedkommende skib, og attest fra  

 den udenlandske registreringsmyndighed om, at skibet ikke er optaget i  

 vedkommende udenlandske skibsregister eller skibsbygningsregister, eller at  

 det er eller vil blive udslettet af registret den dag, det godtgøres at være  

 optaget i et andet lands skibsregister.
Stk. 3.  Skibsregistrator kan i særlige tilfælde  

 foretage registrering, selv om der ikke er tilvejebragt attest fra den  

 udenlandske registreringsmyndighed.
Registreringen kan dog kun ske, såfremt  

 det land, fra hvilket skibet erhverves, eller i hvis skibs- eller  

 skibsbygningsregister det har været indført, hverken har tiltrådt den  

 internationale konvention af 1967 om indførelse af visse ensartede regler  

 angående søpanterettigheder og andre panterettigheder i skib eller den  

 internationale konvention af 1967 om registrering af rettigheder i skibe  

 under bygning.
Stk. 4.  Er et skib erhvervet fra udlandet, skal  

 panterettigheder, der er anført i den i stk. 2 omhandlede udslettelsesattest,  

 eller hvis eksistens godtgøres af panthaveren, og som opfylder betingelserne  

 i sølovens § 259, overføres til Dansk Internationalt Skibsregister samtidig  

 med skibets registrering.
Overføres skibet fra Skibsregistret, overføres  

 skibet med samtlige rettigheder og byrder.
 Stk. 5.  Kan fornødent adkomstbevis for køberen eller  

 legitimation for sælgeren ikke fremskaffes, anvendes den i § 59 omhandlede  

 fremgangsmåde under de i bestemmelsen fastsatte betingelser.
 § 7.  De i bekendtgørelse nr. 318 af 23. december 1957  

 om registrering af rederiers skorstensmærker og kontorflag fastsatte  

 bestemmelser finder tilsvarende anvendelse for rederier, der er optaget i  

 Dansk Internationalt Skibsregister.
 Stk. 2.  De i Dansk Internationalt Skibsregister optagne  

 rederier, der ønsker at benytte særlige skorstensmærker eller kontorflag, kan  

 gøre anmeldelse herom til skibsregistrator, som fører et komplet register  

 over de anmeldte skorstensmærker og kontorflag, der tilhører rederier, der er  

 optaget i danske skibsregistre.
 Stk. 3.  Samtlige de i registret indførte mærker og flag  

 skal tydeligt adskille sig fra hverandre.
 Stk. 4.  Ved optagelsen i registret opnås eneret til  

 benyttelse af de anmeldte mærker og flag.
Grundlaget for registreringen af  

 rettigheder og registreringens § 8.  Begæringen om registrering indføres samme dag,  

 som den anmeldes til Dansk Internationalt Skibsregister i en dagbog med en  

 kort angivelse af, hvad anmeldelsen vedrører.
 Stk. 2.  Efter indførelsen i dagbogen undersøges,  

 hvorvidt skibet kan registreres, og om der er tilvejebragt de i §§ 2-6 nævnte  

 oplysninger.
Stk. 3.  Hvis skibet efter de foreliggende oplysninger  

 ikke kan registreres, afvises begæringen herom.
Hvis der ikke er tilvejebragt  

 de fornødne oplysninger, kan skibsregistrator fastsætte en frist til  

 berigtigelse.
§ 9.  Indlevering af dokumenter til registrering  

 finder sted i tiden fra kl. 10 til kl. 14 på de dage, registret er åbent.  

 Dokumenter, der indleveres før indleveringstidens udløb, indføres samme dag i  

 dagbogen, medens dokumenter, der fremkommer efter indleveringsfristens udløb,  

 indføres i dagbogen for den følgende søgnedag.
Dokumenter, der modtages efter  

 indleveringstidens udløb fredag, indføres dog først i dagbogen den påfølgende  

 mandag.
§ 10.  Dagbogen skal føres med fortløbende numre inden  

 for kalenderåret og skal for hver dag give en fortegnelse med løbenumre over  

 alle den pågældende dag indleverede dokumenter med angivelse af dokumentets  

 art og det skib dokumentet vedrører, dokumentets eventuelle beløb samt  

 anmelderens navn og bopæl.
Dagbogen skal tillige indeholde en  

 anmærkningsrubrik.
Stk. 2.  Der gives det indførte dokument påtegning om  

 indførelsen med angivelse af dennes dato.
Dagbogen afsluttes hver dag ved  

 indleveringstidens slutning og underskrives af skibsregistrator eller dennes  

 stedfortræder.
 § 11.  Som grundlag for registreringen af en rettighed  

 over et skib kræves et dokument, der anmeldes til registrering.
Stk. 2.  Dokumentudstederens underskrift og myndighed  

 samt dateringens rigtighed skal være bekræftet af notarius publicus, en  

 advokat eller to vitterlighedsvidner.
Vidnernes stilling og bopæl skal  

 angives.
Underskrifterne skal, såfremt de ikke er absolut tydelige, gentages  

 med blokskrift, stempel eller maskinskrift.
Stk. 3.  Dokumentet skal angive vedkommende skibs navn,  

 hjemsted og kendingsbogstaver.
Desuden skal øverst på første side angives  

 anmelderens navn og bopæl.
Ved anmeldelse af ændringspåtegninger på et  

 tidligere registreret dokument skal anmelderens navn og bopæl tilføjes  

 påtegningen.
Et pantedokument skal angive kreditors bopæl - for så vidt denne  

 ikke må anses for almindelig bekendt - eller bopælen for en befuldmægtiget,  

 som er berettiget til at modtage forkyndelser eller meddelelser på  

 panthaverens vegne.
 Stk. 4.  Til anmelderen kan Dansk Internationalt  

 Skibsregister med bindende virkning sende alle meddelelser vedrørende  

 registreringen.
Stk. 5.  Såfremt der ved et dokument stiftes flere  

 rettigheder, skal det ved påtegning på dokumentet angives, med hensyn til  

 hvilke rettigheder registrering begæres.
I modsat fald registreres dokumentet  

 kun med hensyn til den eller de rettigheder, som dokumentet angiver som sin  

 hovedegenskab.
 Stk. 6.  Et dokument, der er betinget, kan kun  

 registreres som adkomst, når betingelsen er knyttet til bestemte  

 begivenheders eller kendsgerningers indtræden eller til udløbet af en nærmere  

 angiven tidsfrist.
Stk. 7.  Anmeldes et betinget skøde til registrering,  

 skal det i registreringspåtegningen udtrykkeligt angives, at skødet er  

 registreret som betinget.
Erkender sælgeren, at betingelsen er opfyldt, skal  

 det ved registreringen heraf i registreringspåtegningen angives, at skødet nu  

 er endeligt.
 Stk. 8.  Opstår der mistanke om, at et dokument, som er  

 anmeldt til registrering, er falsk eller forfalsket, eller såfremt der i  

 øvrigt måtte være anledning dertil, skal der straks rettes henvendelse herom  

 til den registrerede ejer af skibet.
 § 12.  Ved ægtefælles hensidden i uskiftet bo  

 registreres erklæring fra skifteretten om, at boet er udleveret ægtefællen.  

 På samme måde skal ved privat skifte arvingerne registreres som ejere af  

 arveladerens skib eller skibspart i henhold til fremlagt skifteudskrift.  

 Ønskes en eller flere af arvingerne registreret som ejer, eller ønsker  

 arvingerne at overtage skibet eller skibsparten som partredere, udkræves  

 enten arveudlægsskøde eller en skifteudskrift forsynet med arvingernes  

 påtegnede erklæring om overtagelsen af skibet eller skibsparten og om, i  

 hvilket forhold de skal være lodtagne.
 Stk. 2.  I retssager om skib eller skibspart kan  

 sagsøgeren, når den ret, for hvilken sagen er tingfæstet, har truffet  

 beslutning derom, begære en bekræftet genpart af stævningen registreret.  

 Bortfalder sagen uden dom, eller går dommen sagsøgeren imod, og ankefristen  

 udløber uden påanke, kan sagsøgte begære stævningen udslettet af registret.
 § 13.  Sælges et skib eller en skibspart ved endelig  

 tvangsauktion, skal fogeden, og i tilfælde af konkurs eller offentligt  

 skifte, der omfatter skib eller skibspart, skifteretten eller executor  

 testamenti uopholdelig sende registret meddelelse herom til registrering.
Stk. 2.  Samme meddelelsespligt påhviler værgen, såfremt  

 en person, der ejer skib eller skibspart, bliver umyndiggjort, eller der  

 anordnes lavværgemål, eller såfremt en umyndig eller under lavværgemål  

 stående person erhverver skib eller skibspart.
For så vidt angår en  

 mindreårig skal meddelelsen desuden oplyse fødselsdatoen.
 Stk. 3.  De nævnte meddelelser indføres i dagbogen og  

 noteres i anmærkningsrubrikken til skibsbladets afdeling for adkomster.
 Stk. 4.  Til registrering af adkomst efter tvangsauktion  

 eller offentligt skifte udkræves henholdsvis auktionsskøde - eller udskrift  

 af fogedprotokollen - og arveudlægsskøde.
 Stk. 5.  I tilfælde af konkurs eller offentligt skifte,  

 der omfatter de i lov om Dansk Internationalt Skibsregister § 1, stk. 2  

 omhandlede danske statsborgere eller danske selskaber, skal skifteretten  

 eller executor testamenti uopholdeligt sende meddelelse herom til registret.  

 Samme meddelelsespligt påhviler fogeden, såfremt de i lovens § 1, stk. 2  

 omhandlede kapitalandele sælges ved tvangsauktion.
§ 14.  Alle dokumenter, der anmeldes til registrering,  

 skal være affattet på dansk.
Bilbreve, skøder, pantebreve og skadesløsbreve  

 skal være affattet på de af Søfartsstyrelsen godkendte blanketter.  

 Skibsregistrator kan under særlige omstændigheder tillade, at også andre  

 dokumenter modtages til registrering.
 Stk. 2.  Tilføjelser til samt udstregninger og rettelser  

 i den del af teksten til pantebreve og skadesløsbreve, som i formularen er  

 udsondret som sædvanemæssig, må kun finde sted, når de er gengivet under  

 dokumentets individuelle indhold.
 Stk. 3.  De i § 13 nævnte meddelelser fra offentlige  

 myndigheder kan afgives på de i § 13 i bekendtgørelse nr. 17 af 26. januar  

 1979 om tinglysning fastsatte blanketter.
 § 15.  Af dokumenter, der indsendes til registrering i  

 Dansk Internationalt Skibsregister, tager registret de for registreringen  

 fornødne genparter, der henlægges i en særlig mappe (skibsmappen).
Stk. 2.  Legitimationspapirer skal ikke registreres, men  

 skibsregistrator påser, at de fornødne legitimationspapirer er forevist inden  

 et dokuments registrering eller udslettelse af registret.
På dokumentet og  

 genparterne skal anføres hvilke legitimationspapirer, der er forevist.
 Stk. 3.  Dokumenter udstedt af en udenlandsk ejer, jf.  

 lov om Dansk Internationalt Skibsregister § 1, stk. 2, der anmeldes til  

 registrering, skal være vedlagt fornøden legitimation for, at underskriverne  

 er berettiget til at tegne selskabet.
§ 16.  Opfylder et dokument ikke de i §§ 11-15 og  

 45-48 fastsatte betingelser, afvises det fra registrering og slettes af  

 dagbogen.
Afvisning kan også finde sted allerede ved dokumentets anmeldelse  

 til dagbogen.
Der gives snarest anmelderen meddelelse om afvisningen.
 Stk. 2.  Hvis manglen skønnes at kunne afhjælpes, kan  

 skibsregistrator dog fastsætte en frist for afhjælpning af manglen eller  

 eventuelt give dokumentet anmærkning om manglen, jf. stk. 3-5 og § 49, stk.  

 3.
Stk. 3.  Sættes der en frist for afhjælpning af mangler  

 ved et dokument eller de bevisligheder, der bør følge det, skal der ske  

 tilførsel til registret, der godtgør, at dokumentet er indført i dagbogen.
Er  

 manglen ikke afhjulpet inden den fastsatte dato, udslettes tilførslen i  

 registret, ligesom dokumentet udslettes af dagbogen.
Såfremt der skønnes at  

 foreligge en overtrædelse af reglerne om anmeldelsespligten, søges de  

 fornødne forholdsregler til manglernes afhjælpning fremtvunget, eventuelt ved  

 rejsning af tiltale.
Stk. 4.  Når et dokument er registreret, gives der  

 påtegning herom på dokumentet og genparterne.
Er anmærkning meddelt et  

 dokument angående andre dokumenter, som dets indhold er stridende imod, gøres  

 der i registret tilføjelse angående anmærkningen.
Stk. 5.  Hvis to modstridende rettigheder over samme  

 skib anmeldes samme dag, registreres hvert af dokumenterne med anmærkning om  

 det andet.
Er begge de anmeldte rettigheder adkomstdokumenter, sker der  

 tilførsel til registret som omhandlet i stk. 3, idet adkomsthaverne samtidig  

 opfordres til inden en i medfør af stk. 2 fastsat frist ad rettens vej eller  

 på anden måde at ordne deres indbyrdes forhold.
Det samme gælder såfremt to  

 modstridende rettigheder over samme skib anmeldes samme dag til Dansk  

 Internationalt Skibsregister og til Skibsregistret.
Oversiddes fristen,  

 udslettes tilførslen af registret, ligesom dokumenterne udslettes af  

 dagbogen.
Stk. 6.  Når et dokument er blevet registreret eller  

 afvist, sendes det tilbage til anmelderen, til hvem også opfordringer til  

 afhjælpning af mangler sendes.
Såvidt muligt bør skibsregistrator allerede  

 ved anmeldelsen mundtligt opfordre anmelderen til at søge manglen afhjulpet.
Stk. 7.  Gældende pantebreve skal tilbagesendes i  

 anbefalet brev eller på anden måde, hvorved beviset sikres.
Det samme gælder  

 de meddelelser, som i medfør af §§ 25, stk. 2, og 42, stk. 1, skal tilsendes  

 rettighedshavere i et skib.
§ 17.  I Dansk Internationalt Skibsregister har hvert  

 skib sit blad, skibsbladet.
Bladene ordnes alfabetisk efter skibenes  

 kendingsbogstaver.
I tilknytning til registret føres et navnekartotek over de  

 registrerede skibe.
Bladene i registret inddeles i 3 afdelinger for 1)  

 adkomster, 2) panterettigheder og 3) brugsrettigheder og andre rettigheder og  

 skal indeholde rubrikker for beskrivelse af skibet og for tilførsler  

 vedrørende partrederiers bestyrende redere, danske selskabers og foreningers  

 bestyrelse, direktion og tegningsregel ved salg og pantsætning af skibet,  

 udenlandske selskabers repræsentant samt ejere af kapitalandel i udenlandske  

 selskaber.
§ 18.  I tilknytning til Dansk Internationalt  

 Skibsregister føres et rederiregister, hvori opføres de rederier, hvis skibe  

 er indført i registret, med oplysning om, hvilke skibe hvert rederi ejer.
For  

 hvert skib henvises til skibsbladet.
 Stk. 2.  Rederiregistret føres som kartotek.
§ 19.  Når en rubrik i et skibsblad er udskrevet,  

 indsættes der bag skibsbladet et tillægsblad, idet der påføres hvert af de to  

 blade tydelig henvisning til det andet.
Er et skibsblad helt udskrevet, eller  

 er dets indhold blevet uoverskueligt, indsættes i dets sted et nyt blad,  

 medens det udskrevne blad henlægges i arkivet.
På det nye blad anføres kun de  

 endnu gældende registrerede rettigheder, medens de udslettede rettigheder  

 markeres ved deres løbenummer inden for den pågældende rubrik og en  

 henvisning til det tidligere blad.
Stk. 2.  Når et skib udslettes af registret, udtages  

 skibsbladet efter at være blevet forsynet med påtegning om årsagen til og  

 datoen for udslettelsen af registret og indsættes i et særligt register for  

 udslettede skibe.
Efter ti års forløb kan bladene udtages af dette register  

 og henlægges i arkivet.
Stk. 3.  På skibsbladet anføres skibets type,  

 kendingsbogstaver, mål og drivkraft samt en kortfattet gengivelse af de i §§  

 2, 5 og 6 nævnte oplysninger.
Et dokument indføres på skibsbladet ved en kort  

 angivelse af dets karakter, dets udsteder og den, til hvem det er udstedt,  

 datoen for indførelsen i dagbogen samt - for så vidt angår adkomstdokumenter  

 - datoen for registreringen.
Ved rettigheder, der er knyttet til en  

 betingelse eller en tidsfrist, anføres betingelsen eller tidsfristen.
Ved  

 brugskontrakter anføres tidsvilkår og ved panterettigheder pantesum,  

 prioritetsstilling og kreditors bopæl.
Ved pantebreve kan anføres rentefod og  

 afdragsvilkår.
 Stk. 4.  Hvis et skib overføres fra eller til et andet  

 dansk register, overføres de endnu registrerede rettigheder og byrder til et  

 nyt blad på samme måde som indsættelse af nye blade jf. stk. 1, og der  

 tildeles nye kendingsbogstaver.
 Stk. 5.  Ved udslettelse af en rettighed overstreges det  

 skibsbladet tilførte, dog således at indholdet stadig er læseligt.
Stk. 6.  I anmærkningsrubrikken til skibsbladets 1.  

 afdeling for adkomster gøres bemærkning, hvis adkomsten er betinget.
Her  

 noteres tillige alle dokumenter vedrørende konkurs og umyndiggørelse og  

 meddelelser fra foged- og skifteret om dødsboskifte, tvangsauktion og  

 lignende.
 Stk. 7.  I anmærkningsrubrikken til skibsbladets 2.  

 afdeling noteres - foruden anmærkninger - forandringer i eller udslettelse af  

 vedkommende dokument.
§ 20.  Efter registreringen anbringes en genpart af  

 det registrerede dokument i den for vedkommende skib oprettede mappe,  

 skibsmappen.
Mapperne, der opbevares i særlige skabe i brandsikrede rum, skal  

 have påtegning om skibenes kendingsbogstaver og anbringes alfabetisk efter  

 disse.
Når et ubetinget skøde er registreret, udtages genparten af det hidtil  

 gældende skøde af mappen og henlægges i arkivet.
Genparter af kvitterede  

 dokumenter henlægges i arkivet tilligemed genparter af kvitteringerne.
De  

 henlagte genparter af dokumenter med undtagelse af skøder kan tilintetgøres  

 efter 5 års forløb.
 § 21.  Bliver i medfør af § 61 en af skibsregistrator  

 truffen afgørelse indbragt for landsretten, indføres bemærkning herom i  

 dagbogen og på skibsbladet.
Ændringer i det registrerede § 22.  Er ejeren dansk jf. § 2, stk. 2, skal ændringer  

 indenfor kredsen af ansvarlige deltagere i et interessentskab eller  

 kommanditselskab eller indenfor et selskabs eller en forenings bestyrelse  

 skriftligt anmeldes til registret, eventuelt dokumenteret ved  

 interessentskabskontrakt eller generalforsamlings- eller bestyrelsesprotokol  

 eller bekræftet udskrift heraf.
Anmeldelsen skal være underskrevet af  

 samtlige deltagere eller bestyrelsesmedlemmer, herunder såvel fratrædende som  

 tiltrædende.
Tiltrædende deltagere eller bestyrelsesmedlemmer skal endvidere  

 afgive nationalitetserklæring, som omhandlet i § 3, stk. 1. Skibsregistrator  

 kan under ganske særlige omstændigheder gøre undtagelse fra disse  

 bestemmelser for så vidt angår enkelte underskrifter, jf. herved § 3, stk. 2.
Stk. 2.  Ændringer indenfor direktionen eller med hensyn  

 til den korresponderende reder skal anmeldes af vedkommende selskabs eller  

 forenings bestyrelse.
Det samme gælder vedtagelse af ny tegningsregel  

 vedrørende salg og pantsætning af skib.
 Stk. 3.  Har et partrederi valgt ny bestyrende reder,  

 påhviler det partrederne skriftligt at anmelde dette.
 Stk. 4.  Er ejeren et udenlandsk selskab, påhviler det  

 ejeren skriftligt at anmelde ændringer i de oplysninger, der er meddelt  

 registret i medfør af § 2, stk. 4 og § 3, stk. 3.
 Stk. 5.  Sker der ændringer med hensyn til et skibs  

 type, anvendelse, kendingsmål, registertonnage eller drivkraft, skal rederiet  

 anmelde ændringen til registret inden 30 dage efter, at den har fundet sted.  

 Anmeldelsespligten anses for fyldestgjort, såfremt ændringen inden denne  

 frist er behørigt anmeldt til Søfartsstyrelsen.
 § 23.  Afhændes et registreret skib eller en skibspart  

 til dansk køber, påhviler der såvel sælger som køber anmeldelsespligt herom.  

 Sælgeren er pligtig at udstede skøde til køberen.
 Stk. 2.  Er den nye ejer ikke allerede registreret som  

 ejer af dansk skib eller skibspart, skal der afgives registreringsanmeldelse  

 som omhandlet i § 2, samt nationalitetserklæring som omhandlet i § 3, stk. 1.  

 I modsat fald skal den nye ejer samtidig med indsendelsen af skødet  

 skriftligt opgive, hvilke danske skibe eller skibsparter vedkommende allerede  

 er registreret ejer af.
§ 24.  Enhver ændring i de oplysninger, som er meddelt  

 til registret i medfør af §§ 2-5, skal anmeldes til registret inden 30 dage  

 efter, at ændringen er indtrådt.
Skibsregistrator kan forlænge denne frist.
 Stk. 2.  Den, der ved betinget adkomst erhverver ret til  

 skibet, anses i forhold til det offentlige som ejer.
Stk. 3.  Overtagelse til privat skifte anses som ændring  

 i adkomstforholdene.
Det samme gælder ved hensidden i uskiftet bo, for så  

 vidt angår skibe, som den afdøde ægtefælle var registreret ejer af.
 Stk. 4.  Påbegyndelse af konkursbehandling og offentligt  

 skifte anses ikke som en ændring i adkomstforholdene, men det påhviler  

 skifteretten (executor testamenti) uopholdeligt at sende meddelelse herom til  

 registret jf. § 13.
 § 25.  Nyt navn og hjemsted må ikke angives på skibet,  

 forinden ændringen er registreret og berigtigelse er sket i  

 nationalitetsbeviset.
 Stk. 2.  Ved navneændringer sender Dansk Internationalt  

 Skibsregister meddelelse herom til indehavere af panterettigheder.
 Registreringens offentlighed m.m.
 § 26.  Dagbogen, registret over skibe, rederiregistret  

 og skibsmapperne må ikke udlånes, men er offentligt tilgængelige under  

 fornødent tilsyn.
Stk. 2.  Skibsregistrator kan på begæring udstede  

 bekræftede udskrifter af skibsbladene og de i skibsmapperne liggende  

 dokumentgenparter.
I udskrifter af skibsbladene anføres tilførsler til  

 skibsbladet angående anmeldte, men endnu ikke registrerede dokumenter  

 vedrørende skibet.
 Stk. 3.  Henstår der efter et skibs udslettelse af  

 registret rettigheder på skibsbladet, skal der gives udskrifter af  

 skibsbladet udtrykkelig bemærkning om, at disse rettigheder ikke er  

 bortfaldet, ligesom attester vedrørende udslettelsen ikke må udstedes, uden  

 at oplysning gives om disse rettigheders tilstedeværelse og indhold.
§ 27.  Ved begyndelsen og ved midten af hver måned  

 indrykkes i Statstidende kundgørelse om de i den forløbne halve måned  

 foretagne registreringer indeholdende oplysninger om de registrerede skibes  

 navn, hjemsted, kendingsbogstaver, type m.v. og ejerforhold, om ændringer i  

 de nævnte data og om udslettelse af skibe af Dansk Internationalt  

 Skibsregister.
Ved offentliggørelsen af ejerskifte, hvor adkomsten er  

 betinget, gøres bemærkning herom.
 Stk. 2.  Endvidere offentliggøres de registrerede  

 pantsætninger af skib eller skibspart med anførelse af skibets navn, hjemsted  

 og kendingsbogstaver, den pantsatte parts størrelse, debitors og panthavers  

 navne samt pantesummens størrelse.
Nationalitetsbeviser § 28.  Et skib, der er registreret eller i medfør af §  

 1, stk. 2, jf. § 2, er anmeldt til registrering, må ikke gå i fart uden at  

 være forsynet med nationalitetsbevis.
Stk. 2.  Når et skib er registreret, og de fornødne  

 oplysninger om skibets tonnage og drivkraft foreligger, udstedes der af Dansk  

 Internationalt Skibsregister et nationalitetsbevis for skibet.
Beviset, der  

 blandt andet skal indeholde angivelse af skibets kendingsmål, brutto- og  

 nettoregistertonnage eller brutto- og nettotonnage, type, navn, hjemsted,  

 kendingsbogstaver, drivkraft, ejer, ejerens repræsentant og fører, udfærdiges  

 på en af Søfartsstyrelsen godkendt formular.
Beviset udleveres af registret  

 eller sendes til udlevering gennem et distriktstoldkammer eller en dansk  

 udenrigsrepræsentation.
Stk. 3.  Forinden et nationalitetsbevis udleveres, skal  

 det påses, at de skibet tildelte kendingsbogstaver på tydelig og uudslettelig måde er  

 påmærket skibet, enten indvendig i agterkanten af en luge, i maskincasingen  

 eller på andet iøjnefaldende sted inden for skibets faste konstruktion, og at skibets navn og hjemsted er angivet på hækken, eller hvis dette ikke  

 kan lade sig gøre, på passende sted så nær hækken som muligt.
Skibets navn  

 skal tillige være anbragt på skibssiderne.
Påmalingen skal ske med latinske  

 bogstaver i lys farve på mørk bund eller omvendt, navnet ordentligvis over  

 hjemstedet.
Består navnet af to eller flere ord, skal der mellem hvert af  

 ordene være en fri plads af mindst et bogstavs bredde.
Bogstaverne skal være  

 af en sådan størrelse og form, at de er let læselige.
Højden skal være mindst  

 8 cm og stregens tykkelse mindst 1,2 cm.
 Stk. 4.  Har skibet været forsynet med et midlertidigt  

 nationalitetsbevis, skal dette inddrages samtidig med, at det endelige  

 nationalitetsbevis udleveres.
§ 29.  Når et skib er bygget eller indkøbt i udlandet  

 og overtages i udenlandsk havn, kan der af dansk udenrigsrepræsentation  

 udstedes et midlertidigt nationalitetsbevis for skibet, der giver det ret  

 til, uanset at det endnu ikke er indført i Dansk Internationalt  

 Skibsregister, at sejle under dansk flag, indtil det ankommer til dansk havn,  

 dog længst i et af repræsentationen fastsat passende tidsrum, der ikke kan  

 overstige 1 år fra udstedelsesdatoen.
Under ganske særlige omstændigheder kan  

 skibsregistrator forlænge gyldigheden af et midlertidigt nationalitetsbevis  

 udover 1 år fra udstedelsesdagen.
 Stk. 2.  Forinden udstedelsen af et midlertidigt  

 nationalitetsbevis skal repræsentationen kræve sig forelagt:
 Stk. 3.  Såfremt de under stk. 2 a)-d) nævnte  

 bevisligheder ikke kan fremlægges, eller repræsentationen måtte finde det  

 tvivlsomt, hvorvidt den foreliggende retshandel tilsigter en virkelig  

 ejendomsoverdragelse, må sagen, forinden midlertidigt nationalitetsbevis kan  

 udstedes, forelægges skibsregistrator.
 Stk. 4.  Repræsentationen skal endvidere, forinden det  

 midlertidige nationalitetsbevis kan udstedes, skriftligt eller telegrafisk  

 fra Dansk Internationalt Skibsregister indhente oplysning om hvilke  

 kendingsbogstaver, der er tildelt skibet, og om det navn, der ønskes tillagt  

 skibet, kan godkendes.
 Stk. 5.  Repræsentationen kan af Dansk Internationalt  

 Skibsregister bemyndiges til at udstede midlertidigt nationalitetsbevis, når  

 skibet er registreret, eller de for registrering fornødne bevisligheder  

 foreligger i registret.
 Stk. 6.  Det midlertidige nationalitetsbevis, der  

 udfærdiges på en af Søfartsstyrelsen godkendt formular, skal blandt andet  

 indeholde oplysning om skibets type, navn, hjemsted, kendingsbogstaver,  

 tonnager (såvidt muligt på grundlag af foreliggende målebrev eller foretaget  

 måling), ejer, ejerens repræsentant og fører samt tidsrummet for bevisets  

 gyldighed.
Stk. 7.  Efter afbenyttelsen udleveres de ovenfor under  

 stk. 2 a), b) og c) nævnte bevisligheder til skibets ejer eller dennes  

 repræsentant med pålæg om snarest muligt at indlevere dem til Dansk  

 Internationalt Skibsregister sammen med de øvrige fornødne  

 registreringsbevisligheder.
Så snart det midlertidige nationalitetsbevis er  

 udstedt, indsendes genpart heraf tillige med bekræftede genparter af de  

 ovennævnte bevisligheder ad sædvanlig tjenstlig vej til Dansk Internationalt  

 Skibsregister.
§ 30.  Et nationalitetsbevis, der er blevet udskrevet  

 eller beskadiget, kan på begæring ombyttes med et nyt.
Ligeledes kan nyt  

 nationalitetsbevis udstedes, når det hidtidige ifølge erklæring fra rederiet  

 er bortkommet.
Erklæringen må indeholde en redegørelse for de nærmere  

 omstændigheder ved nationalitetsbevisets bortkomst, og rederiet må forpligte  

 sig til omgående at tilbagelevere beviset, hvis det skulle komme til veje.
§ 31.  Sker der ændringer med hensyn til de forhold  

 vedrørende et skib, som ifølge § 28, stk. 2, skal være angivet i  

 nationalitetsbeviset, udsteder registret om fornødent et nyt bevis eller  

 indkalder det gældende nationalitetsbevis til berigtigelse.
Skibsregistrator  

 kan dog, hvor særlige omstændigheder taler derfor, anmode Søfartsstyrelsen  

 eller en dansk udenrigsrepræsentation om at foretage enkelte, mindre  

 væsentlige rettelser i et nationalitetsbevis.
Rederiet er forpligtet til at  

 aflevere beviset eller yde al fornøden bistand til, at beviset kan blive  

 indleveret.
Stk. 2.  Ombytning af nationalitetsbeviser anvendes  

 fortrinsvis, hvor der er spørgsmål om ændring af skibets navn eller andre  

 væsentlige angivelser angående skibet, hvis det hidtidige nationalitetsbevis  

 som følge af rettelsen vil blive uoverskueligt, eller hvis det, f.eks. som  

 følge af skibets fart på udlandet, er uhensigtsmæssigt at kræve det hidtidige  

 nationalitetsbevis indsendt til berigtigelse.
I sidstnævnte tilfælde kan  

 registret i stedet, når det har bragt i erfaring, at skibet vil ankomme til  

 en nærmere angivet havn, hvor dansk udenrigsrepræsentation findes, instruere  

 denne om at foretage de fornødne ændringer i skibets nationalitetsbevis.  

 Rederiet og føreren er forpligtet til at yde fornøden bistand til, at  

 berigtigelsen af nationalitetsbeviset finder sted.
§ 32.  Når et skib udslettes af Dansk Internationalt  

 Skibsregister, skal dets nationalitetsbevis indsendes til registret, eller  

 skriftlig redegørelse afleveres om årsagen til, at dette ikke kan ske.
Er  

 skibet udslettet af registret i medfør af § 39, stk. 1, 2 og 4, skal de  

 påmærkede kendingsbogstaver, der viser skibets tilhørsforhold som dansk,  

 udslettes, og henvendelse rettes til dansk told- eller skibstilsynsmyndighed  

 eller dansk udenrigsrepræsentation med henblik på, at udslettelsen kan blive  

 konstateret og indberettet til registret.
 Stk. 2.  Overføres et skib i medfør af lov om Dansk  

 Internationalt Skibsregister, §§ 6 og 11, stk. 3, fra eller til  

 Skibsregistret, skal skibets hidtidige kendingsbogstaver udslettes og  

 skibsregistrator tildeler nye kendingsbogstaver.
§ 33.  Hvis skibsregistrator efter en gennemgang af de  

 indkomne bevisligheder finder, at skibet må afvises fra registrering, eller  

 hvis rederiet ikke inden de af skibsregistrator fastsatte frister fremskaffer  

 bevisligheder, som findes fornødne for skibets registrering, ophører det  

 midlertidige nationalitetsbevis at have gyldighed og skal inddrages af  

 skibsregistrator.
Rederiet er på skibsregistrators begæring forpligtet til at  

 udlevere beviset.
 Stk. 2.  Når skibet er registreret, og de for udstedelse  

 af et endeligt nationalitetsbevis fornødne oplysninger om tonnage og  

 drivkraft er til stede, ombyttes det midlertidige nationalitetsbevis med et  

 endeligt.
Stk. 3.  Når et skib, der er forsynet med et af dansk  

 udenrigsrepræsentation udfærdiget midlertidigt nationalitetsbevis, ankommer  

 til dansk havn, skal vedkommende distriktstoldkammer inddrage beviset og  

 indsende det til Dansk Internationalt Skibsregister.
Afsejling fra  

 vedkommende havn må derefter ikke finde sted, forinden skibet er blevet  

 forsynet med endeligt nationalitetsbevis eller med et af skibsregistrator i  

 medfør af § 35 udstedt midlertidigt nationalitetsbevis.
§ 34.  Ethvert nationalitetsbevis skal indeholde  

 oplysning om førerens navn og arten af og datoen for udstedelsen af hans  

 sønæringsbevis.
Påtegning herom kan gives af Dansk Internationalt  

 Skibsregister, Søfartsstyrelsen, et distriktstoldkammer eller en dansk  

 udenrigsrepræsentation.
 Stk. 2.  Nationalitetsbeviset skal opbevares om bord og  

 på forlangende forevises myndighederne.
 Stk. 3.  Tilføjelser til eller påtegninger på et  

 nationalitetsbevis må kun foretages af de i stk. 1 nævnte danske myndigheder.
 § 35.  Midlertidigt nationalitetsbevis kan af Dansk  

 Internationalt Skibsregister udfærdiges i følgende tilfælde:
 Under ganske særlige omstændigheder kan skibsregistrator for det enkelte  

 tilfælde anmode Søfartsstyrelsen om på dennes vegne at udfærdige et  

 midlertidigt nationalitetsbevis som anført under a) og b).
 Stk. 2.  Distriktstoldkamrene kan udstede midlertidigt  

 nationalitetsbevis for nybygget skib på dansk værft for så vidt angår  

 prøveture.
 Stk. 3.  Skibsregistrator kan inddrage midlertidige  

 nationalitetsbeviser i tilfælde af misbrug.
§ 36.  Den i §§ 28 og 29 påbudte mærkning af skibe med  

 navn, hjemsted og kendingsbogstav samt ændringer heri skal foretages snarest  

 muligt efter registreringen, uanset om skibet ikke går i fart, og skal senest  

 inden 30 dage efter denne forevises for myndighederne.
Inden samme frist skal  

 forskriftsmæssig attest om påmærkning på forlangende indsendes til Dansk  

 Internationalt Skibsregister.
Udlevering af nationalitetsbeviset kan først  

 ske, når påmærkningen er konstateret i orden.
 Stk. 2.  Nationalitetsbeviset i forbindelse med  

 indhugningen afgiver bevis for skibets identitet.
 § 37.  Det påhviler distriktstoldkamrene samt  

 Søfartsstyrelsen at føre tilsyn med, at navn og hjemsted samt de tildelte  

 kendingsbogstaver er forskriftsmæssigt påmærket og vedligeholdes tilbørligt,  

 og at indberette til Dansk Internationalt Skibsregister, såfremt påtalte  

 mangler ikke afhjælpes.
§ 38.  Det påhviler skibets ejer at påse, at den  

 nævnte påmærkning vedligeholdes forsvarligt, og at den ikke udslettes,  

 forandres, ukendeliggøres eller skjules.
Heller ikke må skibene have påmalet  

 andre navne end dem, hvorunder de er registreret.
Udslettelse af Dansk Internationalt  

 Skibsregister § 39.  Et skib udslettes af Dansk Internationalt  

 Skibsregister, såfremt ejeren ikke længere opfylder de i sølovens § 1, stk. 2  

 fastsatte nationalitetsbetingelser eller såfremt betingelserne i lov om Dansk  

 Internationalt Skibsregister § 1, stk. 2 ikke længere er opfyldt jf. dog  

 denne bekendtgørelses § 42, stk. 3.
 Stk. 2.  Endvidere udslettes et skib, såfremt skibet  

 overdrages eller overgår til nogen, der ikke opfylder de i sølovens § 1, stk.  

 2 fastsatte nationalitetsbetingelser, jf. dog denne bekendtgørelses § 42,  

 stk. 3, medmindre de i lov om Dansk Internationalt Skibsregister § 1, stk. 2  

 fastsatte betingelser er opfyldt og erhververen skriftligt begærer, at skibet  

 fortsat skal være registreret.
 Stk. 3.  Endvidere udslettes skibe, der ophugges,  

 forliser, forsvinder eller af udmeldte syns- og skønsmænd, af et godkendt  

 klassifikationsselskab eller ved en anden fremgangsmåde, der kan ligestilles  

 hermed, erklæres for uistandsættelige, jf. dog § 42, stk. 3.
 Stk. 4.  Endvidere kan skibsregistrator udslette skibe,  

 der ikke overholder de i § 4 i lov om Dansk Internationalt Skibsregister  

 angivne betingelser vedrørende fartsområde og anvendelse, jf. dog denne  

 bekendtgørelses § 42, stk. 3. Er ejeren dansk, overfører skibsregistrator  

 skibet til skibsregistret med samtlige rettigheder og byrder.
 Stk. 5.  Et skib, der sælges ved tvangsauktion i  

 udlandet til nogen, der ifølge søloven ikke kan anses som dansk ejer,  

 udslettes kun af Dansk Internationalt Skibsregister, såfremt skibet på  

 salgstidspunktet befinder sig i den stat, hvor tvangsauktionen finder sted,  

 og under forudsætning af, at salget er sket i overensstemmelse med  

 vedkommende stats lovgivning og den internationale konvention af 1967 om  

 indførelse af visse ensartede regler angående søpanterettigheder og andre  

 panterettigheder i skibe, jf. dog § 42, stk. 3.
§ 40.  Det påhviler ejeren af skibet, for  

 partrederiers samt interessentskabers og kommanditselskabers vedkommende  

 partredere og ansvarlige deltagere og for så vidt angår selskaber og  

 foreninger bestyrelsen, at indgive skriftlig anmeldelse til registret om  

 ethvert forhold, som medfører eller kan medføre udslettelse af skibet,  

 umiddelbart efter at ejeren er blevet bekendt med forholdet.
Er et skib  

 forsvundet, skal anmeldelse om udslettelse indsendes, når det tidspunkt er  

 kommet, da forsikringssummen i medfør af forsikringsaftalelovens § 71 kan  

 udbetales.
 Stk. 2.  Ved salg af skib til udenlandsk køber skal  

 anmeldelsen indgives på særlig blanket bilagt skødet, hvorved skibet  

 afhændes.
Stk. 3.  Anmeldelse angående et skibs forlis skal  

 afgives på særlig blanket og indeholde en beskrivelse af de nærmere  

 omstændigheder ved forliset.
Indeholder anmeldelsen ikke de fornødne  

 oplysninger, kan den kræves suppleret eventuelt ved indsendelse af udskrift  

 af søforklaring.
 Stk. 4.  Anmeldelse om ophugning skal være bilagt attest  

 fra et distriktstoldkammer eller Søfartsstyrelsen eller en lignende  

 udenlandsk myndighed om ophugningens gennemførelse.
 Stk. 5.  Anmeldelse om kondemnation skal ledsages af  

 udskrift af kondemnationsforretningen eller anden godtgørelse for  

 kondemnationens lovlige foretagelse.
 § 41.  Ved udslettelsen fortabes retten til at lade  

 skibet sejle under dansk flag og retten til skibets navn, jf. dog § 2, stk. 7  

 og § 39, stk. 4.
 Stk. 2.  Retten til skibets navn kan dog på ejerens  

 begæring forbeholdes for et tidsrum af 3 år regnet fra udslettelsen,  

 medmindre skibet overføres til skibsregistret.
 Stk. 3.  Skibsregistrator kan udsætte udslettelsen,  

 såfremt de forhold, der kan bevirke udslettelse, jf. § 39, stk. 1, 2 og 4,  

 kan forventes berigtiget, eller der er rimelig udsigt til, at skibet kan  

 komme til veje eller blive bjærget eller istandsat inden udløbet af en af  

 skibsregistrator fastsat frist.
 § 42.  Udslettelse af Dansk Internationalt  

 Skibsregister må ikke finde sted, forinden der af skibsregistrator er sendt  

 meddelelse herom til indehavere af anmeldte rettigheder, og der er forløbet  

 en frist på 30 dage fra meddelelsens afsendelse, medmindre de anmeldte  

 rettighedshavere giver skriftligt samtykke til udslettelsen, eller det  

 godtgøres, at rettighederne er bortfaldet.
 Stk. 2.  Udslettelse kan dog ikke finde sted, hvis det  

 oplyses, at en anmeldt rettighedshaver har foretaget retslige skridt til  

 gennemførelse af sin ret over skibet, medmindre retsforfølgningen ikke  

 fremmes uden ufornødent ophold eller ved endelig afgørelse nægtes fremme.
Stk. 3.  Udslettelse kan heller ikke finde sted, hvis  

 der er registreret panterettigheder i skibet, medmindre indehaverne af de  

 registrerede panterettigheder giver skriftligt samtykke til udslettelsen.
I  

 stedet anføres der på skibsbladet en bemærkning om det forhold, der skulle  

 give anledning til udslettelse, og der kan herefter ikke registreres  

 rettigheder i skibet.
Retten til at lade skibet sejle under dansk flag og  

 retten til skibets navn fortabes.
Skibets nationalitetsbevis skal afleveres  

 til registret.
Stk. 4.  Ved overførsel til Skibsregistret finder  

 bestemmelserne i stk. 1, 2 og 3 ikke anvendelse.
Ved overførsel til  

 Skibsregistret sendes meddelelse herom til indehavere af anmeldte  

 rettigheder.
Skibets nationalitetsbevis afleveres til registret.
Stk. 5.  Anmeldes et skib til udslettelse af Dansk  

 Internationalt Skibsregister for at blive overført til udenlandsk register,  

 og er betingelserne for udslettelse af skibet til stede, udsteder registret  

 på begæring en erklæring om, at skibet er udslettet eller vil blive udslettet  

 af registret samme dag, det godtgøres at være optaget i det udenlandske  

 register, dog senest 30 dage fra erklæringens udstedelse.
Er sådan erklæring  

 udstedt, kan rettigheder ikke længere anmeldes til registrering.
 Stk. 6.  Henstår der ved skibets udslettelse rettigheder  

 på skibets blad i registret, skal attest om skibets udslettelse give  

 oplysning om disse rettigheders indhold.
 § 43.  Et skib udslettes ikke af Dansk Internationalt  

 Skibsregister, selv om det ved ommåling ansættes til en bruttoregistertonnage  

 mindre end 20 tons/en bruttotonnage mindre end 20.
Rettighedsregistrering § 44.  Rettigheder over de i Dansk Internationalt  

 Skibsregister indførte skibe skal registreres for at opnå beskyttelse over  

 for aftaler om skibet og mod retsforfølgning.
 Stk. 2.  Den ret, der skal fortrænge en uregistreret  

 ret, skal selv være registreret og erhververen ifølge aftale i god tro.
Stk. 3.  Hvis indehaveren af en registreret ret over et  

 skib er eller bliver umyndiggjort, skal dette registreres, for at  

 umyndiggørelsen kan gøres gældende over for aftaler vedrørende skibet, som i  

 god tro indgås med den umyndige.
Tilsvarende regel gælder om lavværgemål.
 § 45.  For at et dokument skal kunne registreres, må  

 det efter sit indhold gå ud på at fastslå, stifte, forandre eller ophæve en  

 ejendomsret, en panteret, en brugsret eller en ret, der begrænser ejerens  

 adgang til at råde i en eller flere nærmere angivne retninger.
 Stk. 2.  Når et pantebrev, som er omsætningspapir, er  

 registreret, behøver overdragelse af pantebrevet ingen registrering.
 § 46.  Søpanterettigheder og tilbageholdsrettigheder  

 kan ikke registreres og har uden registrering den i søloven angivne  

 retsstilling.
 § 47.  Til registrering af arrest, udlæg, dom eller  

 anden offentlig retshandling, der angår et skib, kræves, at anmelderen  

 fremlægger erklæring fra den myndighed, som har foretaget handlingen, eller  

 en udskrift af dens bøger, og handlingen skal angå den, der ifølge registret  

 er beføjet til at råde over skibet eller skibsparten.
§ 48.  Indholdet af et dokument, som begæres  

 registreret, skal være endelig fastsat.
I skadesløsbreve er det dog  

 tilstrækkeligt at angive et størstebeløb for gælden.
 Stk. 2.  Ethvert privat dokument vedrørende et  

 registreret skib skal fremtræde som udstedt af den, der ifølge registret -  

 eller ved pantebreve ifølge transport - er beføjet til at råde over retten,  

 eller som udstedt med hans samtykke.
 § 49.  Registreringen foretages i overensstemmelse med  

 de i §§ 8-20, 26 og 27 omhandlede regler, jf. dog de følgende bestemmelser.
 Stk. 2.  Såfremt dokumentet ikke opfylder de i §§ 11-15  

 og 45-48 fastsatte betingelser for registrering, skal det afvises.
 Stk. 3.  Hvis der foreligger en mangel, som skønnes at  

 kunne afhjælpes, kan skibsregistrator dog fastsætte en frist for  

 tilvejebringelse af de fornødne bevisligheder for, at registrering kan  

 foretages, således at afvisning først finder sted, når bevislighederne ikke  

 foreligger inden udløbet af denne frist.
 Stk. 4.  Har et dokument ikke angivet den berettigedes  

 prioritetsstilling eller angivet denne på en mod registret stridende måde,  

 eller er der mindre uoverensstemmelser mellem dokumentets indhold og de  

 forelagte bevisligheder, meddeles der dokumentet anmærkning herom, og  

 anmærkningens indhold indføres i registret.
 § 50.  Udslettelse af registrerede rettigheder kan  

 foretages, såfremt der foreligger skriftligt samtykke fra den, der i  

 registret står indført som berettiget, eller bevis for, at retten er  

 bortfaldet ifølge sit indhold eller ved dom eller anden retsafgørelse.
Stk. 2.  Til udslettelse af pantebreve, som er  

 omsætningspapirer, kræves fremlæggelse af pantebrevet i kvitteret stand,  

 bevis for mortifikation eller ophør ifølge retsbeslutning.
Pantebreve til  

 statskassen og de af staten etablerede låneinstitutioner, kan dog efter  

 bestemmelse af skibsregistrator udslettes mod kvittering af den ifølge  

 registret berettigede.
§ 51.  Udslettelse i medfør af § 50 sker ved at  

 indførelsen i registret overstreges, dog således at det oprindelige indhold  

 stadig er læseligt.
Genparterne af de registrerede dokumenter udtages af  

 skibsmappen.
 § 52.  Hvor intet andet er bestemt, regnes  

 registreringens retsvirkninger fra den dag, da dokumentet er anmeldt til  

 Dansk Internationalt Skibsregister.
 Stk. 2.  Dokumenter, der anmeldes samme dag, betragtes  

 ved registreringen som anmeldt samtidigt.
 Stk. 3.  Rettigheder og byrder der overføres fra  

 udenlandsk register og fra eller til skibsregistret i medfør af lov om Dansk  

 Internationalt Skibsregister § 6 og § 11 stk 3 samt denne bekendtgørelses §  

 6, stk. 4, bevarer den retsstilling, som de havde før overførslen.
§ 53.  Når et dokument er indført i registret, kan  

 ingen indsigelse fremsættes mod dets gyldighed over for godtroende erhverver  

 ifølge registreret aftale.
Det samme gælder over for en erhverver ifølge  

 transport af et pantebrev, som er omsætningspapir.
 Stk. 2.  Dog bevares over for en sådan godtroende  

 erhverver den indsigelse, at dokumentet er falsk eller forfalsket, eller at  

 dets udstedelse retsstridigt er fremkaldt ved personlig vold eller trussel om  

 øjeblikkelig anvendelse af sådan, eller at udstederen af dokumentet var  

 umyndig ved udstedelsen.
 Stk. 3.  Reglerne i stk. 1 og 2 finder ikke anvendelse  

 med hensyn til rettigheder, der er overført fra udenlandske registre i medfør  

 af reglen i § 6, stk. 4.
 Pant m.v.
 § 54.  En registreret ret over et skib omfatter, når  

 intet andet er aftalt, tillige maskiner, kedler, motorer, radioudstyr,  

 ekkolod, instrumenter og andet tilbehør, der er anskaffet på ejerens  

 bekostning og bestemt til anbringelse i skibet, selv om det midlertidigt er  

 adskilt fra skibet.
 Stk. 2.  Særlige rettigheder kan ikke stiftes eller  

 forbeholdes over et skibs bestanddele eller dets nævnte tilbehør.
§ 55.  Ophører en registreret panteret i et skib, være  

 sig helt eller delvis, eller viser den sig ikke at være gyldigt stiftet, har  

 ejeren, uanset modsat aftale med en efterstående panthaver eller andre, ret  

 til at besætte - enten straks eller senere - den således ledige plads med en  

 ny panteret, medmindre han ved ophøret eller senere giver afkald på denne  

 ret.
Udslettes panteretten, uden at ejeren samtidig benytter sig af sin ret  

 til at besætte den ledige plads med en ny panteret, skal det på begæring  

 noteres i registret, at den tidligere panteret nu tilkommer ejeren.
Er  

 notering ikke foretaget, rykker de efterstående berettigede op i den ledige  

 plads.
Ved tvangsauktion tilfalder en ledig plads de øvrige i skibet  

 berettigede.
Det samme gælder, såfremt skibet på anden måde end ved  

 tvangsauktion bortsælges af et konkurs- eller gældsfragåelsesbo.
 Stk. 2.  Tilsvarende regler gælder en af ejeren  

 forbeholdt plads til senere stiftelse af en panteret.
Stk. 3.  Det skal dog gyldigt kunne vedtages i et  

 efterstående pantebrev, at panteretten ifølge dette rykker op, efterhånden  

 som en foranstående panteret afdrages, eller når denne panteret til et forud  

 angivet bestemt tidspunkt helt indfries.
I disse tilfælde kan der ikke  

 vedtages en nedsættelse af afdragets størrelse eller anden standsning i  

 lånets afvikling uden efterpanthaverens samtykke.
En henstand med afdrags  

 erlæggelse fra forpanthaverens side kan ikke bevirke, at efterpanthaverens  

 kapital er forfalden, hvorimod efterpanthaveren i så fald kan forlange det  

 forfaldne beløb udbetalt til ham selv som afdrag på skylden til ham.
Hvis  

 flere efterpanthavere kan gøre nævnte ret gældende, tilfalder afdraget den  

 bedst berettigede.
 § 56.  Er det i et pantebrev fastsat, at hovedstol og  

 restgæld reguleres i takt med et bestemt indeks (indekspantebrev), kan det  

 uanset § 55, stk. 3, 1. pkt., i et efterstående pantebrev gyldigt vedtages,  

 at panteretten ifølge dette rykker op, efterhånden som indekspanteretten  

 afdrages eller indfries ved betalinger, der efter pantebrevet er tidsfæstede.
 Stk. 2.  § 55, stk. 3, 2.-4. pkt., finder tilsvarende  

 anvendelse.
§ 57.  Besættes en ledig plads i prioritetsordenen med  

 et indekspantebrev, og medfører den fastsatte indeksregulering, at  

 panteretten overstiger den ledige plads, får den overskydende del af  

 panteretten prioritet efter samtlige efterstående og sideordnede berettigede  

 i skibet på tidspunktet for indekspantebrevets oprettelse.
Ejeren kan dog  

 forbeholde en bestemt anden ledig plads for udvidelser på indekspanteretten.
Stk. 2.  De i stk. 1, 1. pkt., nævnte efterstående  

 berettigede, der efter § 55, stk. 3, eller § 56 har oprykningsret efter en  

 tidligere foranstående panteret, rykker efter registreringen af  

 indekspantebrevet op, i det omfang de efter indholdet af den tidligere  

 panteret havde ret hertil.
Den del af indekspanteretten, som herefter  

 fortrænges fra den foranstående panterets plads, får samme prioritet som  

 overskydende dele af panteretten efter stk. 1.
Stk. 3.  Er en ledig plads i prioritetsordenen blevet  

 besat med et indekspantebrev, kan de i stk. 1, 1. pkt., nævnte efterstående  

 eller sideordnede berettigede, der på tvangsauktion ikke opnår fuld dækning  

 ved det angivne bud, forlange skibet opråbt på ny på vilkår, at  

 indeksreguleringen for fremtiden tilsidesættes.
Indeksreguleringen kan dog  

 ikke tilsidesættes, i det omfang udvidelser på indekspanteretten kunne rummes  

 på pladser, som er forbeholdt for sådanne udvidelser forud for de nævnte  

 berettigede, og som har opnået dækning ved auktionsbuddet. 1. pkt. finder  

 ikke anvendelse, såfremt den fastsatte indeksregulering ikke kan medføre, at  

 panteretten overstiger den ledige plads.
Stk. 4.  Stk. 1-3 gælder ikke i forhold til de i stk.
I,  

 1. pkt., nævnte efterstående eller sideordnede berettigede, som har samtykket  

 i besættelsen af den ledige plads med indekspantebrevet.
§ 58.  En panthaver kan ikke, når han giver skyldneren  

 henstand med renter eller lignende ydelser, bevare sin panteret for disse  

 forud for de efterfølgende eller sideordnede panthavere ud over et år fra  

 forfaldsdagen.
Hvis en panthaver har krav på forhøjet rente eller anden  

 særlig ydelse i anledning af forsinkelse med betaling, står sådanne krav  

 ligeledes ved fyldestgørelse af pantet tilbage for andre panthaveres ret.  

 Disse regler kommer dog ikke til anvendelse på skadesløsbreve.
Stk. 2.  En panthaver kan ikke uden samtykke af de efter  

 ham eller sideordnet med ham berettigede i skibet træffe aftale med  

 skyldneren om længere uopsigelighed fra dennes side, end der var aftalt, da  

 den efterstående eller sideordnede ret blev stiftet.
Ej heller kan han træffe  

 aftale med skyldneren om højere rente, end der gjaldt på dette tidspunkt,  

 uden nævnte berettigedes samtykke, dersom den årlige rente derved ville  

 overstige 6 pct.
Stk. 3.  Andre ændringer i en panterets vilkår eller  

 virken behøver ikke nævnte berettigedes samtykke.
Vedtagelser i modsat  

 retning er ugyldige.
 Præklusion m.v.
 § 59.  Såfremt det gøres gældende, at en ret over et  

 skib som er indført i eller anmeldt til Dansk Internationalt Skibsregister,  

 er stiftet, forandret eller bragt til ophør, og denne påstand vel kan  

 sandsynliggøres, men dog ikke bevises, kan skibsregistrator, eventuelt mod  

 sikkerhedsstillelse, indkalde de personer, som måtte have interesse i at  

 modsætte sig registreringen eller udslettelsen.
Stk. 2.  Indkaldelsen sker een gang i Statstidende i et  

 nummer, der udkommer den første hverdag i en måned.
Varslet er mindst 4 uger  

 fra kundgørelsen.
Der sendes så vidt muligt særskilt meddelelse i anbefalet  

 brev til dem, der ifølge foreliggende oplysninger måtte have interesse heri.  

 Efter skibsregistrators bestemmelse kan der endvidere foretages indkaldelse  

 af de interesserede i et udbredt dagblad eller på anden hensigtsmæssig måde.  

 Omkostningerne ved indkaldelsen afholdes af den, der har fremsat begæringen.
 Stk. 3.  Fremkommer der ingen indsigelse mod påstanden,  

 afgør skibsregistrator sagen i overensstemmelse med påstanden.
 § 60.  Hvis der i løbet af 10 år ikke er modtaget  

 efterretninger om et skib, som er indført i Dansk Internationalt  

 Skibsregister, og det må antages, at det ikke længere eksisterer, kan  

 skibsregistrator bestemme, at skibet udslettes af registret dog først efter  

 indkaldelse i overensstemmelse med de i § 59 fastsatte regler.
Retsmidler § 61.  Skibsregistrators afgørelser i henhold til lov  

 om Dansk Internationalt Skibsregister og nærværende bekendtgørelse, jf. dog  

 stk. 4, kan af enhver, der har en retlig interesse heri, indbringes for  

 landsretten i den landsretskreds, hvor det pågældende skibs rederi eller  

 repræsentant er hjemmehørende, inden for en frist af 14 dage, regnet fra den  

 dag, da afgørelsen er meddelt vedkommende.
Justitsministeriet kan, når  

 omstændighederne taler derfor, senere, dog ikke efter 6 måneders forløb,  

 tillade, at skibsregistrators afgørelser indbringes for landsretten inden 14  

 dage efter tilladelsens meddelelse.
Hvis fagkundskab til søforhold skønnes at  

 være af betydning, kan retten tilkalde 2 søsagkyndige dommere, der udtages  

 blandt de af Justitsministeriet i medfør af retsplejelovens § 6, stk. 4,  

 beskikkede dommere.
De om kæremål i borgerlige sager gældende regler finder i  

 øvrigt med de fornødne lempelser tilsvarende anvendelse på indbringelse for  

 og behandlingen ved landsretten.
 Stk. 2.  Justitsministeriet kan tillade, at landsrettens  

 afgørelse påkæres til Højesteret under samme betingelser, som gælder for  

 landsrettens afgørelser i anledning af kære over for en underretsafgørelse.
Stk. 3.  Skibsregistrator kan omgøre en af ham truffet  

 bestemmelse, såfremt der fremkommer nye oplysninger, eller den oprindelige  

 bestemmelse gik ud på, at en begæring ikke kunne tages til følge.
Hermed får  

 afgørelsen ikke tilbagevirkende kraft fra den oprindelige anmeldelse.
 Stk. 4.  Skibsregistrators afgørelser i medfør af lov om  

 Dansk Internationalt Skibsregister § 1, stk. 4, kan indbringes for  

 industriministeren.
 § 62.  Hvis et dokument er blevet urigtigt gengivet i  

 Dansk Internationalt Skibsregister eller skibsmappen eller ikke er blevet  

 indført i registret, eller det er indført med en fejlagtig anmeldelsesdato,  

 har den forurettede krav på rettelse og erstatning af statskassen for det  

 lidte tab.
Stk. 2.  Har nogen, inden rettelse er sket, ved aftale  

 erhvervet ret over skibet i tillid til registrets eller skibsmappens indhold,  

 bliver det ved dom at afgøre, om selve retten skal tilkendes den forurettede  

 eller den godtroende erhverver, således at der ydes den anden part  

 erstatning.
Sagen anlægges ved Østre Landsret og rettes mod Dansk  

 Internationalt Skibsregister på det offentliges vegne.
 § 63.  Ud over de i § 62 omhandlede tilfælde ydes der  

 af statskassen erstatning for tab, der er lidt som følge af, at en ret er  

 fortrængt i medfør af § 53, stk. 2, § 59 eller § 60.
 Stk. 2.  Herudover yder statskassen erstatning for tab,  

 der skyldes forsømmelse, udvist af nogen, der medvirker ved registreringen.
Straf § 64.  Med bøde straffes den, der overtræder §§ 22,  

 23, § 24, stk. 1, § 28, stk. 1, § 29, stk. 7, §§ 30-32, § 33, stk. 1 og 3, §  

 34, stk. 2 og 3, § 36, stk. 1, § 38 eller § 40.
 Stk. 2.  Retten til at have eller få udfærdiget  

 nationalitetsbevis kan inddrages for et af retten fastsat tidsrum efter de i  

 borgerlig straffelov §§ 78 og 79 jf. lovbekendtgørelse nr. 607 af 6.  

 september 1986, fastsatte regler (for Grønlands vedkommende § 114 i  

 lovbekendtgørelse nr. 149 af 13. januar 1979).
 Stk. 3.  Hvis et skib sejler under dansk flag uden at  

 være berettiget hertil, kan den eller de skyldige personer straffes efter  

 reglerne i stk. 1.
 Stk. 4.  Er overtrædelsen begået af et aktieselskab,  

 anpartsselskab eller lignende kan bødeansvar pålægges virksomheden som sådan.
Ikrafttræden § 65.  Bekendtgørelsen træder i kraft ved  

 offentliggørelsen i Lovtidende.
