Fusion mellem to patentbureauer og den deraf følgende turbulens ikke  

 tilstrækkeligt grundlag til at se bort fra, at to af hinanden uafhængige  

 kontrolpersoner havde overset, at den nødvendige afgiftsekspedition ikke var  

 foretaget.
Uanset kontrolsystemets opbygning i øvrigt fandtes der i  

 forbindelse med overvågningen heraf ikke at være udvist den fornødne omhu.
År 1993, den 15. oktober afsagde Patentankenævnet (Grønning-Nielsen, Hans Chr.
Thomsen, Terndrup-Pedersen) følgende Med skrivelse af 13. marts 1991 indbragte Medivir AB, Sverige,  

 v/Internationalt Patent-Bureau en af Patentdirektoratet den 14. januar 1991  

 truffet afgørelse for Patentankenævnet.
 I skrivelse af 22. marts 1991 meddelte Patentankenævnet følgende:
 »I skrivelse af 13. marts 1991 - ref. 18112 - har bureauet indanket  

 den af Patentdirektoratet ved skrivelse af 14. januar 1991 trufne afgørelse  

 med hensyn til patentansøgning nr. 4626/88.
I skrivelsen oplyses det, at den for sagens indbringelse for  

 Patentankenævnet foreskrevne afgift er vedlagt.
Patentdirektoratet har  

 imidlertid oplyst, at klagegebyret ikke ses at være modtaget.
I denne anledning skal man meddele, at i henhold til § 7, stk. 5, i  

 bekendtgørelse nr. 203 af 28. marts 1988 om Patentankenævnet, skal en klage  

 over en af direktoratet truffet afgørelse afvises, hvis klagegebyret ikke er  

 rettidigt betalt.« Klageren begærede sagen genoprettet i skrivelse af 25. marts 1991 og  

 anførte følgende:
 »I ovennævnte sag skal vi i henhold til bestemmelsen i Patentlovens §  

 72 begære genoprettelse af den rettighed, som er gået tabt for ansøgeren ved,  

 at vor skrivelse af 13. marts 1991, hvormed vi indgav klage til  

 Patentankenævnet over direktoratets afgørelse af 14. januar 1991 vedrørende  

 den af Kontor for Industriel Eneret den 24. september 1990 indgivne  

 genoprettelsesbegæring, ikke var ledsaget af betaling af den foreskrevne  

 klageskrift DKK 3000,00.
 Samtidigt hermed indbetales afgiften for genoprettelse sammen med nævnte  

 klageafgift, ialt DKK 6000,00.
Vi skal anmode om frist til fremsendelse af en nærmere redegørelse for de  

 omstændigheder, der førte til den manglende betaling, men skal dog allerede  

 nu bemærke, at den opståede fejl må tilskrives en beklagelig menneskelig fejl  

 i forbindelse med en meget betydelig travlhed med tilpasning af sagsgangen  

 for de mange sager, der som den foreliggende havde været behandlet hos Kontor  

 for Industriel Eneret og som var flyttet til vort kontor ca. 1 uge  

 forinden.« Den 19. juni 1991 afholdtes formalitetsprocedure vedrørende anvendelsen af  

 patentlovens § 72 i den foreliggende sag.
 Ved skrivelse af 13. januar 1992 meddelte Patentankenævnet følgende:  

 ».....
 Den 19. juni 1991 blev der afholdt formalitetsprocedure med henblik på at  

 afgøre, om den seneste genoprettelsesbegæring af 25. marts 1991 kunne  

 fremmes.
Til støtte herfor henviste De til patentlovens § 67, stk. 2, og anførte,  

 at der ikke i patentloven sondres mellem, om klagen er indgivet i henhold til  

 lovens § 25 eller § 67. Heller ikke bekendtgørelse nr. 203 af 28. marts 1988  

 om Patentankenævnet § 7, stk. 5, skelner mellem klager over afgørelser i  

 realiteten og § 72-klager.
Der måtte endvidere kunne analogiseres til Den  

 europæiske Patentkonventions art. 108, hvorefter klagen ikke skal anses som  

 modtaget, før afgiften er betalt, hvilket vil sige, at konventionen i et  

 sådant tilfælde anser klagefristen som overskredet med adgang til  

 genoprettelse.« Ankenævnet skal udtale:
 Nærværende sag findes ikke at skulle afgøres efter patentlovens § 67, idet  

 denne bestemmelse vedrører bl.a. klage over direktoratets afgørelser i medfør  

 af § 72.
 I denne sag foreligger der bortfald af selve de rettigheder, som § 72  

 hjemler, og afgørelsen beror derfor alene på § 72's bestemmelser og  

 overholdelse af denne bestemmelses frister.
 Da begæringen om genoprettelse af rettigheder er indgivet inden to måneder  

 efter, at den hindring, som bevirkede fristoverskridelsen, nemlig at man  

 antog, at klagegebyret var indbetalt, bortfaldt ved ankenævnets meddelelse af  

 afvisning den 22. marts 1991, og samtidig inden 1 år fra udløb af fristen for  

 klagegebyrets betaling, og da den undladte handling - betaling af klagegebyr  

 - og betaling af den for genoprettelse fastsatte afgift er sket inden for  

 samme frister, findes begæringen om genoprettelse i anledning af det ikke  

 betalte klagegebyr at kunne admitteres til realitetsbehandling.
 Der fastsættes en frist på to måneder fra dato til nærmere at redegøre  

 for, om man ved klagesagens indbringelse for ankenævnet uden betaling af  

 klagegebyr har udvist al den omhu, som med rimelighed kunne kræves.
Eventuel behandling af klagen over direktoratets afgørelse afventer  

 således afgørelsen af dette spørgsmål.' Klageren udtalte i skrivelse af 13. marts 1992 følgende: ».....
Vedrørende vort firmas generelle fristovervågningssystem og de dertil  

 knyttede arbejdsrutiner for sager, hvor der sammen med ekspedition af en  

 skrivelse til Patentdirektoratet eller Ankenævnet skal indbetales afgift,  

 skal vi for at undgå gentagelser henvise til den udførlige forklaring, som er  

 givet i forbindelse med klagesagen vedrørende patentansøgning nr. 1851/83 -  

 Michelin Recherche & Technique, Schweiz, Ankenævnets J.nr.
P 37/89, og  

 som er refereret i Nævnets afgørelse af 24. april 1990, hvoraf kopi vedlægges  

 som bilag A.
 Den her refererede kontorpraksis, som ifølge præmisserne i nævnte  

 afgørelse må anses at opfylde de krav til omhu, som må stilles i henhold til  

 patentlovens § 72, er siden den daværende sag ikke blot opretholdt, men netop  

 på baggrund af den tidligere sag indskærpet gennem instruks til de  

 involverede kontormedarbejdere om særlig påpasselighed med sager, hvor en  

 afgiftsbetaling skal foretages, for så vidt angår vort ansøgningssekretariats  

 udfyldelse af den daglige betalingsliste og den efterfølgende uafhængige  

 kontrol af betalingsli stens udfyldelse.
 Samtlige medarbejdere i firmaet, der har været og er inddraget i de  

 pågældende funktioner, har fuldt kendskab til den tidligere sag og er  

 specielt bekendt med konsekvenserne af en manglende indbetaling af en  

 klageafgift.
 Om den foreliggende konkrete sag skal herefter bemærkes, at den var blandt  

 de mange sager, som kom ind i vort hus gennem den med virkning fra 1. januar  

 1991 gennemførte fusionering af Kontor for Industriel Eneret, som var  

 fuldmægtig i denne sag, og Internationalt Patent-Bureau.
I forbindelse med fusioneringen fandt den faktiske flytning af patentsager  

 fra Kontor for Industriel Eneret's tidligere adresse på Jernbane Alle i  

 Vanløse til vore kontorlokaler i Høje Taastrup sted i de første dage af marts  

 måned 1991, for hovedpartens vedkommende mandag, d. 4. marts.
Samtidig blev  

 kontorinventar og hjælpemidler i form af journaler, registre og fristbøger  

 flyttet til vore lokaler.
 Det var i forbindelse med fusioneringen besluttet fortsat at lade  

 journalføring i de fra Kontor for Industriel Eneret overførte sager foregå i  

 samme journaliseringssystem, et Cardex-register, som hidtil var benyttet, og  

 både journalsystemet og den medarbejder hos Kontor for Industriel Eneret, som  

 gennem mange år havde varetaget journalføringen fulgte med til vort firma.
 Ligeledes blev de hos Kontor for Industriel Eneret førte fristbøger og  

 fristovervågningssystemer flyttet med, og fristovervågningen fungerede uden  

 vanskeligheder også i flytteperioden, hvor vi var specielt opmærksomme på, at  

 der kunne være risiko for fejl.
 Da den fremtidige fristovervågning og arbejdsrutinerne omkring ekspedition  

 af skrivelser til Patentdirektoratet og Ankenævnet skulle varetages af de  

 medarbejdere hos Internationalt Patent-Bureau, som gennem mange år var  

 fortrolige med dette arbejde og firmaets indarbejdede kontorpraksis, blev der  

 ved et internt møde fredag, d. 8. marts 1991, d.v.s. så snart de praktiske  

 flytteopgaver var overstået, fastlagt retningslinier for fuld integration af  

 fristovervågningen i de tilkomne sager fra Kontor for Industriel Eneret i  

 Internationalt Patent-Bureau's fristovervågningsrutiner med dertil hørende  

 dobbelt kontrol, således som disse er beskrevet i førnævnte  

 Ankenævnsafgørelse.
 I fortsættelse af dette møde blev de involverede medarbejdere instrueret  

 herom, og straks mandag, d. 11. marts påbegyndte registreringen af de  

 overflyttede sager, hvor der var åbne svarfrister eller betalingsfrister i  

 Internationalt Patent-Bureau's fristovervågningssystem.
 Selv om de ovenfor beskrevne omstændigheder omkring flytteaktiviteterne  

 ikke er af afgørende vigtighed for den foreliggende sag, hvor der ikke er  

 tvivl om, at klagefristen, som udløb d. 14. marts 1991 er blevet overholdt  

 for så vidt angår selve klageskrivelsens indbringelse, må de nævnte  

 omstændigheder inddrages i den foreliggende redegørelse, dels for at  

 understrege, at der også i forbindelse med flytningen har været udvist den  

 grad af omhu med overholdelse af kontorrutiner, som er indarbejdet i vort  

 firma gennem mange år, dels for at klargøre, at der netop i forbindelse med  

 flytningen var et ekstraordinært stort arbejdspres, uden at dette i sig selv  

 skal påberåbes som undskyldning for den manglende afgiftsbetaling i den  

 foreliggende sag.
 Om det konkrete begivenhedsforløb vedrørende klagens indbringelse d. 13.  

 marts 1991 skal herefter bemærkes følgende:
 1. I henhold til telefaxinstruktion mandag, d. 11. marts 1991 fra den  

 svenske ordregiver, patentbureauet Bergenstråhle & Lindvall AB blev  

 klageskrivelsen konciperet af civilingeniør Søren Schønning, som havde  

 varetaget genoprettelsessagens behandling for Patentdirektoratet og i  

 forbindelse med fusioneringen indtrådte som ansvarlig medindehaver af  

 Internationalt Patent-Bureau.
 2. Renskrivning af klageskrivelsen blev derefter foretaget d. 12. marts  

 1991 af Søren Schønning's sekretær, fru Kirsten Spøhr (på klageskrivelsen  

 angivet ved initialerne KSp), som var flyttet med til vort firma i  

 forbindelse med fusioneringen.
 3. Den renskrevne skrivelse blev om formiddagen, d. 13. marts 1991  

 underskrevet af Søren Schønning og sammen med den tilhørende sagsmappe af  

 denne personligt afleveret i vort ansøgningssekretariat, hvor al post, som  

 skal bringes til Patentdirektoratet samles, kontrolleres og registreres,  

 således som der er gjort rede for i førnævnte tidligere ankenævnssag.
 4. Arbejdet i vort ansøgningssekretariat blev den pågældende dag varetaget  

 af sekretær fru Ulla Busk Rasmussen, som har været ansat i Internationalt  

 Patent-Bureau siden 1. oktober 1986 og gennem sit vedvarende arbejde i  

 ansøgningssekretariatet siden sin ansættelse var fuldt bekendt med de  

 arbejdsrutiner, som skal følges i forbindelse med ekspedition af skrivelser  

 og dertil hørende afgiftsbetalinger til Patentdirektoratet, og tillige efter  

 førnævnte møde d. 8. marts 1991 var særskilt instrueret om påpasselighed i  

 forbindelse med ekspedition af de tilkomne sager fra Kontor for Industriel  

 Eneret.
 Uanset at der ikke den pågældende dag var påfaldende megen post til  

 Patentdirektoratet, begik fru Ulla Busk Rasmussen af uforklarlige grunde den  

 fejl, at afgiftsbetalingen i den foreliggende sag ikke blev påført den  

 daglige indbetalingsseddel, som den pågældende dag kun indeholdt tre andre  

 poster, således som det fremgår af den som bilag B medfølgende kopi.
 En erklæring fra fru Ulla Busk Rasmussen er vedlagt som bilag C.
 5. Den foreliggende sag blev af Ulla Busk Rasmussen sammen med andre sager  

 til ekspedition til Patentdirektoratet bragt til vort »postrum«,  

 hvis funktion er beskrevet i bilag A, og hvor kontrolfunktionen den  

 pågældende dag blev varetaget af civilingeniør Christian Tscherning, som har  

 været ansat i vort firma siden oktober 1963 og har deltaget i varetagelse af  

 netop denne funktion siden januar 1990.
 Civilingeniør Christian Tscherning er en særdeles erfaren og betroet  

 medarbejder i vort firma og har tillige et førstehåndskendskab til den  

 førnævnte tidligere sag, ansøgning nr. 1851/83, vedrørende hvilken  

 Ankenævnets afgørelse er vedlagt som bilag A, idet civilingeniør Tscherning  

 var sagsbehandler for den pågældende sag.
 Som det fremgår af påtegningen »CT« på bilag B, har  

 civilingeniør Christian Tscherning foretaget kontrol af indbetalingslisten,  

 men desuagtet ved en uforklarlig fejl overset, at klageafgiften i den  

 foreliggende sag ikke var opført på listen til trods for, at det i  

 klageskrivelsen var angivet: »Vi vedlægger den fastsatte klageafgift DKK  

 3.000,-».
 Redegørelse fra civilingeniør Christian Tscherning er vedlagt som bilag D.
 Med baggrund i det ovenfor beskrevne sagsforløb skal tilføjes - uden at  

 dette skal tjene som undskyldning for de faktiske fejl, som er begået af de  

 to betroede medarbejdere - at den pågældende sag endnu ikke var registreret i  

 Internationalt Patent-Bureau's sædvanlige fristbøger i overensstemmelse med  

 de ved mødet d. 8. marts 1991 fastlagte retningslinier, netop fordi sagen i  

 de følgende dage, d. 11. og 12. marts 1991 var under behandling hos den  

 ansvarlige patentagent, Søren Schønning og dennes sekretær, og at hverken fru  

 Ulla Busk Rasmussen eller civilingeniør Christian Tscherning som følge heraf  

 skulle sørge for behørig sletning i de respektive fristbøger hørende til  

 henholdsvis i vort ansøgningssekretariat og i postrummet, hvilket ellers  

 ville have givet dem en ekstra mulighed for at konstatere, at der var tale om  

 en klagefrist og en dertil knyttet afgiftsbetaling.
 Det må fra vor side konkluderes, at den manglende afgiftsbetaling har  

 beroet på beklagelige menneskelige fejl begået i to led af medarbejdere, der  

 arbejder uafhængigt af hinanden, til trods for et normalt effektivt virkende  

 kontrolsystem med dobbelt kontrol.
 Som i den refererede tidligere sag vedrørende ansøgning nr. 1851/83 beror  

 den manglende betaling af klageafgiften således på, at to af hinanden  

 uafhængigt arbejdende, velinstruerede medarbejdere, der varetager  

 veldefinerede ekspeditions- og kontrolmæssige opgaver i forbindelse med  

 sagers indlevering til Patentdirektoratet og dertil knyttet afgiftsbetaling,  

 begge har overset at sørge for, at klageafgiften DKK 3.000,- blev påført den  

 daglige betalingsliste, og at betaling herigennem fulgte med til  

 Patentdirektoratet til trods for, at de begge vidste, at klageafgift skal  

 betales i sådanne sager, at det med rene ord fremgår af selve  

 klageskrivelsen, at klageafgiften vedlægges, og at de begge var instrueret om  

 det særlige behov for påpasselighed i forbindelse med de tilkomne sager fra  

 Kontor for Industriel Eneret.
Ingen fuldmægtig kan værge sig mod en sådan menneskelig fejl i to led, og  

 idet vort firma - som tidligere anerkendt af Ankenævnet har tilrettelagt,  

 indrettet og overvåget et kontrolsystem med dobbelt kontrol, mener vi at have  

 udvist den omhu, man med rimelighed kan forlange.« Skrivelsen var vedlagt to erklæringer af 13. marts 1992 fra to af  

 Internationalt Patent-Bureaus medarbejdere.
 I erklæring fra Ulla Busk Rasmussen udtales: ».....
6. Onsdag, d. 13. marts 1991 ekspederede jeg i ansøgningssekretariatet  

 dagens post til Patentdirektoratet, herunder også til Patentankenævnet.
I  

 forbindelse hermed blev sagsmappen med den færdige klageskrivelse vedrørende  

 ansøgning nr. 4626/88, vort j.nr. 18112, bragt til sekretariatet personligt  

 af civilingeniør Søren Schønning.
Jeg kontrollerede, at klageskrivelsen  

 forelå i det fornødne antal eksemplarer og var behørigt underskrevet, og  

 sammen med andre sager overbragte jeg sagen til videre kontrol i firmaets  

 postrum.
 7. Jeg skulle også have ført sagen på den daglige betalingsliste til  

 Patentdirektoratet, hvis førelse jeg var bekendt med, ligesom jeg vidste, at  

 der for indbringelse af klage til Patentankenævnet skal betales en  

 klageafgift.
 Til trods for, at skrivelsen vedrørende ansøgning nr. 4626/88 var stilet  

 til Patentankenævnet og angav, at klageafgiften skulle medfølge, fik jeg af  

 grunde, som jeg ikke kan forklare mig ikke ført denne sag på betalingslisten.
Det var en klar fejl, hvilken jeg beklager uden dog at kunne forklare  

 årsagen dertil, slet ikke i betragtning af, at der den pågældende dag vor  

 forholdsvis få sager til ekspedition til Patentdirektoratet.« I erklæring fra civilingeniør Christian Tscherning udtales:
 »6. Onsdag, d. 13. marts 1991 varetog jeg kontrolfunktionen i  

 postrummet i henhold til de herom gældende rutiner, i hvilken forbindelse jeg  

 også kontrollerede og paraferede den daglige liste over afgiftsbetalinger af  

 enhver art til Patentdirektoratet.
 7. Dagens post til Patentdirektoratet, herunder sagsmappen vedrørende  

 ansøgning nr. 4626/88, vort j.nr. 18112 med den i denne sag udarbejdede  

 klageskrivelse blev bragt til postrummet af sekretær fru Ulla Busk Rasmussen.
 Jeg kontrollerede, at klageskrivelsen forelå i det fornødne antal  

 eksemplarer og var behørigt underskrevet.
 Klageskrivelsen blev sammen med den øvrige post til Patentdirektoratet  

 overgivet til vor medarbejder Einer Johansen, som sørger for overbringelse af  

 posten, og i forbindelse hermed kontrollerede jeg, at sagen var behørigt  

 indført i den særlige kvitteringsbog, som benyttes i forbindelse med  

 overbringelsen.
 8. Jeg skulle også have påset, at sagen var ført på den daglige  

 betalingsliste vedrørende afgiftsbetalinger til Patentdirektoratet, hvis  

 førelse jeg er bekendt med, ligesom jeg ved, at der for indbringelse af  

 klager til Patentankenævnet skal betales en klageafgift.
 Til trods for at skrivelsen var stilet til Patentankenævnet og angav, at  

 klageafgiften skulle medfølge, fik jeg af grunde, som jeg ikke kan forklare  

 mig ikke kontrolleret, at denne sag var påført betalingslisten.
Det var en klar fejl, hvilken jeg beklager uden dog at kunne forklare  

 årsagen dertil, slet ikke i betragtning af, at der den dag var forholdsvis få  

 sager til ekspedition.« Ankenævnet har behandlet sagen i sit møde den 10. marts 1993.
For klageren mødte civilingeniør Knud Raffnsøe, der forelagde sagen og  

 påstod genoprettelse under henvisning til tidligere praksis.
Det anførtes  

 navnlig, at der er tale om en uforklarlig menneskelig fejl i et ellers  

 velfungerende system.
Netop på det pågældende tidspunkt var der på grund af  

 fusionen mellem de to bureauer en vis turbulens, som måske kan have bevirket  

 en stigning i fejlrisikoen.
Også ud fra en billighedsbetragtning bør der ske  

 genoprettelse, således at man kan få adgang til at få prøvet  

 hovedspørgsmålet, som er Patentdirektoratets afslag på genoprettelse af  

 bortfaldne rettigheder i forhold til Direktoratet på grund af manglende  

 betaling af årsafgifter.
 Ankenævnet skal udtale:
Begge af hinanden uafhængige kontrolpersoner har overset, at, at den  

 nødvendige afgiftsekspedition ikke er foretaget.
Uanset kontrolsystemets  

 opbygning i øvrigt findes der i forbindelse med overvågningen af dette - også  

 i betragtning af nævnets sag P 37/89 - ikke at være udvist den fornødne omhu,  

 hvorfor bestemmes:
 Den fremsatte begæring om genoprettelse af rettigheder tages ikke til  

 følge.
