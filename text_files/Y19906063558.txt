 Udtalt, at relationerne mellem skolebestyrelsen og kommunalbestyrelsen  

 (kulturudvalget) ikke er af en sådan karakter, at der foreligger generel  

 inhabilitet i tilfælde, hvor den ene ægtefælle er medlem af/formand for en  

 skolebestyrelse og den anden ægtefælle er medlem af/formand for kommunens  

 udvalg vedrørende skolevæsenet.
 Reglerne i den kommunale styrelseslovs § 29 om generel inhabilitet  

 vedrører spørgsmålet om forening af kommunale tjenesteforhold og kommunale  

 hverv (medlemskab af udvalg). Reglerne er begrundet i hensynet til  

 effektiviteten i udvalgenes tilsyn med den kommunale forvaltning, herunder at  

 kommunalt ansatte ikke som udvalgsmedlemmer kommer til at føre tilsyn med  

 deres egen embedsførelse.
Når der derimod er tale om forenelighed af medlemskab af forskellige  

 offentlige organer, gør der sig ikke de samme hensyn gældende.
Når der ikke i  

 lovgivningen er angivet særlige begrænsninger i valgbarheden til de  

 pågældende hverv, må udgangspunktet være, at en person ikke kan være afskåret  

 fra samtidigt medlemskab af forskellige offentlige organer og at en eventuel  

 interessekonflikt må løses konkret ved anvendelse af reglerne om speciel  

 inhabilitet, jf.
 forvaltningslovens § 3.
I skrivelse af 22. marts 1990 (j.nr.
F.90-621/265-02) har Undervisnings-  

 og Forskningsministeriet anmodet Indenrigsministeriet om bemærkninger til et  

 udkast til svar på spørgsmål om, hvorvidt en ægtefælle til et medlem af,  

 henholdsvis formand for, kommunens kulturelle udvalg kan være medlem af,  

 henholdsvis formand for, en skolebestyrelse ved en af kommunens skoler.
 I denne anledning skal Indenrigsministeriet udtale følgende:
 Reglerne i den kommunale styrelseslov § 29 om generel inhabilitet eller  

 hvervsuforenelighed vedrører spørgsmålet om forening af kommunale  

 tjenesteforhold og kommunale hverv (medlemskab af udvalg). Det er imidlertid  

 almindeligt antaget, at disse regler om kommunalt ansattes medlemskab af  

 udvalg er udtryk for en almindelig retsgrundsætning om inhabilitet, og at  

 reglerne således ikke udtømmende gør op med de tilfælde, hvor et  

 kommunalbestyrelsesmedlem på andet grundlag er afskåret fra medlemskab af et  

 stående udvalg eller økonomiudvalget.
Der er dog grund til at pege på, at reglerne i styrelseslovens § 29 bl.a.  

 er begrundet i hensynet til effektiviteten i udvalgenes tilsyn med den  

 kommunale forvaltning, herunder at kommunale ansatte ikke som  

 udvalgsmedlemmer kommer til at føre tilsyn med deres egen embedsførelse.
Det  

 er afgørende er således tilknytningen til kommunen via et ansættelsesforhold.  

 De samme hensyn kan imidlertid gøre sig gældende ved en ikke-kommunal  

 ansættelse, f.eks. i en selvejende institution, som kommunalbestyrelsen har  

 indgået overenskomst med, ligesom de kan gøre sig gældende for så vidt angår  

 udvalgsmedlemmer, der har omfattende forretningsforbindelse med kommunen  

 inden for de pågældende udvalgs område.
Når der deriomod er tale om forenelighed af medlemskab af forskellige  

 offentlige organer, gør der sig ikke de samme hensyn gældende.
Når der ikke  

 lovgigningen er angivet særlige begrænsninger i valgbarheden til de gældende  

 hverv må udgangspunktet være, at en person ikke kan være afskåret fra  

 samtidigt medlemskab af forskellige offentlige organer, og at en eventuel  

 interessekonflikt må løses konkret ved anvendelse af reglerne om speciel  

 inhabilitet, jf. forvaltningslovens § 3.
Dog kan i det særlige tilfælde tænkes, at en person som følge af sit  

 medlemskab i andet organ vil være afskåret fra at deltage i behandlingen af  

 sager i et sådant omfang, at der er grundlag for at anse den pågældende for  

 udelukket fra medlemskab.
På baggrund af Højsterets dom i en sag om  

 medlemskab af økonomiudvalget (Ugeskrift for Retsvæsen 1981, side 698) og  

 kommentaren til højsteretsdommen, kan det imidlertid fastslås, at  

 inhabilitetsbetragtninger skal fremgøres med varsomhed, når man er uden for  

 den specielle inhabilitets område, idet det må være lovgivningsmagtens opgave  

 at foretage afvejningen mellem hensynet til befolkningens tillid til den  

 offentlige forvaltning og borgernes muligheder for at varetage offentlige  

 hverv.
For så vidt angår forholdet mellem kommunalbestyrelsen og skolebestyrelsen  

 bemærkes, at kommunalbestyrelsen har det overordnede ansvar for skolevæsenet  

 og skolestrukturen, og at kommunalbestyrelsen fastlægger rammer og mål for  

 skolernes virksomhed og udøver tilsyn med skolerne.
Skolebestyrelsen er efter  

 lovgivningen tillagt selvstændige beføjelser og fastsætter principper for  

 skolens virksomhed.
De beslutninger, som træffes af skolebestyrelsen, kan - i  

 modsætning til skolelederens konkrete afgørelser - ikke indbringes for  

 kommunalbestyrelsen.
 Efter Indenrigsministeriets opfattelse er relationerne mellem  

 skolebestyrelsen og kommunalbestyrelsen (kulturudvalget) ikke af en sådan  

 karakter, at der foreligger generel inhabilitet i tilfælde, hvor den ene  

 ægtefælle er medlem af/formand for en skolebestyrelse og den anden ægtefælle  

 er medlem af/formand for kommunens udvalg vedrørende skolevæsenet.
 Det skal tilføjes, at der i visse sager vil opstå spørgsmål om speciel  

 inhabilitet, hvor det ud fra en konkret vurdering må afgøres, om der  

 foreligger en sådan interessekollision, at den pågældende er udelukket fra at  

 medvirke ved sagens behandling.
Med venlig hilsen Emil le Maire (* 1) UfR 1981, side 698.
