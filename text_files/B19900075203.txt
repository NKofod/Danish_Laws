 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 1 i lov nr. 156 af 10. maj 1967 om visse forholdsregler i henhold til De Forenede Nationers pagt, som ændret ved lov nr. 228 af 6. juni 1985, §§ 1-2 i lov om anvendelse af visse af De Europæiske Fællesskabers retsakter om ind- og udførsel af varer, jf. lovbekendtgørelse nr. 267 af 11. april 1988, samt under henvisning til Rådets forordning (EØF) nr. 2340/90 af 8. august 1990 om forhindring af Fællesskabets samhandel for så vidt angår Irak og Kuwait, afgørelse (nr. 90/414/EKSF) truffet af repræsentanterne for regeringerne for Det Europæiske Kul- og Stålfællesskabs medlemsstater forsamlet i Rådet den 8. august 1990 om forhindring af samhandelen vedrørende Irak og Kuwait og Rådets forordning (EØF) nr. 3155/90 af 29. oktober 1990 om udvidelse og ændring af forordning  

 (EØF) nr.
2340/90 om forhindring af Fællesskabets samhandel for så vidt angår Irak og Kuwait, fastsættes herved til opfyldelse af De Forenede Nationers Sikkerhedsråds resolution nr. 661, 666 og 670:
§ 1.  Samhandel og præstation af ikke-finansielle  

 tjenesteydelser for så vidt angår Irak og Kuwait og handlinger, der har til formål at fremme sådan samhandel og Iraks eller Kuwaits økonomi, er forbudt efter bestemmelserne i Rådets forordninger (EØF) nr. 2340/90 af 8.
august 1990 om forhindring af Fællesskabets samhandel for så vidt angår Irak og Kuwait og (EØF) nr. 3155/90 af 29. oktober 1990 om udvidelse og ændring af forordning (EØF) nr. 2340/90 om forhindring af Fællesskabets samhandel for så vidt angår Irak og Kuwait.
 Forordningerne er optaget som bilag til denne anordning.
 Stk. 2.  Samme regler som i stk. 1 gælder for varer  

 omfattet af traktaten om oprettelse af Det Europæiske Kul- og Stålfællesskab.
 § 2.  Tilgodehavender, herunder værdipapirer og  

 likvide midler, der tilhører den irakiske stat eller juridiske og fysiske  

 personer, som er hjemmehørende i Irak, skal indsættes på spærrede konti eller  

 depoter i danske pengeinstitutter.
 Stk. 2.  De kontoførende institutter skal spærre de  

 konti i Værdipapircentralen, hvor den irakiske stat eller de i stk. 1 nævnte  

 personer er registrerede som ejere eller rettighedshavere.
 Stk. 3.  Transferering til udlandet af betalingsmidler  

 af enhver art til brug eller rådighed for den irakiske stat eller de i stk. 1  

 nævnte personer, kan ikke foretages uden tilladelse fra Industriministeriet.
 Stk. 4.  De i stk. 1 og 2 nævnte spærrede konti og  

 depoter kan ikke åbnes uden tilladelse fra Industriministeriet.
 § 3.  Industriministeren udsteder udførselstilladelse  

 til eksport af de i Rådets forordning (EØF) nr. 3155/90 af 29. oktober 1990  

 om udvidelse og ændring af forordning (EØF) nr. 2340/90 om forhindring af  

 Fællesskabets samhandel for så vidt angår Irak og Kuwait i bilag II  

 omhandlede lægemidler.
Stk. 2.  Når humanitære hensyn taler derfor, kan  

 industriministeren, efter samråd med udenrigsministeren, dispensere fra  

 forbuddet i § 1 for så vidt angår fødevarer til Irak eller Kuwait i  

 forbindelse med nødhjælpsaktioner.
Udførselstilladelse udstedes i hvert  

 enkelt tilfælde af industriministeren.
§ 4.  Skibe, der er registreret i Irak, må ikke anløbe  

 danske havne, såfremt et sådant skib har været benyttet eller benyttes til at  

 overtræde De Forenede Nationers sikkerhedsråds resolution nr. 661 (1990) om  

 en handelsembargo over for Irak og Kuwait.
Dette forbud gælder dog ikke,  

 såfremt anløb af dansk havn sker under sådanne omstændigheder, der efter  

 international ret er anerkendt for at beskytte menneskeliv.
Stk. 2.  Skibe omfattet af stk. 1 skal tilbageholdes,  

 såfremt dansk havn anløbes.
Udgifterne i forbindelse med tilbageholdelsen  

 afholdes endeligt af skibets ejer.
 § 5.  Personer, herunder bestyrelsesmedlemmer i  

 virksomheder, der overtræder §§ 1 og 2, straffes efter § 110c, stk. 2, i  

 borgerlig straffelov med bøde, hæfte eller under skærpende omstændigheder med  

 fængsel indtil 4 år.
 Stk. 2.  Er overtrædelsen af § 1, stk. 1, begået af et  

 aktieselskab, andelsselskab, anpartsselskab eller lignende, kan der pålægges  

 selskabet som sådan bødeansvar.
§ 6.  Udbyttet ved handlinger, der er strafbare efter  

 §§ 1 og 2, skal konfiskeres.
Straffelovens § 75, stk. 1, 2. pkt., § 76, stk.  

 1 og stk. 3-5, og § 77, stk. 1 og 3, finder tilsvarende anvendelse på  

 konfiskation efter denne bestemmelse.
 § 7.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 8.  Anordningen træder i kraft ved bekendtgørelsen i  

 Lovtidende.
 Stk. 2.  Samtidig ophæves Anordning nr. 565 af 9. august  

 1990 om visse forholdsregler mod Irak.
 Stk. 3.  Konti og depoter, der er spærrede i henhold til  

 § 2 i Anordning nr. 565 af 9. august 1990 om visse forholdsregler mod Irak,  

 forbliver spærrede og er omfattet af § 2, stk. 4, i denne anordning.
 § 9.  Anordningen gælder ikke for Færøerne og  

 Grønland.
Givet på Marselisborg Slot, den 16.  

 november 1990 Under Vor Kongelige Hånd og Segl I Dronningens Navn:
FREDERIK Kronprins / Anne Birgitte Lundholt RÅDETS FORORDNING (EØF) nr. 2340/90 af 8. august 1990 om forordning af Fællesskabets samhandel for så vidt angår Irak og Kuwait RÅDET FOR DE EUROPÆISKE FÆLLESSKABER HAR - ud fra følgende betragtninger:
Den alvorlige situation, der er opstået som følge af Iraks invasion af  

 Kuwait, og som er omfattet af resolution 660 (1990) vedtaget af FN's  

 Sikkerhedsråd, har givet anledning til en erklæring fra Fællesskabet og dets  

 medlemsstater, vedtaget den 4. august 1990 inden for rammerne af det  

 politiske samarbejde, der uden forbehold fordømmer nævnte invasion, og som  

 kræver øjeblikkelig og ubetinget tilbagetrækning af de irakiske styrker fra  

 Kuwaits område, og til en beslutning om økonomiske foranstaltninger over for  

 Irak; på baggrund af Iraks nægtelse af at overholde resolution 660 har  

 Sikkerhedsrådet vedtaget resolution 661 (1990) af 6. august 1990 om en  

 handelsembargo over for Irak og Kuwait; under disse omstændigheder bør Fællesskabets samhandel for så vidt angår  

 Irak og Kuwait forhindres; Fællesskabet og dets medlemsstater har besluttet at anvende et  

 fællesskabsinstrument for at sikre en ensartet gennemførelse i Fællesskabet  

 af de foranstaltninger vedrørende samhandelen med Irak og Kuwait, som FN's  

 Sikkerhedsråd har truffet beslutning om; det bør undgås, at denne forordning berører varer, som disse lande har  

 udført inden den 7. august 1990, og leverancer udelukkende til medicinsk brug  

 samt levnedsmidler, når dette er humanitært begrundet; under henvisning til Traktaten om Oprettelse af Det Europæiske Økonomiske  

 Fællesskab, særlig artikel 113; under henvisning til forslag fra Kommissionen - UDSTEDT FØLGENDE FORORDNING:
Artikel 1 Fra den 7. august 1990 er det forbudt Artikel 2 Fra den i artikel 1 nævnte dato er det forbudt på Fællesskabets område  

 eller ved hjælp af luftfartøjer og skibe, der er registreret i en medlemsstat  

 og for enhver statsborger i Fællesskabet - til nogen fysisk eller juridisk person i Irak eller Kuwait - til nogen anden fysisk eller juridisk person med henblik på  

 handelsvirksomhed på eller udøvet fra Iraks eller Kuwaits områder; Artikel 3 1. Artikel 1, nr. 2), og artikel 2, nr. 2), gælder  

 ikke for de i bilaget anførte varer.
 2. Artikel 1, nr. 1), og artikel 2, nr. 1), er ikke  

 til hinder for indførsel på Fællesskabets område af de i artikel 1, nr. 1),  

 omhandlede varer, som har oprindelse i eller hidrører fra Irak eller Kuwait,  

 og som er udført inden den 7. august 1990.
Artikel 4 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 8. august  

 1990.
På Rådets vegne G.
DE MICHELIS Formand Bilag VARER OMHANDLET I ARTIKEL 3, STK 1 A.
Lægemidler ex kapitel 29 Alle produkter, der er optaget på Verdenssundhedsorganisationens liste  

 over internationale fællesnavne (I.N.N.) eller modificerede internationale  

 fællesnavne (I.N.N.M.) 2937 Hormoner, naturlige eller syntetisk reproducerede, derivater deraf,  

 der hovedsagelig anvendes som hormoner, andre sterioder, der hovedsagelig  

 anvendes som hormoner 2941 Antibiotika 3001 Kirtler og andre organer til organo-terapeutisk brug, tørrede også  

 pulveriserede; ekstrakter af kirtler eller andre organer eller af deres  

 sekreter, til organo-terapeutisk brug, heparin og salte deraf; andre  

 menneskelige eller animalske stoffer tilberedt til terapeutisk eller  

 profylaktisk brug, ikke andet steds tariferet 3002 Menneskeblod; dyreblod tilberedt til terapeutisk, profylaktisk eller  

 diagnostisk brug; antisera og andre blodbestanddele; vacciner, toksiner,  

 mikroorganismekulturer (undtagen gær) samt lignende produkter 3003 Lægemidler (undtagen produkter henhørende under pos. 3002, 3005 og  

 3006), bestående af mindst to produkter, der er blandede til terapeutisk  

 eller profylaktisk brug, ikke i doseret stand eller i former eller pakninger  

 til detailsalg 3004 Lægemidler (undtagen produkter henhørende under pos. 3002, 3005 og  

 3006), bestående af blandede eller ublandede produkter, til terapeutisk eller  

 profylaktisk brug i doseret stand eller i former eller pakninger til  

 detailsalg 3005 Vat, bind og lignende varer (f.eks. bandager, hæfteplastre, omslag),  

 imprægneret eller overtrukket med pharmaceutiske præparater eller i former  

 eller pakninger til detailsalg til medicinsk, kirurgisk, dental eller  

 veterinær anvendelse 3006 Pharmaceutiske produkter som nævnt i bestemmelse 3 til dette kapitel.
B.
Levnedsmidler Alle levnedsmidler bestemt til humanitære formål i forbindelse med  

 nødhjælpsaktioner.
RÅDETS FORORDNING (EØF) nr. 3155/90 af 29. oktober 1990 om udvidelse og ændring af forordning (EØF) nr. 2340/90 om forhindring af Fællesskabets samhandel for så vidt angår Irak og Kuwait RÅDET FOR DE EUROPÆISKE FÆLLESSKABER HAR - ud fra følgende betragtninger:
Den 1. samt den 6. og 7. oktober 1990 gav medlemsstaternes  

 udenrigsministre på ny udtryk for, at de er overbevist om, at en fuldstændig  

 gennemførelse af den embargo over for Irak, som De Forenede Nationers  

 Sikkerhedsråd har truffet afgørelse om, er en afgørende betingelse for at nå  

 til en fredelig afslutning på krisen; Rådet vedtog den 8. august 1990 forordning (EØF) nr. 2340/90, som sigter  

 på at forhindre Fællesskabets samhandel med Irak og Kuwait; under hensyn til forværringen af situationen siden vedtagelsen af nævnte  

 forordning har Fællesskabet og dets medlemsstater i deres erklæringer af 7.  

 og 17. september 1990 bekræftet nødvendigheden af at iværksætte De Forenede  

 Nationers Sikkerhedsråds resolutioner 660 (1990), 661 (1990) og 666 (1990) og  

 deres vilje til at gennemføre en effektiv aktion; Fællesskabet og dets  

 medlemsstater har besluttet at anvende et fællesskabsinstrument, der skal  

 sikre en ensartet iværksættelse i Fællesskabet af de foranstaltninger  

 vedrørende samhandelen med Irak og Kuwait, som De Forenede Nationers  

 Sikkerhedsråd har vedtaget; De forenede Nationers Sikkerhedsråd har med resolution 670 (1990)  

 vedtaget, at staterne skal træffe passende foranstaltninger for at sikre en  

 effektiv gennemførelse af embargoen på luftfartsområdet; på baggrund af De Forenede Nationers Sikkerhedsråds ovennævnte  

 resolutioner er det hensigtsmæssigt at tillade visse legale kuwaitiske  

 foretagender, der er kontrolleret og anerkendt af Kuwaits lovlige regering,  

 under visse betingelser at udøve deres aktiviteter i overensstemmelse med  

 medlemsstaternes nationale love; ifølge artikel 3, stk. 1, i forordning (EØF) nr. 2340/90 gælder forbuddet  

 mod eksport til Irak og Kuwait ikke for levering af bl.a. varer, der  

 udelukkende er til medicinsk brug, og som er opført i bilaget til  

 forordningen; listen over lægemidler i nævnte bilag omfatter visse produkter eller  

 substanser, som vil kunne anvendes til andre formål end rent medicinske; disse produkter og substanser på listen over produkter til rent medicinsk  

 brug bør derfor fjernes fra listen, og det bør forbydes at eksportere dem til  

 Irak og Kuwait; med henblik på sikring af en tilstrækkelig effektiv kontrol med eksporten  

 til Irak og Kuwait af de i nævnte bilag omhandlede varer, bør denne eksport  

 være betinget af en forhåndstilladelse, som meddeles af medlemsstaternes  

 kompetente myndigheder; det forekommer nødvendigt, at medlemsstaterne og Kommissionen hurtigt  

 udveksler oplysninger om de tilladelser, der meddeles i forbindelse med  

 fødevarenødhjælp; under henvisning til Traktaten om Oprettelse af Det Europæiske Økonomiske  

 Fællesskab, særlig artikel 113; under henvisning til forslag fra Kommissionen, under henvisning til udtalelse fra Europa-Parlamentet - UDSTEDT FØLGENDE FORORDNING:
Artikel 1 1. Uden at dette berører de forbud, der er indført ved  

 forordning (EØF) nr. 2340/90, er det i Fællesskabet, herunder dets luftrum,  

 fra dets territorium eller via luftfartøjer eller skibe, der er registreret i  

 en medlemsstat, og for alle fællesskabsborgere, fra ikrafttrædelsen af denne  

 forordning forbudt at præstere ikke-finansielle tjenesteydelser med det  

 formål eller den virkning, at Iraks eller Kuwaits økonomi fremmes, - enhver fysisk person i Irak eller Kuwait - enhver juridisk person, der er konstitueret i henhold til eller falder  

 ind under Iraks eller Kuwaits lovgivning - ethvert foretagende, som udøver en økonomisk aktivitet (hvad enten det  

 sker i Irak eller Kuwait eller ej), der kontrolleres af personer eller  

 foretagender med hjemsted i Irak eller Kuwait, eller som er konstitueret i  

 henhold til eller falder ind under lovgivningen i et af disse lande.
 Gennemførelsesbestemmelserne til forbuddet for så vidt angår luftfart er  

 der redegjort for i bilag I.
 2. Forbuddet gælder ikke for post og telekommunikation  

 eller for de lægelige tjenesteydelser, der er nødvendige for, at eksisterende  

 hospitaler kan fungere, eller for ikke-finansielle tjenesteydelser, der  

 præsteres i henhold til kontrakter eller tillægskontrakter, der var indgået,  

 inden forbuddet i henhold til forordning (EØF) nr. 2340/90 trådte i kraft, og  

 hvis opfyldelse allerede var påbegyndt inden dette tidspunkt.
Artikel 2 1. Artikel 2, stk. 2, i forordning (EØF) nr. 2340/90  

 og artikel 1, stk. 1, i nærværende forordning er ikke til hinder for  

 handelstransaktioner eller kontrakter om ikke-finansielle tjenesteydelser,  

 der gennemføres uden for Irak eller Kuwait med legale kuwaitiske  

 foretagender, som er kontrolleret og anerkendt af Kuwaits lovlige regering.
 2. Listen over disse foretagender offentliggøres i  

 C-udgaven af De Europæiske Fællesskabers Tidende.
Artikel 3 Bilaget til forordning (EØF) nr. 2340/90 erstattes af det bilag, som  

 findes i bilag II til nærværende forordning.
Artikel 4 Eksport af de i bilaget til forordning (EØF) nr. 2340/90 omhandlede varer  

 er betinget af en forhåndstilladelse til eksport, som meddeles af  

 medlemsstaternes kompetente myndigheder.
Artikel 5 Forhåndstilladelse til eksport af de i litra B i bilag II nævnte varer  

 meddeles kun for levnedsmidler, der leveres som gavebistand.
Artikel 6 Medlemsstaterne underretter inden to dage efter meddelelsen af den i  

 artikel 5 nævnte tilladelse Kommissionen om, hvilke fødevarenødhjælpsaktioner  

 de har iværksat.
Artikel 7 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Luxembourg, den 29. oktober  

 1990.
På Rådets vegne A.
BATTAGLIA Formand BILAG I 1. Uanset de rettigheder eller forpligtelser, som  

 medlemsstaterne har fået eller indgået ved internationale overenskomster  

 eller ved kontrakter, licenser eller tilladelser, der er givet, inden denne  

 forordning trådte i kraft, skal medlemsstaterne afslå at give et fly  

 tilladelse til at lette fra deres område, hvis flyet transporterer en last  

 til eller fra Irak eller Kuwait; dette gælder dog ikke for fødevarenødhjælp,  

 hvortil der er givet tilladelse af FN's Sikkerhedsråd eller af den komite,  

 der er nedsat ved resolution 661 (1990), og som er i overensstemmelse med  

 resolution 666 (1990), eller for leverancer til rent medicinsk brug eller  

 udelukkende til UNIIMOG.
2. Medlemsstaterne skal forbyde fly, der skal lande i  

 Irak eller Kuwait, at overflyve deres område, uanset hvor flyet er  

 registreret, medmindre 3. Medlemsstaterne træffer alle nødvendige  

 foranstaltninger for at sikre, at et fly, der er registreret på deres område,  

 eller som bruges af en erhvervsdrivende, som har sit vigtigste  

 forretningssted eller sin bopæl på deres område, opfylder bestemmelserne i  

 resolution 661 (1990) og 670 (1990).
BILAG II »BILAG VARER OMTALT I ARTIKEL 3, STK. 1 A.
Lægemidler 3001 Kirtler og andre organer til organo-terapeutisk brug, tørrede, også  

 pulveriserede; ekstrakter af kirtler eller andre organer eller af deres  

 sekreter, til organo-terapeutisk brug; heparin og salte deraf; andre  

 menneskelige eller animalske stoffer tilberedt til terapeutisk eller  

 profylaktisk brug, ikke andetsteds tariferet.
 ex 3002 Menneskeblod; dyreblod tilberedt til terapeutisk, profylaktisk  

 eller diagnostisk brug; antisera og andre blodbestanddele; vacciner til  

 mennesker.
 3004 Lægemidler (undtagen produkter henhørende under pos. 3002, 3005 og  

 3006), bestående af blandede eller ublandede produkter, til terapeutisk eller  

 profylaktisk brug, i doseret stand eller i former eller pakninger til  

 detailsalg.
 3005 Vat, bind og lignende varer (f.eks. bandager, hæfteplastre, omslag),  

 imprægneret eller overtrukket med phamaceutiske præparater eller i former  

 eller pakninger til detailsalg til medicinsk, kirurgisk, dental eller  

 veterinær anvendelse.
 3006 Pharmaceutiske produkter som nævnt i bestemmelse 3 til kapitel 30.
 ex 9018 Sprøjter, nåle, sonder, kanyler og lignende instrumenter;  

 apparater til blodtransfusion.
