Betænkning afgivet af Retsudvalget den 23. maj 2006 Betænkning over Forslag  

 til lov om ændring af lov om produktansvar (Ændring af reglerne om mellemhandleres ansvar for  

 produktskader) [af justitsministeren (Lene Espersen)] 1. Udvalgsarbejdet Lovforslaget blev fremsat den 29. marts 2006 og var til 1.  

 behandling den 21. april 2006. Lovfor-slaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 20. februar 2006 dette udkast til  

 udvalget, jf. alm. del  bilag 414. Den 6. april 2006 sendte  

 justitsministeren  

 de indkomne høringssvar samt et notat herom til udvalget.
Teknisk gennemgang Justitsministeren og embedsmænd fra Justitsministeriet foretog  

 den 4. maj 2006 over for udvalget en teknisk gennemgang af lovforslaget.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF og EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (DF og EL) indstiller lovforslaget til forkastelse ved 3.  

 behandling.
Dansk Folkeparti anerkender, at EF-Domstolen er den øverste  

 myndighed, når det kommer til at fortolke EU-retten.
Derfor modsætter Dansk  

 Folkeparti sig ikke den afgørelse, som EF-Domstolen er kommet med om den  

 danske  

 produktansvarslovgivning, der er en implementering af EF-direktivet herom.  

 Dommens konklusion om, at Danmark med sit objektive mellemhandleransvar ikke  

 har foretaget en korrekt implementering af direktivet, er beklagelig, men må  

 tages til efterretning.
Dommen er beklagelig, fordi forbrugernes  

 retssikkerhed  

 efter dommen vil være dækket af et lavere beskyttelsesniveau end før.
Når Dansk Folkeparti alligevel stemmer imod regeringens  

 lovforslag (L 201), skyldes det, at dette vil indføre en retspraksis, der er  

 ringere, end hvad der var gældende, inden EF-direktivet trådt i kraft.
Som  

 Dansk Folkeparti har redegjort for i bemærkningerne til beslutningsforslag B  

 85,  

 har  

 der i Danmark eksisteret regler for produktansvar i mange år.
For  

 Dansk Folkeparti er det ikke afgørende, hvorfra de regler, danske forbrugere  

 kan påberåbe sig, kommer.
Det, der er afgørende, er forbrugernes  

 retssikkerhed.
Justitsministeren har under 1. behandling af såvel lovforslag L 201  

 som beslutningsforslag B 85 oplyst, at ministeriet betragter  

 beslutningsforslag  

 B 85 som i strid med direktivet, da beskyttelsesniveauet her grænser til det  

 objektive, hvilket er ulovligt, og hvilket var genstand for den oprindelige  

 sag  

 imod Danmark.
Dansk Folkeparti ønsker ikke, at Danmark skal bryde EU-retten  

 ved  

 at fortolke et direktiv imod EF-Domstolens bestemmelser, men Dansk Folkeparti  

 ønsker et EU-samarbejde, hvor der ikke er tale om totalharmonisering, så  

 lande  

 med højt beskyttelsesniveau tvinges til at forringe dette.
Derfor ønsker  

 Dansk  

 Folkeparti, at Danmark  inden for produktansvarets mellemhandleransvar  

   

 vender tilbage til den retstilstand, der gjaldt inden direktivets  

 implementering.
 På denne baggrund vil Dansk Folkeparti stemme for  

 beslutningsforslag B 85, men imod lovfor-slag L 201.
 Enhedslisten bemærker:
Det er Enhedslistens opfattelse, at EU ikke er lavet til fordel  

 for mennesker.
Enhedslisten mener, at et forpligtende samarbejde mellem lande  

 skal bygge på hensynet til mennesker som det vigtigste.
Derfor har  

 Enhedslisten  

 også gentagne gange fremsat forslag om, at landene skal have ret til at gå  

 foran.
EF-Domstolen har i denne sag afgjort, at Danmark ikke må have en  

 retstilstand, hvor forbrugerne kan gå til den, de har købt produktet hos.  

 Derfor fremsætter regeringen lovforslag om at forringe loven og  

 retsstillingen  

 for forbrugerne.
Enhedslisten mener, at Danmark skal have lov til at  

 have  

 regler på forbrugerområdet, miljøområdet osv., som beskytter forbrugerne.  

 Enhedslisten mener, at Danmark skal meddele EU, at Danmark ikke ønsker  

 at  

 være en del af det regelsæt, der gør, at EF-Domstolen kan gå ind og give  

 forbrugerne en ringere retsstilling i Danmark.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 201 Bilagsnr.
