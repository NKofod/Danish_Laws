 I medfør af § 2, stk. 2, og § 14, stk. 2, i lov nr. 290 af 29. april 1992  

 om æg og ægprodukter (ægloven), § 7 og § 19, stk. 2, i lov nr. 342 af 14. maj  

 1992 om mælk, mælkeprodukter, margarine m.v. (mælkeproduktloven) og § 9 og §  

 24, stk. 2, i lov nr. 343 af 14. maj 1992 om kød (kødloven) og efter  

 bemyndigelse fra landbrugs- og fiskeriministeren fastsættes:
§ 1.  Veterinærdirektoratet kan godkende  

 mikrobiologiske hurtigmetoder til kontrol af levnedsmidler omfattet af  

 ægloven, mælkeproduktloven og kødloven.
Godkendelse forudsætter, at der  

 foreligger en tilfredsstillende komparativ test.
§ 2.  Ansøgning skal indsendes til  

 Veterinærdirektoratet.
Veterinærdirektoratet afgør, hvorvidt afprøvningen  

 skal forestås af Veterinærdirektoratet eller af et andet laboratorium.
Stk. 2.  For afprøvning og godkendelse af metoder  

 baseret på ELISA-principper og impedans betales en afgift på 12.000,00 kr.  

 pr. produktgruppe.
Hvis afprøvning ikke forestås af Veterinærdirektoratet,  

 betales alene en afgift på 3.000,00 kr.
Stk. 3.  For afprøvning og godkendelse af andre  

 screeningsprincipper eller diagnostiske principper betales 150,00 kr. pr.  

 time.
Hvis afprøvning ikke forestås af Veterinærdirektoratet, betales alene  

 en afgift på 3.000,00 kr.
 § 3.  Bekendtgørelsen træder i kraft den 1. februar  

 1995.
