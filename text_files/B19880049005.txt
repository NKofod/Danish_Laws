 I henhold til § 2, stk. 3, nr. 2 og stk. 4, samt § 35 a, i lov om styrelse  

 af højere uddannelsesinstitutioner, jf. lovbekendtgørelse nr. 161 af 17.  

 marts 1987 fastsættes:
Uddannelsens formål og struktur § 1.  Farmaceutuddannelsens formål er på  

 videnskabeligt grundlag at uddanne kandidater med teoretisk viden, etisk,  

 fagkritisk og analytisk holdning samt praktiske færdigheder, der kvalificerer  

 til funktioner som særlig lægemiddelsagkyndig i en sundhedssektor og i et  

 samfund i udvikling.
 Stk. 2.  Uddannelsen skal give de studerende et fælles  

 grundlag for videre- og efteruddannelse efter gennemført kandidatuddannelse  

 uanset i hvilket af de farmaceutiske erhvervsområder famaceuten finder  

 beskæftigelse.
 § 2.  Farmaceutuddannelsen, der er normeret til 5 år,  

 finder sted på Danmarks Farmaceutiske Højskole.
 § 3.  Den, der har gennemført den farmaceutiske  

 kandidatuddannelse, har ret til at betegne sig cand. pharm.  

 (candidatus/candidata pharmaciae).
 § 4.  Betingelserne for optagelse ved  

 farmaceutuddannelsen fremgår af bekendtgørelse om optagelse ved  

 farmaceutuddannelsen på Danmarks Farmaceutiske Højskole.
 Stk. 2.  Studerende ved farmaceutuddannelsen skal have  

 gennemført et kursus i latin efter Undervisningsministeriet, Direktoratet for  

 de Videregående Uddannelsers bestemmelser.
 Stk. 3.  Tidsfrist for, hvornår kursus i latin skal være  

 gennemført, fastsættes i studieordningen, jf. § 17.
Uddannelsens hovedelementer § 5.  Uddannelsen består af følgende hovedelementer:
Stk. 2.  Den valgfri del tilrettelægges af højskolen i  

 overensstemmelse med studieordningen og skal være valgfri for den enkelte  

 studerende.
Den valgfri del kan indeholde elementer uden for studiets  

 hovedelementer, dog under hensyn til helheden og niveauet i  

 farmaceutuddannelsen.
 § 7.  Under studieopholdet på apotek er den studerende  

 beskæftiget med apoteksrelaterede studier, normalt i den primære  

 sundhedstjeneste.
Stk. 2.  Studieopholdet tilrettelægges af højskolen i  

 samarbejde med Sundhedsstyrelsen, Danmarks Apotekerforening og Dansk  

 Farmaceutforening.
Nærmere bestemmelser om studieopholdet, herunder prøveform  

 og bedømmelse, fastsættes i studieordningen.
 Stk. 3.  Højskolen afgør, hvilke apoteker der er  

 berettigede til at modtage farmaceutstuderende på studieophold.
 Stk. 4.  Den studerende og apotekeren underskriver en  

 uddannelsesaftale ved benyttelse af en standardkontrakt, der er godkendt af  

 Sundhedsstyrelsen.
 Stk. 5.  Højskolen afgør, hvor den enkelte studerende  

 skal på studieophold.
 Stk. 6.  Højskolen kan tillade, at studieopholdet  

 foregår på andre farmaceutiske arbejdspladser.
Bedømmelse § 8.  De kvalifikationer, der er erhvervet ved  

 uddannelsen, dokumenteres ved prøver.
 Stk. 2.  Prøveformerne skal tilgodese uddannelsens  

 formål og sikre, at der sker en individuel bedømmelse af de studerende.
Stk. 3.  Studieenheder, hvis indhold og arbejdsformer  

 begrunder det, kan helt eller delvist dokumenteres ved godkendt kursusattest  

 for deltagelse i undervisningen.
Nærmere bestemmelse herom fastsættes i  

 studieordningen.
 § 9.  Prøverne er enten interne eller eksterne.
 Interne prøver bedømmes af eksaminator(erne) eller af eksaminator(erne) og  

 een eller flere censorer, der er beskikket af rektor, blandt lærerne ved  

 højskolen.
 Eksterne prøver bedømmes af eksaminator(erne) og een eller flere censorer,  

 der er beskikket af direktoratet (ministerielt beskikkede censorer).
 Stk. 2.  Bedømmelse af studerendes  

 undervisningsdeltagelse, jf. § 8, stk. 3, foretages af læreren (lærerne) ved  

 den pågældende undervisning.
Stk. 3.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentligste fagområder.
 § 10.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen bestået/ikke bestået.
 Stk. 2.  Bedømmelsen bestået/ikke bestået kan højst  

 anvendes ved prøver, der dækker 1/3 af uddannelsen.
 § 11.  Højskolen fastsætter nærmere bestemmelser om  

 bedømmelsen af de enkelte studieenheder i studieordningen.
§ 12.  Prøverne skal normalt være tilrettelagt som  

 individuelle prøver.
Højskolen kan dog fastsætte, at bestemte prøver afholdes  

 som gruppeprøver, som kan være mundtlige eller skriftlige.
Højskolen  

 fastsætter, hvor mange studerende der kan deltage i en gruppeprøve.
Det skal  

 herunder sikres, at individuel bedømmelse finder sted.
 Stk. 2.  Eksamination ved mundtlige gruppeprøver foregår  

 som en samtale mellem de studerende, lærer(ne) og censor(erne). Der skal  

 indgå eksamination af hver enkelt deltager.
Stk. 3.  I en skriftlig gruppeprøve skal den enkelte  

 deltagers bidrag konstateres og individuel bedømmelse finde sted.
Den  

 individuelle bedømmelse af en skriftlig gruppeprøve kan foretages i en  

 efterfølgende uddybende samtale med udgangspunkt i det skriftlige arbejde.  

 Bedømmelsen foretages i så tilfælde på grundlag af den mundtlige  

 eksamination.
§ 13.  En studieenhed og den dertil knyttede  

 bedømmelse kan helt eller delvist erstattes af en individuel skriftlig  

 afløsningsopgave i en begrænset del af eller en hel studieenheds indhold.
De  

 nærmere regler for afløsningsopgaver, herunder prøveform og bedømmelse,  

 fastsættes i studieordningen.
 § 14.  Uddannelsen er gennemført, når:
 Stk. 2.  Karakterer for den valgfri del indgår ikke i  

 beregningen af eksamensresultatet.
Stk. 3.  En studerende kan højst indstille sig til samme  

 prøve tre gange.
Højskolen kan tillade en fjerde indstilling, når der  

 foreligger særlige omstændigheder.
 Stk. 4.  Ved deltagelse i en prøve flere gange er det  

 den højest opnåede karakter, der gælder.
 Stk. 5.  Beståede prøver kan ikke tages om.
 Stk. 6.  Tredje og fjerde gang, en studerende indstiller  

 sig til intern prøve, kan den studerende forlange, at der medvirker en  

 ministerielt beskikket censor.
 § 15.  Højskolen udsteder bevis for gennemført  

 uddannelse med angivelse af den betegnelse, uddannelsen giver ret til, jf. §  

 3.
Stk. 2.  Eksamensbeviset skal indeholde en fortegnelse  

 over de opnåede bedømmelser.
Der anføres et særligt eksamensresultat og  

 oplysning om, at eksamensresultatet er et gennemsnit af de opnåede karakterer  

 ved de obligatoriske prøver.
 Stk. 3.  Studerende, der har fuldført valgfri  

 studieenheder udover det antal, som studieordningen kræver, kan få  

 dokumentation herfor.
 Stk. 4.  Studerende, der forlader højskolen uden at  

 bestå eksamen, kan få attestation for beståede prøver.
Andre bestemmelser § 16.  Højskolen kan godkende, at gennemførte  

 studieenheder fra en anden dansk eller udenlandsk videregående  

 uddannelsesinstitution træder i stedet for studieenheder, der er omfattet af  

 denne bekendtgørelse.
Højskolen kan endvidere fastsætte regler om, at  

 apoteksassistentuddannelsen træder i stedet for uddannelseselementer, der er  

 omfattet af bekendtgørelsen.
 Stk. 2.  Bedømmelser overføres som bestået eller som  

 karakter efter 13-skalaen, jf. § 10. Forudsætningen for overførsel med  

 karakter efter 13-skalaen er, at den pågældende studieenhed bedømmes efter  

 denne skala ved begge uddannelsesinstitutioner.
 § 17.  Højskolen fastsætter inden for bekendtgørelsens  

 rammer nærmere regler om uddannelsen i en studieordning.
 Stk. 2.  Udover hvad der fremgår af bestemmelserne i  

 denne bekendtgørelse skal studieordningen indholde:
 Stk. 3.  Studieordningen skal for så vidt angår stk. 2,  

 nr. 2 og 7, og § 7, stk. 2, godkendes af direktoratet efter indhentet  

 udtalelse fra Sundhedsstyrelsen.
 Stk. 4.  Studieordningen og ændringer heri træder i  

 kraft ved et studieårs begyndelse.
§ 18.  Direktoratet kan tillade fravigelser af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 § 19.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 2.  Direktoratet kan tillade højskolen at  

 dispensere fra bekendtgørelsen og studieordningen inden for nærmere angivne  

 rammer.
§ 20.  Klage over højskolens afgørelser i henhold til  

 denne bekendtgørelse indgives til højskolen.
Hvis en klage ikke tages til  

 følge, og klageren fastholder klagen, videresender højskolen denne - bilagt  

 en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, højskolens afgørelse er meddelt den pågældende.
 § 21.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 22.  Bekendtgørelsen træder i kraft den 1. september  

 1988.
 Stk. 2.  Bekendtgørelse nr. 173 af 26. april 1984 om  

 farmaceutisk kandidatuddannelse ophæves.
 Stk. 3.  Højskolen fastsætter overgangsregler for  

 studerende, der har begyndt uddannelsen inden 1. september 1988, herunder  

 hvornår der sidste gang afholdes prøver efter bekendtgørelse nr. 173 af 26.  

 april 1984 om farmaceutisk kandidatuddannelse.
