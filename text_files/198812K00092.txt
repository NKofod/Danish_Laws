Nr LSF 92 Forslag til Lov om ændring af lov om miljø og genteknologi Fremsat af miljøministeren (Lone Dybkjær) den 17. november 1988 Vedtaget ved tredjebehandling den 11. maj 1989 Lov nr. 338 af 24/05/1989 § 1 I lov nr. 288 af 4. juni 1986 om miljø og genteknologi foretages følgende  

 ændringer:
 1. I § 9 indsættes efter stk. 1 som nyt stykke:
» Stk. 2. Storskalaforsøg, hvor der fremstilles eller anvendes  

 genteknologisk ændrede organismer eller celler, må kun ske i anlæg, der er  

 godkendt til dette formål efter regler udstedt efter lov om  

 arbejdsmiljø.« Stk. 2-3 bliver herefter stk. 3-4.
 2. I § 9, stk. 2, der bliver stk. 3, ændres »og  

 laboratorieområder, der er nævnt i stk. 1« til: »,  

 laboratorieområder og anlæg til storskalaforsøg, der er nævnt i stk. 1 og  

 2«.
 3. § 10, 2. pkt., ophæves.
 4. I § 27, stk. 2 og 3, ændres »§§10-13« til:  

 »§§11-13«.
 5. I § 27 indsættes efter stk. 3 som nye stykker:
 »Stk. 4. Klage over en meddelt godkendelse efter § 10 har ikke  

 opsættende virkning, medmindre den myndighed, der har givet godkendelsen,  

 eller klagemyndigheden bestemmer andet.
Stk. 5. Miljøministeren kan fastsætte nærmere regler om opsættende  

 virkning.« Stk. 4-5 bliver herefter stk. 6-7.
 6. I § 32, stk. 3, indsættes efter »§ 9, stk. 1«:  

 »og stk. 2«.
 7. I § 32, stk. 4, ændres »§ 9, stk. 2« til: »§ 9,  

 stk. 3-4«.
 8. I § 36 ændres »1989-90« til: »1990-91«.
§ 2 Loven træder i kraft den 1. juni 1989.
Oprindeligt fremsat forslag § 1 I lov nr. 288 af 4. juni 1986 om miljø og genteknologi foretages følgende  

 ændringer:
 1. I § 9 indsættes efter stk. 1 som nyt stykke:
» Stk. 2. Storskalaforsøg, hvor der fremstilles eller anvendes  

 genteknologisk ændrede organismer eller celler, må kun ske i anlæg, der er  

 godkendt til dette formål efter regler udstedt efter lov om  

 arbejdsmiljø.« Stk 2-3 bliver herefter stk. 3-4.
 2. I § 9, stk. 2, der bliver stk. 3, ændres »og  

 laboratorieområder, der er nævnt i stk. 1« til: »,  

 laboratorieområder og anlæg til storskalaforsøg, der er nævnt i stk. 1 og  

 2«.
 3. § 10, 2. pkt., ophæves.
 4. I § 27, stk. 2 og 3, ændres » §§10-13«  

 til: » §§11-13«.
 5. I § 27 indsættes efter stk. 3 som nyt stykke:
»Stk. 4. Klage over en meddelt godkendelse efter § 10 har ikke  

 opsættende virkning, medmindre den myndighed, der har givet godkendelsen,  

 eller klagemyndigheden bestemmer andet.« Stk. 4-5 bliver herefter stk . 5-6.
 6. I § 32, stk. 3, indsættes efter » § 9, stk. 1«:  

 »og stk. 2«.
 7. I § 32, stk. 4, ændres » § 9, stk. 2« til:  

 » § 9, stk. 3-4«.
§ 2 Loven træder i kraft den 1. januar 1989.
Bemærkninger til lovforslaget Almindelige bemærkninger Folketinget behandlede i 1986 genteknologiområdet, dels i forbindelse med  

 en forespørgsel vedrørende bioteknologi m.v. (F. 18, Folketingstidende  

 1985-86, 1. saml. sp. 6363), dels i forbindelse med vedtagelse af lov nr. 288  

 af 4. juni 1986 om miljø og genteknologi. (Folketingstidende 1985-86, 1.  

 saml. sp. 8910, 9237, 12154, 12505 samt tillæg A sp. 5279, tillæg B sp. 1999  

 og 2255 samt sp. 1067).
 I forbindelse med vedtagelsen af loven lovede miljøministeren at give  

 Folketinget en redegørelse for, hvordan loven har virket, omkring 1. februar  

 1988. Redegørelsen blev afgivet den 14. januar 1988. (Folketingstidende  

 1987-88, 1. samling sp. 4669 og 4693). Samtidig blev der fremsat lovforslag  

 om ændring af reglerne om storskalaforsøg, opsættende virkning og  

 cellehybridisering. (Folketingstidende 1987-88, 1. samling, sp. 4686 og 5930  

 samt tillæg A sp. 3343). Lovforslaget blev ikke færdigbehandlet.
 Der fremsættes nu et nyt lovforslag med visse ændringer i forhold til det  

 bortfaldne.
 Efter lovforslaget foreslås det, at genteknologiske forsøg i stor skala  

 reguleres efter samme model som det system, der gælder for forskning i  

 laboratorieskala.
 Endvidere foreslås det at ophæve den opsættende virkning af klage m.v. i  

 produktionssager.
Lovforslaget indeholder derimod ikke som det lovforslag, der bortfaldt, et  

 forslag om, at cellehybridisering udgår af loven.
Baggrunden herfor er, at  

 uproblematiske cellehybrider i stedet for vil blive undtaget fra lovens  

 område i medfør af en bekendtgørelse efter lovens § 3, stk. 2.
 Lovforslaget vil blive notificeret overfor EF-Kommissionen i medfør af  

 reglerne i informationsaftalen.
Administrative og økonomiske konsekvenser Forslaget om ændring af bestemmelserne om storskalaforsøg er alene en  

 videreførsel af den administrative praksis, som Direktoratet for  

 Arbejdstilsynet og Levnedsmiddelstyrelsen har anvendt hidtil ved  

 dispensationer.
 De ændringer, som forslaget indeholder, har derfor ingen administrative og  

 økonomiske konsekvenser for hverken Levnedsmiddelstyrelsen eller Direktoratet  

 for Arbejdstilsynet.
Til nr. 1 og 2 Storskalaforsøg skal ifølge lovens § 10 behandles efter samme  

 godkendelsesprocedure som produktionssager.
Ifølge bemærkningerne til det  

 oprindelige lovforslag afgrænses storskalaforsøg nedadtil til 10  

 liter-volumen, således at udviklings-, afprøvnings- og forsøgsproduktion  

 under dette volumen behandles efter forskningsreglerne.
Der åbnes mulighed i  

 bemærkningerne for, at Arbejdsministeriet efter aftale med Miljøministeriet  

 og det pågældende amtsråd kan behandle sager om udviklings-, afprøvnings- og  

 forsøgsproduktion over 10 liter efter forskningsreglerne, når det er  

 forsvarligt.
Erfaringen har vist, at dette er tilfældet i så stort omfang, at  

 der ikke længere er tale om den undtagelsessituation, som loven forudsatte.  

 Det foreslås derfor, at sager om storskalaforsøg udskilles fra  

 produktionssager til en regulering, der viderefører principperne fra den  

 hidtidige dispensationspraksis.
Denne ændring vil blive fulgt op ved den  

 nødvendige tilpasning af Arbejdsministeriets bekendtgørelse nr. 578 af 1.  

 september 1987 om genteknologi og arbejdsmiljø.
Storskalaforsøg defineres som al aktivitet med genteknologi, der ikke er  

 egentlig produktion, og som vedrører et volumen på over 10 liter.
Formålet  

 med storskalaforsøg er at afprøve forskellige produktionsomstændigheder, og  

 herunder også at finde den rigtige produktionsorganisme.
Storskalaforsøg vil for fremtiden skulle foregå i anlæg, der er godkendt  

 af Direktoratet for Arbejdstilsynet.
Før Direktoratet for Arbejdstilsynet  

 meddeler en godkendelse af anlægget, skal godkendelsen forhandles med  

 Levnedsmiddelstyrelsen, således at der kan medtages vilkår til sikring af det  

 ydre miljø.
 Storskalaanlæg kan godkendes til arbejde med projekter på klasse 1-niveau.  

 Såfremt et anlæg skal anvendes til et projekt med en organismekonstruktion,  

 der ligger ud over klasse 1-niveau, kræves der hver gang en særskilt  

 godkendelse af anlægget til det konkrete projekt.
I godkendelsen af anlægget vil der blive fastsat krav til den fysiske  

 indeslutning.
Da formålet er at sikre virksomhederne mulighed for den  

 nødvendige forskningsmæssige udvikling af organismerne, vil myndighederne  

 generelt kræve høj fysisk indeslutning og sikring mod utilsigtet udledning  

 for storskalaforsøg.
 Storskalaanlæg vil stadig være omfattet af miljøbeskyttelseslovens regler  

 i kapitel 5. Der henvises til Miljøstyrelsens orientering 4/1987 om  

 miljøgodkendelse og forsøgsanlæg.
Det fremgår af § 9, stk. 1, i lov om miljø og genteknologi, at forskning  

 med genteknologi skal ske i klassificerede laboratorieområder.
Disse regler  

 er nærmere specificeret i Arbejdsministeriets bekendtgørelse om genteknologi  

 og arbejdsmiljø, og er herudover suppleret med et krav om, at der skal ske  

 anmeldelse af alle genteknologiske aktiviteter.
Arbejdsministeren agter,  

 udover de ændringer for storskalaforsøg, som følger af dette lovforslag,  

 tillige at ændre bekendtgørelsen således, at anmeldekravet for forskning i  

 klasse 1 bortfalder.
Når der derimod er tale om storskalaprojekter, skal der - selvom anlægget  

 er godkendt til klasse 1-projekter - ske anmeldelse til Arbejdstilsynet  

 samtidig med, at sådanne projekter iværksættes.
Arbejdstilsynet orienterer  

 løbende Levnedsmiddelstyrelsen om projektanmeldelserne.
Ordningen for  

 storskalaforsøg vil således adskille sig fra forskningsreglerne ved, at alle  

 storskalaprojekter skal anmeldes.
Til nr. 3 Ændringen er en konsekvens af, at udviklings-, afprøvnings- og  

 forsøgsproduktion foreslås overført til regulering i lovens § 9.
Til nr. 4 og 5 Efter miljøbeskyttelsesloven kan al aktivitet - bortset fra bygge- og  

 anlægsarbejder - sættes i gang såvel mens klagefristen løber, som mens  

 Miljøstyrelsen behandler en klage.
Der kan desuden i visse tilfælde gives  

 tilladelse til at igangsætte bygge- og anlægsarbejder.
Ved klage til  

 Miljøankenævnet gælder der ikke udtrykkelige regler, og udgangspunktet er  

 dermed, at klager ikke har opsættende virkning.
 I § 27, stk. 2 og 3, i lov om miljø og genteknologi gælder det derimod for  

 alle instanser, at der undtagelsesfrit ikke kan sættes nogen aktivitet i  

 gang, imens klagefristen løber, mens der på den anden side dog er mulighed  

 for, at klagemyndigheden - når der er klaget - kan ophæve den opsættende  

 virkning.
 Der opstår således et problem, idet de allerfleste virksomheder, der  

 beskæftiger sig med genteknologi også skal godkendes efter  

 miljøbeskyttelseslovens kapitel 5.
Det foreslås, at den opsættende virkning ændres således, at der opstår  

 parallellitet for produktionssagerne med miljøbeskyttelsesloven.
Det er  

 vurderingen, at de klageberettigede stadig vil have realistiske muligheder  

 for at klage.
Udnyttelsen af tilladelsen betyder ikke i sig selv, at en  

 eventuel imødekommelse af klagen umuliggøres.
Det vil i øvrigt være op til  

 virksomhederne selv at vurdere, om man vil starte produktionen under en  

 klagesag.
Det findes ikke nødvendigt at kræve ubetinget opsættende virkning af  

 klager, ligesom det heller ikke findes nødvendigt på  

 miljøbeskyttelsesområdet.
Miljømæssige komplikationer forventes kun at være  

 til stede i undtagelsestilfælde, idet det forventes, at størsteparten af  

 produktionsorganismerne normalt vil kunne karakteriseres som  

 lavrisikoorganismer.
Det bemærkes, at klagemyndigheden eller  

 godkendelsesmyndigheden ifølge forslaget vil kunne pålægge opsættende  

 virkning, hvis der skønnes at være behov for det.
 Det er ikke nødvendigt at ændre reglerne om opsættende virkning af klager  

 i sager efter §§ 11-13. Med hensyn til levnedsmidler m.v. (§ 13) er der ikke  

 modstrid med reglen i levnedsmiddellovens § 60. For stoffer og produkter (§  

 12) er der overensstemmelse med § 54 i lov om kemiske stoffer og produkter.
Til nr. 6-9 Ændringerne er en konsekvens af, at storskalaforsøg overføres fra  

 produktionssager til en ordning som svarer til reglerne på forskningsområdet.  

 Det foreslås, at det vil være strafbart at påbegynde storskalaforsøg uden  

 overholdelse af de regler, som er foreslået her.
 Samtidig udvides hjemlen i § 32, stk. 4 til, at der også i reglen om  

 forsøg i undervisningsøjemed kan fastsættes straf af bøde.
Til § 2 Det foreslås, at loven træder i kraft den 1. januar 1989.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 9 indsættes efter stk. 1 som nyt stykke:
» Stk. 2. Storskalaforsøg, hvor der fremstilles eller anvendes  

 genteknologisk ændrede organismer eller celler, må kun ske i anlæg, der er  

 godkendt til dette formål efter regler udstedt efter lov om  

 arbejdsmiljø.« Stk 2-3 bliver herefter stk. 3-4.
 2. I § 9, stk. 2, der bliver stk. 3, ændres »og  

 laboratorieområder, der er nævnt i stk. 1« til: »,  

 laboratorieområder og anlæg til storskalaforsøg, der er nævnt i stk. 1 og  

 2«.
 § 9. Forskning med genteknologi eller anvendelse af genteknologisk  

 fremstillede organismer eller celler i forbindelse med forskning må kun  

 foregå i laboratorier eller inden for laboratorieområder, der er  

 klassificeret til dette formål efter regler udstedt efter lov om  

 arbejdsmiljø.
 Stk. 2. Miljøministeren træffer bestemmelse eller fastsætter regler om  

 udledning af genteknologisk frem stillede organismer eller celler fra de  

 laboratorier og laboratorieområder, der er nævnt i stk. 1, herunder om forbud  

 mod udledning og om foranstaltninger, der skal træffes for at forebygge, at  

 udledning kan finde sted.
 Stk. 3. Miljøministeren kan tillade eller fastsætte regler om, at visse  

 genteknologiske forsøg i undervisningsøjemed kan gennemføres uden for de  

 laboratorier og laboratorieområder, der er nævnt i stk. 1.
 3. § 10, 2 pkt., ophæves.
 § 10. Produktion, hvor der fremstilles eller anvendes genteknologisk  

 fremstillede organismer eller celler, må ikke påbegyndes, uden at der  

 foreligger en godkendelse hertil fra amtsrådet med hensyn til udledning af  

 genteknologisk fremstillede organismer eller celler til det ydre miljø. Dette  

 gælder også produktion, der sker i forbindelse med udvikling, afprøvning og  

 forsøg, når denne produktion m.v. ikke er omfattet af reglerne i § 9.
 4. I § 27, stk. 2 og 3, ændres »§§ 10-13« til: »§§  

 11-13«.
 5. I § 27 indsættes efter stk. 3 som nyt stykke:
»Stk. 4. Klage over en meddelt godkendelse efter § 10 har ikke  

 opsættende virkning, medmindre den myndighed, der har givet godkendelsen,  

 eller klagemyndigheden bestemmer andet.« Stk. 4-5 bliver herefter stk. 5-6.
§ 27. Klagefristen er 4 uger fra den dag, afgørelsen er meddelt den  

 pågældende.
I tilfælde, hvor offentlig annoncering har fundet sted, jf. § 28,  

 stk. 4, regnes klagefristen fra offentliggørelsen, uanset tidspunktet for  

 eventuel individuel underretning.
Hvis klagefristen udløber på en lørdag, en  

 søndag eller en helligdag, forlænges klagefristen til den følgende hverdag.
 Stk. 2. En godkendelse efter §§ 10-13 må ikke udnyttes før udløbet af  

 klagefristen.
 Stk. 3. Klage over en meddelt godkendelse efter §§ 10-13 har opsættende  

 virkning, indtil klagemyndighedens afgørelse foreligger eller  

 klagemyndigheden bestemmer andet.
Stk. 4. En klage over et påbud eller forbud har opsættende virkning,  

 indtil klagemyndighedens afgørelse foreligger eller klagemyndigheden  

 bestemmer andet.
Den myndighed, der træffer afgørelse om påbud eller forbud,  

 kan dog, når særlige grunde taler herfor, samtidig med påbudet eller forbudet  

 bestemme, at dette skal efterkommes uanset klage.
Uanset om denne beslutning  

 påklages, skal påbudet eller forbudet efterkommes, indtil klagemyndigheden  

 bestemmer andet.
 Stk. 5. Klage indgives til den myndighed, der har truffet afgørelsen, og  

 fremsendes herfra til klagemyndigheden ledsaget af det materiale, der er  

 indgået i sagens bedømmelse.
 6. I § 32, stk. 3, indsættes efter »§ 9, stk. 1«: og stk.  

 2'.
 7. I § 32, stk. 4, ændres »§ 9, stk. 2« til: »§ 9,  

 stk. 3-4«.
Stk. 3 For overtrædelse af § 8, § 9, stk. 1, § 10, § 11, stk. 1, § 12,  

 stk. 1, og § 13, stk. 1, kan der pålægges en producent, en importør eller en  

 virksomheds ejer eller bruger bødeansvar, selv om overtrædelsen ikke kan  

 tilregnes denne som forsætlig eller uagtsom.
For bødestraf fastsættes ingen  

 forvandlingsstraf.
Stk. 4. I regler, der udstedes efter § 3, § 9, stk. 2, § 12, stk. 2, § 13,  

 stk. 2, og §§ 14, 17 og 18 kan der fastsættes straf af bøde.
Det kan  

 endvidere bestemmes, at straffen kan stige til hæfte eller fængsel i indtil 1  

 år under tilsvarende omstændigheder som anført i stk. 2.
Efter 2. behandling den 9. maj 1989 § 1 I lov nr. 288 af 4. juni 1986 om miljø og genteknologi foretages følgende  

 ændringer:
 1. I § 9 indsættes efter stk. 1 som nyt stykke:
» Stk. 2. Storskalaforsøg, hvor der fremstilles eller anvendes  

 genteknologisk ændrede organismer eller celler, må kun ske i anlæg, der er  

 godkendt til dette formål efter regler udstedt efter lov om  

 arbejdsmiljø.« Stk. 2-3 bliver herefter stk. 3-4.
 2. I § 9, stk. 2, der bliver stk. 3, ændres »og  

 laboratorieområder, der er nævnt i stk. 1« til: »,  

 laboratorieområder og anlæg til storskalaforsøg, der er nævnt i stk. 1 og  

 2«.
 3. § 10, 2. pkt., ophæves.
 4. I § 27, stk. 2 og 3, ændres »§§10-13« til:  

 »§§11-13«.
 5. I § 27 indsættes efter stk. 3 som nye stykker:
 »Stk. 4. Klage over en meddelt godkendelse efter § 10 har ikke  

 opsættende virkning, medmindre den myndighed, der har givet godkendelsen,  

 eller klagemyndigheden bestemmer andet.
Stk. 5. Miljøministeren kan fastsætte nærmere regler om opsættende  

 virkning.« Stk. 4-5 bliver herefter stk. 6-7.
 6. I § 32, stk. 3, indsættes efter »§ 9, stk. 1«:  

 »og stk. 2«.
 7. I § 32, stk. 4, ændres »§ 9, stk. 2« til: »§ 9,  

 stk. 3-4«.
 8. I § 36 ændres »1989-90« til: »1990-91«.
§ 2 Loven træder i kraft den 1. juni 1989.
