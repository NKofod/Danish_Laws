Umiddelbart efter overdragelsen af en virksomhed til ny ejer, meddelte  

 denne skriftligt to medarbejdere, at virksomheden på grund af økonomiske  

 vanskeligheder så sig nødsaget til at opsige indgåede lønaftaler og at  

 nedsætte lønningerne.
Det blev samtidig tilkendegivet, at såfremt den enkelte  

 medarbejder ikke kunne acceptere lønnedsættelsen, kunne han betragte sig som  

 opsagt til fratræden 3 måneder senere.
Virksomheden blev i den anledning indklaget for Arbejdsretten for  

 overenskomstbrud, idet arbejdersiden fandt, at den nye ejer var klar over, at  

 han overtog en virksomhed, der gik dårligt, men som han skønnede egnet som  

 investeringsobjekt.
Dette hævdedes at være en anden situation, end hvis en  

 virksomhedsejer for at sikre virksomheden må beskære lønudgifterne.
 Arbejdsretten frifandt virksomheden, idet der ikke fandtes at være  

 fuldt tilstrækkeligt grundlag for at statuere, at det udviste forhold rummede  

 et overenskomststridigt kampskridt.
Under denne sag har Landsorganisationen i Danmark for Dansk  

 Typograf-Forbund indklaget Dansk Arbejdsgiverforening for Grafisk  

 Arbejdsgiverforening for E.
Schønemanns Eftf., Nyborg, for Arbejdsretten med  

 påstand om, at indklagede E.
Schønemanns Eftf. har handlet  

 overenskomststridigt ved den 2. august 1991 at have meddelt medarbejderne  

 John Hansen og Jørn Lassen opsigelse, såfremt de ikke accepterede  

 lønnedsættelse.
Der er endvidere nedlagt påstand om, at indklagede tilpligtes  

 at tilbagekalde skrivelserne af 2. august 1991, og at indklagede tilpligtes  

 til Dansk Typograf- Forbund at betale en efter rettens skøn fastsat bod.
 Indklagede har påstået frifindelse.
 Skrivelserne af 2. august 1991 er sålydende:
 »Som omtalt på vort møde den 29. juli er omkostningerne i trykkeriet  

 for store i forhold til omsætningen.
 Vi ser os derfor af driftsmæssige og økonomiske grunde nødsaget til at  

 opsige de indgåede lønaftaler og meddele, at vi ser os nødsaget til at  

 nedsætte lønningerne.
 Det er besluttet at nedsætte din ugeløn til kr. 4.300,00 med virkning fra  

 og med uge 44, dvs. pr. 04.11.91.
 Såfremt du ikke kan acceptere denne lønnedsættelse, må vi desværre meddele  

 at du kan betragte denne skrivelse som en opsigelse af ansættelsesforholdet  

 til fratræden den 4. november 1991.
Vi imødeser din stillingtagen hertil inden den 16. august 1991.« Skrivelserne var underskrevet af Bent-Erik Johansen.
 Den 9. august 1991 protesterede forbundet over for Grafisk  

 Arbejdsgiverforening ved følgende skrivelse:
»Fra forbundets Afdeling Fyn har vi modtaget underretning om, at der  

 hos ovennævnte virksomhed er sket brud på en lønaftale.
Virksomheden har  

 meddelt forbundets medlemmer, at ugelønnen med virkning fra uge 44 nedsættes  

 til 4.300,00 kr.
Den aftalte løn er 4.725,00 kr.
Forbundet skal herved anmode Grafisk Arbejdsgiverforening om at  

 foranledige, at virksomheden overholder indgåede lønaftaler.
Vi forventer  

 Grafisk Arbejdsgiverforenings bekræftelse herpå omgående.
I modsat fald skal vi anmode om, at der straks afholdes mæglingsmøde i  

 virksomheden med henblik på sagens eventuelle videreførelse ved  

 Arbejdsretten.
Dato for et sådant møde kan aftales telefonisk med  

 undertegnede.« Den 10. september 1991 blev der afholdt mæglingsmøde i virksomhedens  

 lokaler, men under gennemgangen af forslag til mæglingsmødereferat afbrød  

 virksomhedens indehaver mødet og anmodede organisationsrepræsentanterne om at  

 forlade virksomheden.
Landsorganisationen begærede herefter fællesmøde, der  

 blev afholdt den 23. september 1991, uden at enighed kunne opnås.
Det fremgår af sagen, at den indklagede virksomhed med overtagelsesdato  

 den 15. juli 1991 på grund af store økonomiske vanskeligheder blev afhændet  

 til Peter Rex International ApS, Odense, der ligesom Poul Søndergaard  

 Bogtryk/Offset A/S, Odense, ejes af bogtrykker Bent-Erik Johansen.
I  

 forbindelse med rekonstruktionen af virksomheden og dens økonomi skulle der  

 efter henstilling fra virksomhedens bank og i samarbejde med virksomhedens  

 revisor foretages betydelige besparelser på virksomhedens budgetterede  

 lønudgifter.
Som følge heraf blev der gennemført forskellige afskedigelser,  

 herunder af en typograf.
For de to øvrige typografers vedkommende blev der  

 som anført varslet lønnedgang, idet man tilsigtede en løn svarende til den  

 løn, tilsvarende typografer havde på Odense-virksomhederne.
Ugelønnen blev  

 herefter fastsat til 4.395 kr.
Det er endvidere oplyst, at mindstelønnen  

 udgør 2.412,40 kr.
 Der er under sagen afgivet forklaring af bogtrykker Bent- Erik Johansen og  

 afdelingsformand Knud Schneider.
Bent-Erik Johansen har forklaret, at hans bogtrykkerier i Odense  

 beskæftiger i alt 27 typografer.
Den 15. juli 1991 erhvervede han  

 virksomheden Schønemanns Eftf.
Virksomheden, der ejedes af bogtrykker Poul  

 Erik Hansen, som havde haft den i ca. 4 år, gik dårligt.
De sidste 2-3 år  

 havde der været underskud, og aktiekapitalen var tabt.
Den første dag efter  

 ferien - den 29. juli 1991 - blev der afholdt møde, hvor vidnet orienterede  

 om, at han havde overtaget virksomheden, og at det så meget sort ud.  

 Virksomhedens bank og revisor havde stillet krav om, at der måtte ske  

 besparelser inden for en størrelsesorden på 1/2 - 3/4 million kroner.
På den  

 baggrund redegjorde han for, at alle måtte gå ned i løn. 2 medarbejdere blev  

 sagt op.
John Hansen og Jørn Lassen ville gerne fortsætte, men de forbeholdt  

 sig at tale med deres forbund om den lønnedsættelse, der kunne blive tale om.  

 Den skete lønnedsættelse skete med 3 måneders varsel, selv om de pågældende  

 alene havde krav på 14 dage - 3 ugers varsel.
Når lønnen endte med at blive  

 4.395kr., var det, fordi afdelingsformand Knud Schneider gjorde opmærksom på,  

 at dette var lønnen for medarbejderne i Odense.
 Knud Schneider har forklaret, at han ikke forhandlede med Bent-Erik  

 Johansen ved den pågældende lejlighed, og at han ikke på nogen måde havde  

 givet udtryk for nogen accept af det skete.
Til støtte for klagen er det anført, at der ikke som forudsat inden for  

 minimallønsområdet er sket en forhandling.
Skrivelserne af 2. august 1991 må  

 forstås som et pålæg med trussel om afskedigelse.
Bent-Erik Johansen var klar  

 over, at han overtog en virksomhed, der gik dårligt, men som han skønnede var  

 egnet som investeringsobjekt.
Dette er en anden situation, end hvis en  

 virksomhedsindehaver for at sikre virksomheden må beskære lønudgifterne.
At  

 der stilles krav fra virksomhedens bank og revisor, er i denne henseende uden  

 interesse.
Det passerede må karakteriseres som et kollektivt kampskridt og er  

 derfor et klart overenskomstbrud, hvorfor klagernes påstand i det hele må  

 tages til følge.
Indklagede har anført, at virksomheden har gjort, hvad enhver  

 ansvarsbevidst arbejdsgiver kan og bør gøre i den givne situation.
Det var  

 nødvendigt med de anførte besparelser for at bevare virksomheden.  

 Skrivelserne af 2. august 1991 må forstås som opsigelser med tilbud om  

 genansættelse på ændrede vilkår, men kan også forstås som opsigelser af  

 lønaftalen samt betingede afskedigelser, der er gyldige, hvis betingelsen er  

 tilstrækkelig klar, hvilket den er i det foreliggende tilfælde.
Det forhold,  

 at en betinget afskedigelse sker samtidig med en opsigelse af en lønaftale,  

 gør ikke forholdet ulovligt.
Efter det foreliggende, herunder oplysningerne om virksomhedens økonomi og  

 den stedfundne orientering af de 2 medarbejdere, finder Arbejdsretten, at der  

 ikke er fuldt tilstrækkeligt grundlag for at statuere, at det af indklagede  

 udviste forhold rummer et overenskomststridigt kampskridt.
Indklagede  

 frifindes herefter.
 T h i k e n d e s f o r r e t :
Indklagede, E.
Schønemanns Eftf., Nyborg, frifindes.
 I sagsomkostninger til Arbejdsretten skal klagerne betale 2.000 kr.
 (* 1) Henvisninger: Knud Illum s.159 f, Per Jacobsen s.541 ff.
