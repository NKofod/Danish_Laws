 93.  Importkontrol frugt og grønsager m.m.
Retsgrundlag Kommisionens forordning nr. 80/63/EØF af 31. juli 1963 vedrørende  

 kvalitetskontrol med frugter og grønsager, der indføres fra tredjelande.  

 (40.6) Kommissionens forordning nr. 93/67/EØF af 3. maj 1967 om de første  

 bestemmelser om kvalitetskontrol med frugt og grønsager, der bringes i  

 omsætning inden for Fællesskabet (40.7) Rådets forordning (EØF) nr. 234/68 af 27. februar 1968 om oprettelse af en  

 fælles markedsordning for levende planter og blomsterdyrkningens produkter.  

 (40.8) Rådets forordning (EØF) nr. 315/68 af 12. marts 1968 om fastsættelse af  

 kvalitetsnormer for blomsterløg og -knolde. (40.9) Rådets forordning (EØF) nr. 316/68 af 12. marts 1968 om fastsættelse af  

 kvalitetsnormer for friske afskårne blomster og frisk løvværk. (40.10) Kommissionens forordning (EØF) nr. 2638/69 af 24. december 1969 om  

 supplerende bestemmelser vedrørende kvalitetskontrol med frugt og grønsager,  

 der omsættes inden for Fællesmarkedet. (40.14) Rådets forordning (EØF) nr. 1035/72 af 18. maj 1972 om den fælles  

 markedsordning for frugt og grønsager. (40.16) Landbrugsministeriets bekendtgørelse nr. 72 af 11. februar 1988 af lov om  

 administration af Det europæiske økonomiske Fællesskabs forordninger om  

 markedsordninger for frugt og gartneriprodukter m.v. (40.99).
Landbrugsministeriets bekendtgørelse nr. 324 af 17. juni 1988 om  

 kvalitetskontrol med frugt og gartneri produkter (40.100) Landbrugsministeriets bekendtgørelse nr. 820 af 11. december 1987 om  

 indførsel og udførsel af planter m.m. (40.87) Lov nr. 190 af 9. maj 1984 om planteskadegørere. (40.66) Landbrugsministeriets bekendtgørelse nr. 806 af 11. december 1987 om gebyr  

 for plantesundhedskontrol m.m. (40.94) Plantedirektoratets regler af 16. september 1988 for visering/registrering  

 af godsregistreringspligtige produkter omfattet af Plantedirektoratets  

 kontrol. (40.103) Formularer Uden nr.
Plantesundhedscertifikater 93.1 Importkontrolregler frugt og grønsager m.m.
93.1.1 Regler for importkontrol Indholdsfortegnelse På grundlag af de bestemmelser og bemyndigelser, der er givet i  

 retsgrundlaget, foretager Plantedirektoratet kvalitetskontrol og  

 plantesundhedskontrol af de arter af frugt og gartneriprodukter til konsum,  

 der er omfattet af EF-kvalitetsnormer.
 § 2.  Kontrollens omfang.
 Kontrol ved importen for kvalitet, mærkning og plantesundhed foretages for  

 følgende varegrupper:
 Blomsterløg og -knolde emballeret med henblik på salg til forbrugeren  

 kontrolleres for kvalitet, mærkning m.m.
 Afskårene blomster og frisk løvværk er omfattet af kvalitets- og  

 mærkningsbestemmelser ved importen og i engroshandlen.
 Plantesundhedsbestemmelser ved import, se § 8.
 Stk. 2.  Udtaget fra kvalitetskontrollen er produkter,  

 der importeres til be- og forarbejdningsvirksomheder. produkter, der er  

 importeret beregnet til be- og forarbejdningsvirksomheder, må ikke bringes i  

 handlen på friskvaremarkedet.
 Ved et evt. kontroleftersyn skal det kunne dokumenteres, at sådanne  

 sendinger er beregnet til anvendelse i be- og forarbejdningsvirksomheder.
 § 3.  Kontrol.
 Plantedirektoratet har adgang til ethvert sted, hvor de omhandlede  

 produkter i erhvervsmæssigt øjemed tilvirkes, oplagres eller forhandles, samt  

 til ethvert transportmiddel, hvor produkterne er indladet, samt er berettiget  

 til at foretage eftersyn af produkterne og udtage prøver til eftersyn uden  

 erstatning.
 Virksomheden skal yde den bistand, der er nødvendig for foretagelsen af  

 kontrollen.
Stk. 2.  Import fra de øvrige EF-lande.
Ved import af  

 produkter omfattet af EF-kvalitetsnormer fra de øvrige EF-lande foretages  

 kontrollen som en stikprøvekontrol.
Kontrollen foretages i umiddelbar  

 tilknytning til importen, og medens sendingen er intakt.
 Såfremt det ved kontrollen konstateres, at produkterne ikke opfylder  

 kravene til kvalitet og mærkning, skal kontrollen kræve, at de bringes i  

 overensstemmelse med kvalitets normerne, inden produkterne bringes i  

 handelen, medmindre produkterne sendes tilbage til afsenderlandet eller  

 tillades indført til anden anvendelse.
Stk. 3.  Import fra tredjelande.
Kontrollen foretages på  

 fortoldningsstedet, før toldvæsenet frigiver varerne. kan dette af tekniske  

 eller praktiske grunde ikke lade sig gøre, foretages kontrollen på første  

 destination efter fortoldningsstedet, dvs. på lager hos importøren.
Formålet  

 med kontrollen er at sikre, at de produkter, der indøfres fra tredjelande,  

 opfylder kravene til EF-kvalitetsnormernes klasse I eller mindst klasse II,  

 når denne klasse anvendes.
Det er ikke tilladt at indføre klasse III fra  

 tredjelande.
Såfremt det ved kontrollen konstateres, at produkterne ikke  

 opfylder kravene til kvaliteten, skal kontrollen afvise sendingen, medmindre  

 der foretages en omsortering, der bringer produkterne i overensstemmelse med  

 kvalitetsnormerne, eller der foretages en nedklassificering til en lavere  

 klasse, hvis indførsel tillades, - eller produkterne kan tillades indført til  

 anden anvendelse end forbrug i frisk tilstand, dvs. industriel anvendelse.
Stk. 4.  De i stk. 3 omtalte foranstaltninger til  

 afhjælpning af fejl og mangler ved en sending påhviler importøren.
Det kan  

 dog tillades, at den første køber, under Plantedirektoratets kontrol, påtager  

 sig disse foranstaltninger, hvis kontrolløren skønner dette praktisk muligt.
 § 4.  Forringelser.
Med undtagelse af produkter i klasse Ekstra tages der ved kontrollen  

 hensyn til, at produkterne kan være uvæsentligt forringet med hensyn til  

 friskhed og saftspænding.
Produkterne skal dog fortsat opfylde kravene til  

 den mærkede kvalitet.
 § 5.  Mærkning.
Enhver transportemballage skal med let læselige bogstaver, der ikke kan  

 udviskes, på en af emballagens sider bære de oplysninger, der er krævet i  

 kvalitetsnormernes afsnit VI.
Oplysningerne kan påtrykkes direkte på  

 emballage, der er modtagelig for tryk, eller på en forsvarligt fastgjort  

 etiket.
 Ved import af produkter fra tredjelande, der ikke tydeligt bærer disse  

 oplysninger på emballagen, påhviler det importøren at forsyne emballagen med  

 i det mindste oplysninger om evt. sortnavn, oprindelse og kvalitetsklasse.  

 Importøren kan dog overlade til den første køber at foretage denne mærkning,  

 jf. § 3, stk. 4.
 § 6.  Kontrolattest.
Ved import af produkter fra de øvrige EF-lande skal der fra afsenderlandet  

 med sendingen følge en EØF-kontrolattest for kvalitet.
Ved import fra  

 tredjelande, der er medlemmer af OECD, medfølger der en OECD-kontrolattest  

 for kvalitet.
For øvrige tredjelande kan der ikke forventes kontrolattest.  

 Disse kontrolattester skal på forlangende forevises Plantedirektoratet i en  

 kontrolsituation.
 Kontrolattesterne skal forevises ved importkontrollen, uanset om  

 kontrollen sker ved grænsen eller første stop efter grænsen.
 På formular 220 skal der ved importkontrol anføres nummeret på  

 kontrolattesten, mangler det, skal det anføres specielt under bemærkninger på  

 formularen.
 Hvis der ved importkontrollen konstateres kvalitetsproblemer ved  

 produkterne, skal der til Afdeling for Gartneri indsendes en kopi af  

 kontrolattesten sammen med formular 220. I sådanne tilfælde vil myndighederne  

 i afsenderlandet blive gjort opmærksomme på problemerne omkring  

 kontrolattesten.
 § 7.  Begæring om kontrol af importerede produkter.
Såfremt en importør finder, at importerede produkter, der er omfattet af  

 EF-kvalitetsnormer, på tidspunktet for import ikke opfylder kravene til den  

 mærkede kvalitet, kan importøren anmode Plantedirektoratet om kontroleftersyn  

 når dette sker umiddelbart efter importøren har modtaget sendingen, og i det  

 omfang, det er muligt, vil Plantedirektoratet efterkomme et sådant ønske fra  

 importøren.
Plantedirektoratet vil efter sædvanlig praksis skrive rapport om  

 resultatet af kontroleftersynet, men Plantedirektoratet kan ikke udpeges som  

 opmand i voldgiftssager, dog kan Plantedirektoratets rapport indgå som bilag  

 i voldgiftssager.
 § 8.  Plantesundhedsbestemmelser.
 For de i § 9 nævnte produkter er det en betingelse for import, at der fra  

 afsenderlandet med sendingen følger plantesundhedscertifikat eller  

 reeksportcertifikat vedlagt plantesundhedscertifikat i original eller kopi  

 fra oprindelseslandet.
 Stk. 2.  I forbindelse med importen skal  

 plantesundhedscertifikatet straks afleveres til Plantedirektoratet, Afdeling  

 for Gartneri.
Stk. 3.  I tilfælde med fejl eller mangler ved  

 certifikatet eller sendingen skal importøren henvende sig til  

 Plantedirektoratets distriktskontor i området.
Fejl eller mangler kan der  

 efter gældende regler dispenseres for, betinget af kontrol af sendingen og  

 betaling i henhold til gældende betalingsreglement.
 § 9.  Plantesundhedsbestemmelser - frugt.
Følgende frugtarter er omfattet af plantesundhedsbestemmelser og krav om  

 medfølgende plantesundhedscertifikat.
De ud for frugtarterne nævnte  

 skadegørere må ikke findes i sendingen.
Stk. 2.  Særbestemmelser for Quadraspidiotus  

 perniciosus.
I tiden 16. september - 30. april må der på frisk frugt  

 forekomme ubetydelige angreb af Quadraspidiotus perniciosus.
Dette er ikke  

 tilladt i tiden 1. maj 15. september, såfremt skadegøreren er ung og  

 bevægelig, dvs, i vandrelarvestadiet.
 § 10.  Plantesundhedsbestemmelser, afskårne blomster  

 og frisk løvværk.
 Følgende afskårne blomster og plantedele til dekoration er omfattet af  

 plantesundhedsbestemmelser og krav om medfølgende plantesundhedscertifikat.  

 De ud for slægterne nævnte skadegørere må ikke forekomme i sendingen.
 Stk. 2.  Plantedele til dekoration er ikke omfattet af  

 bestemmelsen om gasbehandling for Quadraspidiotus perniciosus.
 Stk. 3.  I perioden 16. oktober - 30. april må der  

 forekomme svage angreb.
§ 11.  Flyttegods og håndbagage Planter og plantedele er fritaget fra kravet om plantesundhedscertifikat  

 ved indførsel her til landet som flyttegods eller håndbagage fra de øvrige  

 EF-lande og Norge, Sverige, Island, Finland, Schweiz og Østrig, efter  

 følgende retningslinjer:
Flyttegods.
Planter og plantedele, der følger med flyttegodsforsendelsen,  

 og som alene hidrører fra den pågældendes lejlighed, hus eller have.
Håndbagage.
Små mængder planter eller planteprodukter, der skal anvendes  

 af ejeren eller modtageren til ikke-industrielle og ikke-handelsmæssige  

 formål eller er beregnet til fortæring under transporten.
 De overfor nævnte afvigelser fra certifikatkravet gælder ikke for  

 berberis, frugttræer og frugtbuske samt andre produkter der er  

 indførselsforbudte.
 § 12.  kassation.
Produkter, der ikke opfylder kravene i plantesundhedsbestemmelserne, vil  

 blive krævet tilbagesendt til afsenderlandet eller efter importørens valg  

 destrueret eller sendt til industriel forarbejdning.
Ved afvisning af  

 afskårne blomster anvendes form. 222. Når det gælder frugt og grønt anvendes  

 form. 220.
Produkter, der ikke opfylder kvalitetsbestemmelserne, vil, medmindre de  

 kan bringes i overensstemmelse hermed, blive krævet tilbagesendt til  

 afsenderlandet eller efter importørens valg destrueret, eller sendt til  

 industriel forarbejdning.
Ved afvisning anvendes form. 220.
Aftaler mellem kontrolløren og firmaet m.h.t. produkter der skal tages ud  

 af handlen skrives på form. 220 under bemærkninger.
På EØF-kontrolattesten  

 skal skrives grunden til afvisningen.
 § 13.  Overtrædelser.
 Overtrædelser af importbestemmelserne straffes i henhold til de i  

 retsgrundlaget nævnte love med bøde.
 § 14.  Ikrafttrædelse.
Denne sammenskrivning er foretaget af tekniske og praktiske grunde.
Den  

 originale tekst i retsgrundlget er den retsgyldige.
93.2 Administration distrikskontor - importkontrol 93.2.1 Kontrollens omfang Plantedirektoratet foretager kontrol, hvor der efter reglerne i kap. 93.1.  

 er foreskrevet importkontrol af frugt, gartneriprodukter.
93.2.2 Kontrollens tilrettelæggelse Da der ikke er ensartede betingelser for importhandel i de forskellige  

 distriktskontorers områder, må importkontrollen også i det daglige  

 tilrettelægges med de nødvendige variationer.
93.2.3 Daglig kontrol På grundlag af tilsendte plantesundhedscertifikater, sæsoner for import af  

 de forskellige produkter, det lokale kendskab til importørerne o.l.  

 fastlægger distriktskontoret, hvilke importvirksomheder eller  

 grænseovergangssteder der skal kontrolleres den pågældende dag.
93.2.4 Kontroleftersynets gennemførelse Kontrolløren skal altid præsentere sig for virksomhedens indehaver eller  

 anden ansvarlig i virksomheden ved begyndelsen af kontroleftersynet, og  

 kontrolløren skal altid kunne legitimere sig på anmodning herom.
 Forud for selve kontroleftersynet spørges der efter kontrolattest, evt.  

 plantesundhedscertifikat og andre relevante oplysninger om sendingen som  

 grundlag for kontroleftersynet.
93.2.5 Kontrollens gennemførelse Kvalitetskontrollen foretages med grundlag i kvalitetsnormerne for de  

 enkelte varearter.
Kontrollen foretages som en stikprøvekontrol, og der  

 udtages så mange emballageenheder, at det er muligt at bedømme sendingens  

 kvalitet og/eller sundhedstilstand.
Retningsgivende for antal enheder, der  

 skal udtages, såfremt der er tale om afvisning af en sending eller parti af  

 en sending, er Såfremt sendingen ikke opfylder kravene til kvalitet, skrives der rapport  

 med angivelse af fejlene, og hvor mange emballageenheder der er kontrolleret  

 som grundlag for afvisningen.
 Sendingen defineres som det samlede indhold i et transportmiddel, og den  

 kan bestå af flere partier fra forskellige avlere, det kan være forskellige  

 produktarter eller sorter eller kvaliteter.
 Et parti defineres som produkter af samme art, fra samme avler, samme sort  

 og evt. samme kvalitet.
93.2.6 Formular 220 Der skrives en rapport 220 ved hvert kontrolbesøg.
Det efterses, om mærkningen indeholder de oplysninger, der er krævet i  

 kvalitetsnormernes afsnit VI, og om sendingens indhold er i overensstemmelse  

 med den mærkede kvalitet.
Forkommer der fejl eller mangler ved sendingen  

 eller en del af sendingen, skrives dette på rapporten.
Der gives påbud om, at  

 fejl og mangler skal rettes, forud for at videresalg må foretages, og det  

 påføres rapporten, om der skal gives besked til Plantedirektoratet om, at  

 fejl og mangler er rettet, således at Plantedirektoratet har en mulighed for  

 at kontrollere, at manglerne er rettet forud for videresalg, hvis  

 Plantedirektoratet ønsker dette.
93.2.7 Afvisning Kan fejl og mangler ikke rettes, kræves sendingen eller delsendingen sendt  

 tilbage til afsenderlandet eller efter importørens valg destrueret.
 Hvor det er muligt, kan sendingen tillades indført til anden anvendelse  

 end forbrug i frisk tilstand, dvs. til industriel anvendelse.
Hvis en sending skal sendes ud af Danmark, skal importøren, inden 3 dage  

 fra afgørelsen er truffet, sende en afstemplet kopi af toldvæsenets formular  

 A 10 til distriktskontoret.
Modtager distriktskontoret ikke formularen, skal  

 sagen overdrages til Afdeling for Gartneri.
På toldvæsenets formular A 10, skal der i rubrik 44 stå nummeret på den  

 formular 220, der er anvendt ved afvisningen af sendigen.
En kopi af den  

 anvendte form. 220 kan også være vedhæftet toldvæsenets formular A 10. Vælger  

 importøren at destruere varen eller sende den til industriel forarbejdning.  

 skal kontrolløren sikre sig, at dette sker ved enten selv at overvære  

 destruktion eller få skriftligt bevis for varens destruktion eller  

 anvendelse.
93.2.8 Dispensation Visse frugtarter, en del arter af afskårne blomster og frisk løvværk skal  

 være ledsaget af et plantesundhedscertifikat.
 Mangler certifikatet, eller er det forkert eller mangelfuldt udfyldt, kan  

 der gives en dispensation, eller varen kan stå uberørt indtil certifikatet er  

 fremskaffet.
Når der gives en dispensation (formular 142), skal sendingen inspiceres.  

 hvis der er tale om produkter, der er omfattet af EFs-kvalitetsnormer, skal  

 der samtidig udføres en kvalitetskontrol.
Formular 220 skal altid udfyldes.
I tilfælde af et manglende certifikat skal der betales 1.000 kr. for  

 dispensationen.
Hvor der er tale om et forkert eller mangelfuldt udfyldt  

 certifikat, skal der betales 500 kr.
Hvis certifikatet foreligger i fotokopi  

 eller som telefax, skal originalcertifikatet fremskaffes.
Fremskaffes  

 originalcertifikatet ikke, betagtes certifikatet som manglende.
 Når en virksomhed har betalt 1.000 kr. for en dispensation, skal  

 virksomheden ikke senere fremskaffe et certifikat på sendingen, formular 142  

 udfyldes.
 En dispensationssag skal være afsluttet inden for 5 arbejdsdage.
 De udfyldte formularer: nr. 220 og 142 (hvid original + gul kopi) samt  

 certifikatet (når det drejer sig om mangelfuldt certifikat) bedes indsendt  

 samlet til »Afdelingen for Gartneri«.
 Afdeling for gartneri fordeler selv papirerne internt.
93.2.9 Kontrolresultaternes behandling Rapporter om kontroleftersyn, hvor resultaterne skal meddeleles til  

 afendeserlandet, sendes umiddelbart efter kontroleftersynet til Afdeling for  

 gartneri sammen med kontrolattesten.
 Rapporter, der er udfærdiget pga manglende eller mangelfuldt  

 plantesundhedscertifikat, eller fordi sendingen ikke opfyldte  

 plantesundhedsbestemmelserne, skal straks sendes til Afdeling for Gartneri.  

 Rapporten (form. 220 eller 222) skal ledsages af certifikatet eller en kopi  

 af det, hvis det eksisterer.
 De gule kopier af importkontrolrapporterne (form. 220 eller 222) sendes  

 løbende til Afdeling for Gartneri.
93.2.10 Kontrol ved grænserne Efter endt grænsekontrol skal distriktskontoret straks sende en telefax af  

 rapport 220 til Afdeling for Gartneri og berørte distriktskontorer i de  

 tilfælde hvor de kontrollerede produkter ikke opfyldte EFs kvalitetsnormer.
93.2.11 Restkoncentrationer af pesticider Prøveudtagning af importerede frugter og grønsager til undersøgelse for  

 kemikalierester administreres af Afdeling for Gartneri efter aftale med  

 levendsmiddelinstituttet.
93.2.12 Plantesundhedscertifikat Ved import af certifikatpligtige konsumvarer, frugt og visse afskårne  

 blomster og plantedele til dekoration, skal plantesundhedscertifikatet straks  

 sendes til Afdeling for Gartneri.
Hvis certifikatet mangler eller er mangelfuldt, kan der gives en  

 dispensation.
Se afsnit 93.2.7.
93.2.13 Indberetninger Ved gentagne forseelser, grovere overtrædelser af importbestemmelserne  

 indberetter distriktskontoret importøren til Afdeling for Gartneri bilagt  

 rapporter og andet relevant materiale.
93.3 Administration Afdeling for Gartneri - importkontrol Resultater af markedskontrollen og plantesundhedskontrollen af de  

 produkter, der er omfattet af markedsordninger, dvs. frugt, grønsager,  

 afskårne blomster og plantedele til dekoration, blomsterløg og -knolde samt  

 spisekartofler modtages fra distriktskontorerne og behandles efter følgende  

 retningslinjer.
 På grundlag af de modtagne gule kopier af rapporterne (form. 220). og  

 importstatistikken udarbejdet til Afdeling for Gartneri, sendes der hvert  

 kvartal en rapport til EF-kommissionen.
 Rapporten skal for hvert land indeholde oplysninger om antal kontrollerede  

 sendinger samt om eventuelle fejl og mangler ved de kontrollerede sendinger.
 For plantesundhedskontrollen sendes der meddelse til afsenderlandet med  

 det samme, og ved årets udgang sendes der en oversigt til EPPO om fejl og  

 mangler ved importen her til landet.
 Ved årets udgang foretages der en opgørelse over antal sendinger afvist  

 for kvalitet og for plantesundhed sammen med en oversigt over årsagerne til  

 afvisningerne.
Overtrædelser Straf for overtrædelse af importbestemmelserne forekommer sjældent i  

 forbindelse med kvalitetskontrollen, i og med at sendingerne sendes tilbage  

 af afsenderlandet.
 Evt. overtrædelser behandles derfor individuelt.
