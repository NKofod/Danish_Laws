Cirkulære om ligningsplanen for produktionsåret 1998/1999 Ifølge skattestyrelseslovens § 13, stk. 1, skal Told- og  

 Skattestyrelsen forud for den almindelige ligning udarbejde en plan for  

 ligningens forløb og for fremgangsmåden ved udøvelsen af Told- og  

 Skattestyrelsens  

 tilsyn med den kommunale ligningsindsats.
 Ligningsrådet fastlægger retningslinier for Told- og  

 Skattestyrelsens administration på ligningsområdet og udøver sammen med  

 styrelsen tilsyn med den kommunale ligning.
 Ligningsplanen forelægges Ligningsrådet til godkendelse.
Formålet med ligningsarbejdet og ligningsplanen Kommunalbestyrelsen er ansvarlig for udarbejdelsen af den lokale  

 ligningsplan og for at den følges.
 Kommunalbestyrelsen skal ved tilrettelæggelsen af  

 ligningsarbejdet i videst muligt omfang sikre, at alle kommer til at betale  

 den  

 skat, de skal i henhold til gældende lov, hverken mere eller mindre.
 Kommunalbestyrelsen skal tilrettelægge ligningen således, at  

 skattesystemet af de skattepligtige opfattes retfærdigt, og ligningen skal  

 modvirke forsøg på unddragelse af skattebetalingen.
 Ligningen skal være rigtig og gennemføres efter såvel gældende  

 skatteretlige som formelle regler.
 Ligningen må ikke være bagatelagtig, og ligningen af den enkelte  

 sag skal gennemføres uden unødig forsinkelse.
 Ved skattemyndighedernes informations- og instruktionsvirksomhed  

 skal det tilstræbes, at skattereglerne gøres forståelige for borgere og  

 virksomheder.
Den kommunale skatteopgave De kommunale skattemyndigheder foretager skatteansættelsen af  

 indkomsten for alle skattepligtige personer og dødsboer.
 Ligningsrådet udmelder for hver ligningsplanperiode måltal til  

 kommunerne som et led i bestræbelserne på at sikre en ensartet ligning.
Ligningsrådet udmelder måltal til hver kommune.
Måltallene  

 udmeldes for skatteydergrupperne personligt erhvervsdrivende og  

 hovedaktionærer, som en procentstørrelse af gruppernes mandtal.
For  

 personligt  

 erhvervsdrivende udmeldes tillige et omsætningsbaseret måltal.
Told- og  

 Skattestyrelsen omsætter på basis af Ligningsrådets udmeldinger måltallene  

 til  

 absolutte tal, som udtrykker antallet af kontroller og størrelsen af  

 omsætningen hos de kontrollerede skatteydere i perioden.
 Måltallet udmeldes for ligningsplanperioden 1. juli 1998 til 30.  

 juni 1999. I måltalsopfyldelsen indgår indkomstårene 1995, 1996 og 1997.  

 Produktionen vedrørende indkomståret 1998 gennemført i perioden 1. april 1999  

 til 30. juni 1999 medgår også i måltalsopfyldelsen.
 For ligningsplanperioden 1. juli 1998 til 30. juni 1999 har  

 Ligningsrådet udmeldt følgende måltal for skatteydergrupperne:
 1  

 	  

 Hovedaktionærer -  

 31% af mandtallet.
 2  

 	  

 Personligt  

 erhvervsdrivende:
- Antalsmåltal - 30% af mandtallet - Omsætningsmåltal - 30% af SLS-E omsætningen for indkomståret  

 1996.
 I perioden 1999/00 til 2000/01 vil måltallene på begge områder  

 blive optrappet til 33%, således:
Planperiode 99/00 00/01 Hovedaktionærer 2 33 Erhvervsdrivende 32 33 De udmeldte måltal er bindende for den enkelte kommune.
Den  

 enkelte kommune kan efter måltalsudmeldingen med told- og skatteregionen  

 aftale  

 op- eller nedregulering af de udmeldte måltal.
Der kan dog ikke aftales et  

 måltal, der ligger under ovenfor anførte måltalsprocenter, hver reduceret med  

 5  

 procentpoint, med mindre den konkrete skatteydersammensætning tilsiger dette.
 Ved aftale om op- og nedregulering af måltal skal den enkelte  

 told- og skatteregion sikre, at den af kommunerne planlagte ligningsindsats -  

 set under ét for regionens område - svarer til Ligningsrådets måltal.
Ligningen af hovedaktionærer skal i størst mulig omfang ske  

 koordineret med ligningen af vedkommende hovedaktionærs selskab.
Dette  

 indebærer gensidig underretning mellem de lignende myndigheder.
Der meldes ikke måltal ud for lønmodtagerområdet, herunder for  

 kommanditister.
I forbindelse med ligningen af lønmodtagere og pensionister,  

 samt kommanditister skal alle væsentlige uoverensstemmelser mellem de  

 registrerede oplysninger og skatteydernes oplysninger afklares.
 Derudover kan Ligningsrådet for lønmodtagerområdet udmelde  

 bundne udsøgningskriterier, som dækker problemer, der typisk knytter sig til  

 lønmodtageres selvangivelsesforhold.
 For indkomståret 1997 udmelder Ligningsrådet følgende bundne  

 udsøgningskriterier:
 Bundne udsøgningskriterier:
-  

 	  

 Fratrukne renter på  

 mindst 5.000 kr., der ikke er indberettet.
Der foretages kontrol af  

 grundlaget  

 for fradrag (dokumentation), samt om der burde være sket indberetning af de  

 pågældende beløb.  

  

 Med udgangspunkt i den indkomne dokumentation undersøges det, om de  

 tilsvarende  

 renteindtægter er selvangivet.
Såfremt kreditor er bosiddende i en anden  

 kommune, oversendes kontroloplysningen hertil, idet Ligningsrådet  

 forudsætter,  

 at det undersøges, hvorvidt renteindtægten er selvangivet hos kreditor.  

  

 Kommunen kontakter den lokale told- og skatteregion, når der fratrækkes  

 renter,  

 som burde være indberettet.
 -  

 	  

 Øvrige fradrag i den  

 personlige indkomst, jf. ligningslovens § 9, stk. 1. Det undersøges, om der  

 for  

 lønmodtagere er fradragsret for de selvangivne fradrag.  

  

 Der indhentes dokumentation for alle selvangivne øvrige fradrag,  

 der  

 overstiger et samlet beløb på 2.000 kr.
-  

 	  

 Avance opnået ved salg  

 af aktier mv.
I de sidste par år har der været store kursstigninger, og som  

 følge deraf mulighed for store realiserede kursgevinster.
Udsøgningskriteriet  

 har til formål at føre kontrol med, om fortjeneste ved salg af aktier kommer  

 til beskatning.
Der udsøges alle skatteydere, hvor beholdningen af aktier og  

 investeringsbeviser (kursværdien) fra 1996 til 1997 er faldet med over  

 200.000  

 kr.
 Told- og Skattestyrelsens tilrettelægger særlige undersøgelser  

 vedrørende udvalgte problemområder i relation til kommanditister, hvor de  

 berørte kommuner deltager i problemløsningen.
På kommanditistområdet har Told- og Skattestyrelsen iværksat en  

 undersøgelse af -  

 	  

 Projekter, hvor der  

 via ejendomskommanditselskaber mv. er investeret i ejendomme beliggende i  

 udlandet, særlig med henblik på kontrol af skattemæssige afskrivninger og  

 genbeskatning af underskud ved afvikling og udtræden.
-  

 	  

 Projekter, med  

 investering i fast ejendom i Danmark.
Styrelsen søger gennem regionerne at  

 tilvejebringe oplysninger om disse anpartsprojekter, som skal danne grundlag  

 for en undersøgelse.
Der skal i de kommunale udsøgninger indlægges en  

 væsentlighedsbetragtning, således at kun selvangivelser med væsentlige fejl  

 udsøges.
Dette fastlægges af kommunerne.
Bundne udsøgninger fastlagt af  

 Ligningsrådet kan dog ikke underkastes individuelle, kommunale  

 væsentlighedsbetragtninger.
 Det er registreringerne i det statslige ligningsstatistiksystem,  

 der danner grundlag for vurderingerne af kommunernes måltalsopfyldelse.
 Af hensyn til kvaliteten af registreringerne i det statslige  

 ligningsstatistiksystem er det vigtigt, at indberetningen af henholdsvis  

 tekniske rettelser med ligningsmyndighedskode 1 og ligningsmæssige ændringer  

 med ligningsmyndighedskode 2 sker i nøje overensstemmelse med de anvisninger,  

 der er indeholdt i slutvejledningen.
Det er tilsvarende vigtigt, at kommunerne for personligt  

 erhvervsdrivende nøje indberetter i overensstemmelse med definitionerne for  

 kontrolprocesserne "ligningsmæssig gennemgang", "partiel  

 revision" og "revision" ved registreringerne i det statslige  

 ligningsstatistiksystem.
Definitionerne fremgår af vedlagte bilag.
I forbindelse med det kommunale ligningsarbejde i  

 ligningsplanperioden 1. juli 1998 til 30. juni 1999 anbefaler Ligningsrådet,  

 at  

 den enkelte kommune yder en særlig indsats med hensyn til et eller flere  

 ligningstemaer.
Ligningsrådet kan med baggrund i erfaringer fra det praktiske  

 ligningsarbejde pege på følgende relevante temaer for ligningsplanperioden 1.  

 juli 1998 til 30. juni 1999:
 Ligningstemaer:
-  

 	  

 Aktieindkomst,  

 herunder korrekt selvangivelse af aktieavancer.
I de sidste par år har der  

 været store kursstigninger, og som følge deraf mulighed for store realiserede  

 kursgevinster.
Det undersøges, om fortjeneste ved salg af aktier kommer til  

 korrekt beskatning.
-  

 	  

 Gennemgang af  

 revisorer, advokater og andre liberale erhverv, hvor regnskabet indeholder  

 posterne  

 igangværende arbejder og tab på udestående fordringer.
De nævnte  

 regnskabsposter gennemgåes ud fra retserhvervelsesprincippet (jf.
TSS cirk.  

 1995 nr. 20 gældende fra og med indkomståret 1996) vedr. fakturerings- og  

 beskatningstidspunkt.
For posten tab på debitorer /udestående fordringer bør  

 gennemgangen foretages med udgangspunkt i, at der kun er fradrag, når der er  

 overvejende sandsynlighed for, at beløbet er endeligt tabt.
-  

 	  

 Klient- og  

 deponeringskonti hos advokater og ejendomsmæglere.
Forholdet relaterer sig i  

 det væsentligste til retserhvervelsestidspunktet/beskatningstidspunktet i  

 forbindelse med ydelser overfor klienten/kunden.
-  

 	  

 Nye erhvervsdrivendes  

 finansiering af virksomhedskøbet/etableringen.
Der indhentes dokumentation  

 for  

 gældsforholdet gennem fremlæggelse af låneaftale, der undersøges vedrørende  

 forrentningen.  

 I forbindelse med kontakten til virksomhedsindehaveren, kan temaet videre  

 omfatte information omkring formelle regler mv.
-  

 	  

 Virksomhedsoverdragelser.  

 Der kan i forbindelse med virksomhedsoverdragelserne opstå tvivl om  

 overdragelsesværdierne af aktiver og passiver.
Det drejer sig specielt om  

 værdiansættelsen af immaterielle aktiver (goodwill mv.) samt kontantomregning  

 af gældsposter.
Yderligere kan der være forhold omkring periodiseringen af  

 den  

 overdragne virksomheds indtægter og udgifter på overdragelsestidspunktet, der  

 skal undersøges nærmere.
-  

 	  

 Overdragelse af fast  

 ejendom.
Undersøgelse af, hvorvidt det er samme værdier, der anvendes af  

 henholdsvis sælger (i forbindelse med avanceopgørelsen) og køber (i  

 forbindelse  

 med opgørelse af afskrivningsgrundlag).
-  

 	  

 Frigivelse af  

 investeringsfonds- og etableringskontomidler.
Undersøgelse af, om de frigivne  

 midler er anvendt til driftsaktiver, der er afskrivningsberettigede.  

 Forholdet  

 relaterer sig til opgørelsen af afskrivningsgrundlaget på tilkøbte  

 driftsaktiver.
-  

 	  

 Udlejning af  

 erhvervsejendomme.
Fradragsretten for udgifter, der påføres udlejers  

 driftsregnskab  

 vedrørende den udlejede ejendom, undersøges.
Det sikres, at kun udgifter, der  

 omfattes af driftsomkostningsbegrebet i relation til udlejningsejendommen,  

 indgår i forbindelse med opgørelsen af den skattepligtige indkomst.
-  

 	  

 Verificering af  

 fradrag for anparter, der er erhvervet før 12/5 1989, vedrørende  

 skattemæssige  

 afskrivning på driftsmidler mv.
Det afklares, hvorvidt der foretages  

 skattemæssigt korrekte afskrivninger for anparter, der er erhvervet før 12/5  

 1989, og at afskrivningssaldi på disse anparter ikke er indeholdt i den  

 fælles  

 afskrivningssaldo for anparter, der er anskaffet efter 12/5 1989.
 Den kommunale ligningsplan.
 Kommunalbestyrelsen udarbejder den kommunale ligningsplan under  

 hensyntagen til Ligningsrådets ligningsplan og de udsendte anvisninger.
 Lignings- og revisionsarbejdet udføres i overensstemmelse med  

 den kommunale ligningsplan, der godkendes af kommunalbestyrelsen.
Inden ligningsplanperiodens begyndelse fremsendes kommunens  

 ligningsplan til told- og skatteregionen i to eksemplarer, hvoraf den ene  

 videresendes til Told- og Skattestyrelsen.
Told- og skatteregionens  

 eventuelle  

 bemærkninger meddeles kommunalbestyrelsen og Ligningsrådet.
 Ligningsplanen skal omfatte perioden 1. juli 1998 til 30. juni  

 1999.
 Nedenstående hovedelementer skal indgå i den kommunale  

 ligningsplan:
-  

 	  

 Ligningsopgavens  

 indhold og omfang fordelt på skatteydergrupper.
Herunder estimering af sager,  

 der udsættes til ligning sammen med efterfølgende år.
 -  

 	  

 Principper for valg af  

 udsøgningskriterier.
 -  

 	  

 Mandtalsmåltal for  

 skatteydergrupperne fordelt på, hvad kommunen forventer, der for personligt  

 erhvervsdrivende skal underkastes ligningsmæssig gennemgang,  

 partiel  

 revision og revision, samt en fordeling dækkende perioden  

 1. januar 1999 til  

 30. juni 1999. Det forudsættes, at der er en rimelig fordeling mellem  

 kontrolprocesserne og at alle 3 kontrolprocesser er repræsenteret.
 -  

 	  

 Omsætningsmåltal for  

 personligt erhvervsdrivende.
 -  

 	  

 Beskrivelse af  

 planlagte revisionssager, herunder virksomhedsbesøg, med angivelse af antal  

 sager så vidt muligt opdelt på indkomstårene 1995, 1996 og 1997.
 Udover ovennævnte kan kommunalbestyrelsen anføre andre tiltag af  

 betydning for ligningsarbejdet, f.eks. kvalitetsprojekter, som kommunen vil  

 arbejde med i planperioden.
 Det forudsættes, at kommunen i al væsentlighed har afsluttet  

 ligningen af pensionister og lønmodtagere vedrørende indkomståret 1997 ved  

 udløbet af ligningsfristen den 30. juni 1999.
 Såfremt der under det løbende lignings- og revisionsarbejde foretages  

 ændringer i ligningsplanlægningen således, at f.eks. et eller flere måltal  

 ikke  

 vil kunne nås, meddeles dette til told- og skatteregionen med oplysning om,  

 hvorledes lignings- og revisionsarbejdet tænkes tilrettelagt i den resterende  

 ligningsplanperiode.
Kommunen vil blive bedt om senest den 17. februar 1999, at  

 afgive en statusrapport pr. 1. januar 1999 over det gennemførte lignings- og  

 revisionsarbejde fordelt på ligningsmæssig gennemgang,  

 partiel revision og  

 revision.
Rapporten skal indeholde status over den opnåede  

 fordeling og et  

 estimat over fordelingen i resten af ligningsplanperioden.
 Efter ligningsplanperiodens udløb den 30. juni 1999 udarbejder  

 kommunalbestyrelsen en redegørelse om forløbet af lignings- og  

 revisionsarbejdet for ligningsplanperioden til told- og skatteregionen.  

 Kommunalbestyrelsen redegør heri for de forhold, der har haft indflydelse på  

 arbejdet i ligningsplanperioden, og som ikke kan udledes af den statslige  

 ligningsstatistik.
 Redegørelsen skal indeholde følgende hovedpunkter:
 -  

 	  

 Årsag til evt.  

 manglende opfyldelse af antals- og/eller omsætningsmåltallet.
 -  

 	  

 En vurdering af  

 eventuel uoverensstemmelse mellem det forventede og den faktiske fordeling af  

 lignings- og revisionsarbejdet, fordelt på ligningsmæssig  

 gennemgang,  

 partiel revision og revision.
 -  

 	  

 De beløbs- og  

 antalmæssige resultater af arbejdet med de for lønmodtagerligningen udmeldte  

 udsøgningskriterier.
 -  

 	  

 Omtale af  

 ligningstemaer som kommunen har beskæftiget sig med, herunder de beløbs- og  

 antalsmæssige  

 resultater, samt omtale af andre erfaringer, der kan benyttes til  

 erfaringsopsamling og inspiration ved den fremtidige prioritering af  

 lignings-  

 og revisionsarbejdet.
 -  

 	  

 De beløbs- og  

 antalsmæssige resultater opnået i forbindelse med gennemførelsen af  

 projekter,  

 hvor der via ejendomskommanditselskaber er investeret i ejendomme beliggende  

 i  

 udlandet.
 -  

 	  

 Antal sager, der er  

 udsøgt til ligningsmæssig gennemgang, partiel  

 revision eller revision, og  

 som endnu ikke er færdigbehandlet pr. 30. juni 1999.
 Redegørelsen skal fremsendes til told- og skatteregionen senest  

 den 15. oktober 1999  

.
 Udover redegørelsen skal kommunen inden udgangen af januar 1999  

 indsende en statistik over samtlige af kommunens færdigbehandlede klagesager  

 for kalenderåret 1998. Statistikken oplyses fordelt på personer og selskaber.  

 Antallet af sager skal fordeles på de enkelte indkomstår, medens udfaldet af  

 klagesagerne fordeles på "stadfæstelse", "yderligere  

 forhøjet", "medhold" eller "delvis medhold".
 Ovennævnte regionale opgaver varetages af Told- og  

 Skattestyrelsen for så vidt angår Københavns og Frederiksberg kommuner.
Told- og skatteregionernes opgaver Told- og skatteregionerne varetager Told- og Skattestyrelsens  

 regionale opgaver, herunder tilsynet med den kommunale ligning.
Tilsynet  

 udøves  

 som udgangspunkt ved samarbejde, instruktion og vejledning.
 Regionerne skal udbygge og intensivere samarbejdet med  

 kommunerne og derved bl.a. sikre en ensartet ligning.
 Dette sker bl.a. gennem, at told- og skatteregionerne med de  

 enkelte kommuner, efter forudgående drøftelser, kan indgå aftaler om  

 størrelsen  

 af kommunens måltal.
 Regionen skal sikre, at den af kommunerne planlagte  

 ligningsindsats - set under ét for regionens område - svarer til  

 Ligningsrådets  

 måltal.
Told- og skatteregionerne varetager i samarbejde med kommunerne,  

 med udgangspunkt i aftalerne om de enkelte kommuners individuelle måltal,  

 koordineringen af den samlede lignings- og revisionsindsats i den enkelte  

 region.
På grundlag af registreringen i det statslige ligningstatistiksystem  

 følger regionerne produktionen på de enkelte ligningsgrupper og kan på  

 baggrund  

 af en risikovurdering udtage sager til nærmere forvaltningsmæssig gennemgang.
 Told- og skatteregionerne varetager opgaven med registrering af  

 virksomheder og institutioner - både skattepligtige og ikke skattepligtige -  

 der er oplysningspligtige efter bl. a. skattekontrolloven.
 Blandt andet af hensyn til kommunernes ligningsarbejde er det  

 vigtigt, at arbejdsgiverkontrollen og kontrollen med andre  

 indberetningspligtige fastholdes.
 Regionerne instruerer og vejleder kommunerne om ny lovgivning og  

 praksis.
 Told- og skatteregionerne bistår efter aftale kommunerne ved  

 gennemførelse af større revisionssager og tilrettelægger i samarbejde med  

 kommunerne i regionen fælles større kontrolaktioner.
 Regionernes kontrolarbejde, der i vidt omfang udføres som  

 punktvis kontrol, skal, i det omfang det er muligt, koordineres med de  

 kommunale skatteforvaltningers skattekontrol, således at kontrollen af  

 virksomhederne opleves som samordnet kontrol.
 Told- og skatteregionerne påser, at der sker en ensartet  

 udtagelse og bedømmelse af ansvarssager, og at der ikke udtages bagatelsager.
 For så vidt angår Københavns og Frederiksberg kommuner varetages  

 ovennævnte opgaver vedrørende ansvarssager af kommunerne selv, medens de  

 øvrige  

 opgaver varetages af Told- og Skattestyrelsen.
Told- og Skattestyrelsens opgaver Told- og Skattestyrelsen har ansvaret for planlægning og  

 koordinering af den samlede kontrolindsats, herunder planlægning af  

 landsdækkende kontrolaktioner samt ansvaret for, at indberetningen fra de  

 oplysningspligtige til de centrale registre sker korrekt.
 Styrelsens kontrolvirksomhed omfatter instruktion, vejledning og  

 bistand til regioner og kommuner i forbindelse med konkrete  

 kontrolaktiviteter.
 Følgende er planlagt gennemført i ligningsplanperioden:
-  

 	  

 Der iværksættes en  

 oplysnings- og kontrolaktion rettet mod den professionelle idræt og dens  

 økonomiske grundlag.
Aktionen vil omfatte kontrol af udbetalinger til  

 professionelle idrætsudøvere, sponsorindtægter, transferbeløb og  

 entreindtægter  

 m.v., og skal rettes mod alle skatte- og afgiftsmæssige forhold i relation  

 til  

 klubberne.
Kontrollen af enkeltudøvere gennemføres ved kommunernes ligning på  

 grundlag af oplysninger tilvejebragt fra aktionen.
-  

 	  

 I  

 selskabstømningskomplekset genoptages aktieavance- eller udlodningsbeskatning  

 for sælgere, der frivilligt eller i henhold til dom betaler erstatning for  

 tabte selskabsskatter, med henblik på fradrag af erstatningen i det tidligere  

 beskattede beløb.
Desuden genoptages tømte selskabers skatteansættelser i det  

 omfang, der under erstatningssagerne fremkommer oplysninger, som kan begrunde  

 reguleringer af tidligere gennemført beskatning.
 -  

 	  

 Der gennemføres en  

 kontrol af en række større virksomheder med internationale forhold.
 -  

 	  

 Samarbejdet med de  

 øvrige nordiske lande om simultane revisioner af internationale virksomheder  

 fortsættes.
 -  

 	  

 Der er fortsat et  

 behov for koordineret kontrol af undragelser med skat og moms samt socialt  

 bedrageri, hvorfor der i samarbejde med kommunerne, de sociale myndigheder,  

 Direktoratet for Arbejdsløshedsforsikringen og politiet søges etableret  

 særlige  

 kontrolaktiviteter rettet mod udvalgte brancher.
 Told- og Skattestyrelsen udarbejder ligningsvejledningen og  

 udsender cirkulærer og anvisninger til brug ved tilrettelæggelsen og  

 gennemførelsen af ligningsarbejdet.
Ligningsvejledningen udsendes i marts måned 1998 og finder  

 anvendelse ved ligningen for indkomståret 1997. Den giver udtryk for Told- og  

 Skattestyrelsens opfattelse af gældende ret og skal i almindelighed følges af  

 skattemyndighederne.
De anvisninger, der er vedtaget af Ligningsrådet, er  

 indarbejdet i ligningsvejledningen.
Disse skal lægges til grund ved  

 ligningen.
Told- og Skattestyrelsen sørger for udvikling og drift af de  

 centrale skatte- og indtægtsregistre.
Oplysningerne fra disse registre  

 stilles  

 under hensyntagen til indgåede aftaler til rådighed for de kommunale  

 skattemyndigheder.
Told- og Skattestyrelsen sikrer ved udsendelse af administrative  

 retningslinier, at skattestraffesager behandles ensartet.
Styrelsen medvirker  

 endvidere til, at sagsbehandlingen ved politi og domstole fremmes mest  

 muligt.
Styrelsen orienterer om ny skattelovgivning m.v.
Der lægges vægt  

 på, at skattereglerne gøres forståelige for borgerne og virksomhederne.
Told- og Skattestyrelsen, den 6. marts  

 1998 Frantz Howitz /Kirsten Otbo Bilag 1 Definitioner på de 3 kontrolprocesser Ligningsmæssig gennemgang Ved ligningsmæssig gennemgang forstås kontrol- og  

 ligningshandlinger, der foretages efter visitering, og indebærer en  

 skattemæssig stillingtagen til enkeltposter i selvangivelsen/regnskabet.  

 Stillingtagen  

 forudsættes gennemført på det formelle plan i relation til gældende  

 lovgivning  

 uden dyberegående kontrol af det materielle grundlag.
 For personligt erhvervsdrivende omfatter ligningsmæssig  

 gennemgang desuden undersøgelser rettet imod skattemæssige korrektioner til  

 regnskabet.
 Den ligningsmæssige gennemgang skal omfatte kontakt til  

 skatteyderen/virksomheden, skatteyderens/virksomhedens repræsentant eller  

 andre  

 myndigheder, herunder penge-, realkredit- eller pensionsinstitutter,  

 samhandelspartnere  

 m.v. efter skattekontrolloven og andre forvaltninger internt i kommunen til  

 oplysning af sagen.
 Aktiviteten ligningsmæssig gennemgang kan initieres såvel  

 på grundlag af interne vurderinger, som på grundlag af eksterne i form af  

 systemadviseringer og henvendelser fra andre myndigheder eller fra  

 skatteyderen  

 m.v.
Revision Ved en revision forstås handlinger, der under hensyn til  

 væsentlighed og risici, er nødvendige for at erhverve en begrundet  

 overbevisning om, at skatteyderens /virksomhedens vare- og pengestrømme er  

 korrekt registreret.
 Hertil kommer handlinger i forbindelse med undersøgelse  

 af, om aktivernes ejendomsforhold er korrekte, værdiansættelse og  

 tilstedeværelse, samt korrekt registrering/angivelse af  

 kapitaltilvejebringelse.
 Revisionens formål er at undersøge, om retsgrundlaget  

 (subjektiv skattepligt) for skattepligt er til stede, og om  

 skatteyderens/virksomhedens skattepligtige indkomst (objektiv skattepligt) er  

 opgjort i overensstemmelse med gældende skatteregler.
 Gennem revisionen - som skal omfatte kontakt til  

 skatteyderen/virksomheden, skatteyderens/virksomhedens repræsentant eller  

 andre  

 myndigheder, herunder penge-, realkredit- eller pensionsinstitutter,  

 samhandelspartnere m.v. efter skattekontrolloven og andre forvaltninger  

 internt  

 i kommunen - sikres dokumentation for, hvori fejl, mangler eller  

 tvivlsspørgsmål består.
 Desuden skal revisionen omfatte en gennemførelse af  

 revisionsmæssige arbejdsprocedurer vedrørende selve regnskabsgrundlaget med  

 henblik på konstatering af eventuelle materielle og formelle fejl og  

 lovovertrædelser.
 Skatteydere, der tages op til revision, skal vurderes ud  

 fra kriterier om væsentlighed og risici, således at samtlige hovedområder,  

 herunder fravalgte hovedområder, bliver vurderet og kommenteret i relation  

 til  

 en helhedsbedømmelse.
 Revision vil typisk vedrøre nedennævnte hovedområder:
-  

 	  

 Omsætning -  

 	  

 Varekøb -  

 	  

 Igangværende arbejder -  

 	  

 Lønninger -  

 	  

 Omkostninger -  

 	  

 Afskrivninger -  

 	  

 Finansielle  

 indtægter/udgifter -  

 	  

 Immaterielle  

 anlægsaktiver -  

 	  

 Materielle anlægsaktiver -  

 	  

 Omsætningsaktiver -  

 	  

 Gæld -  

 	  

 Egenkapitalen -  

 	  

 Skattemæssige  

 korrektioner.
Partiel revision Partiel revision dækker de kontrolformer, der ikke falder  

 under ligningsmæssig gennemgang eller revision.
 Partiel revision relaterer sig alene til en eller nogle af  

 regnskabets hovedposter.
 Ved partiel revision skal der være opklarende kontakt til  

 skatteyderen/virksomheden, skatteyderens/virksomhedens repræsentant eller  

 andre  

 myndigheder, herunder penge-, realkredit- eller pensionsinstitutter,  

 samhandelspartnere m.v. efter skattekontrolloven og andre forvaltninger  

 internt  

 i kommunen til oplysning vedrørende selve regnskabsgrundlaget.
Desuden skal partiel revision omfatte en gennemførelse af  

 revisionsmæssige arbejdsprocedurer vedrørende selve regnskabsgrundlaget med  

 henblik på konstatering af eventuelle materielle og formelle fejl og  

 lovovertrædelser I modsætning til revision er der for partiel revision kun  

 krav om, at udvalgte områder skal kommenteres i sagen.
