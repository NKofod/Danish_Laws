 Landsskatteretskendelse af 12. marts 2002 vedr.  

 afskrivningsgrundlaget for en landsbrugsejendom.
 A A/S klage vedrører det forhold, at skattemyndigheden har  

 ændret hans afskrivningsgrundlag vedr. driftsbygningerne på en  

 landbrugsejendom  

 med virkning for de skattemæssige afskrivninger.
 Skattemyndigheden har derved henvist til skattestyrelseslovens §  

 35, stk. 1, litra 2 samt cirkulæret til loven pkt. 4.3. og ved den fornyede  

 beregning af afskrivningsgrundlaget anvendt de tekniske værdier  

 for  

 driftsbygningerne.
 Skatteankenævnet, der har stadfæstet ansættelserne på dette  

 punkt, har som begrundelse herfor anført følgende:
   

  

 Vedrørende ændring af  

 afskrivningsgrundlaget:
 Det er skatteankenævnets vurdering, at af de ovennævnte domme  

 m.v. kan TfS 1995 nr. 469 anvendes: I denne fastslås det, at hvis  

 afskrivningsgrundlaget beror på en beregning kan afskrivningsgrundlaget  

 ændres  

 uden begrænsninger i tid, men selve indkomstansættelserne kun kan ændres 3 år  

 tilbage.
 Skatteankenævnet fastholder skatteadministrationens afgørelse på  

 dette punkt.
 .
 I Deres klage af 20. april 2001 oplyser De, at kommunen har  

 godkendt afskrivningsgrundlaget for 1992 og anfører, at  

 afskrivningsgrundlaget  

 af den grund ikke efterfølgende kan ændres.
 Det er skatteankenævnets vurdering, at sagen af kommunen er  

 godkendt på et forkert grundlag idet praksis er beskrevet i  

 Ligningsvejledningen 1997 afsnit E.C.4.1.9.3.
 Skatteankenævnet kan tiltræde Skatteadministrationens  

 begrundelser og henvisning på dette punkt.
 Imidlertid er denne godkendelse sket på et forkert grundlag,  

 hvilket ikke udelukker en efterfølgende ændring, jf. afgørelse fra Østre  

 landsret af 7/9 1994, TfS 1994.640, hvor Landsretten udtalte, at det kunne  

 ikke  

 efter lighedsgrundsætningen føre til et andet resultat, at en underordnet  

 myndighed i en anden tilsvarende sag havde truffet en fejlagtig afgørelse.
 Klager havde påstået, at beskatning ikke kunne finde sted, idet  

 andre tilsvarende sager ikke var blevet beskattet.
 Skatteankenævnet er af den opfattelse at der ikke er tale om der  

 er opstået en retsbeskyttelse på grund af at kommunen tidligere har godkendt  

 afskrivninger og afskrivningsgrundlaget.
 Ligningsvejledningen 1999 afsnit A.H.4.1.1.6. omtaler  

 tilkendegivelser fra kommunale myndigheder, her kan der ikke uden videre  

 støttes ret på en forkert tilkendegivelse.
 Lovregler: skattestyrelsesloven § 35.
Skatteankenævnet har ved sin kendelse alene behandlet de  

 påklagede forhold Klagerens revisor påstår over for Landsskatteretten, at det i  

 1992 selvangivne afskrivningsgrundlag ikke kan ændres, da afgørelsen beror på  

 et skøn, jf. skattestyrelseslovens § 35, stk. 1, nr. 2.
 Landsskatteretten  

  

 skal indledningsvis bemærke, at skattestyrelseslovens § 35, stk. 1, litra 2,  

 er  

 en videreførsel af den tidligere retstilstand, jf. eksempelvis TfS 1995.469  

 (LSR).
 Landsskatteretten må efter de foreliggende oplysninger lægge til  

 grund, at klageren erhvervede en andel på 50 % af den pågældende ejendom i  

 1992  

 og samme år vedlagde selvangivelsen en opgørelse af afskrivningsgrundlaget.
 Den selvangivne opgørelse af afskrivningsgrundlaget for  

 driftsbygningerne blev foretaget efter sædvanlig praksis, hvorved der ved  

 fordelingen af anskaffelsessummen i forholdet til den offentlige vurdering  

 pr.  

 1/1 1992 toges hensyn til grundværdien, stuehusets værdi og værdien af  

 driftsmidler og installationer.
 En sådan selvangiven opgørelse har stedse i praksis anset at  

 være udtryk for et faktisk skøn.
 Det må videre lægges til grund, at klagerens daværende  

 bopælskommune ved en påtegning på blanket R 75 godkendte  

 afskrivningsgrundlaget  

 og meddelte klageren dette.
 De stedlige skattemyndigheder har derfor ikke haft hjemmel i §  

 35, stk. 1, litra 2, til at foretage en ændring af det tidligere skønsmæssigt  

 selvangivne afskrivningsgrundlag, der tilmed er godkendt ved ligningen.
 Da der heller ikke efter de foreliggende oplysninger er grundlag  

 for at anse tilfældet som faldende ind under suspensionsreglen i  

 skattestyrelseslovens § 35, stk. 1, litra 6, vil der være at give medhold i  

 påstanden.
