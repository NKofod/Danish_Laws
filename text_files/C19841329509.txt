 I henhold til Landbrugsministeriets regulativ af 15. august 1967 \pa 1  

 omfatter kvalitetskontrollen en bakteriologisk undersøgelse af kødfrysevarer  

 til eksport.
 Kvalitetsudvalget fastsætter i medfør heraf, at partier af hakket oksekød  

 og rå, hakkede kødvarer fremstillet heraf, skal henvises til kontrolanalyse,  

 hvis der ved en orienterende undersøgelse af enkeltprøver på Slagteri- og  

 Konserveslaboratoriet enten findes kimtal højere end de af importlandet  

 fastsatte krav, eller kimtal, der overstiger den af kvalitetsudvalget  

 fastsatte grænse for acceptabel kvalitet (tillæg 1). Kontrolanalyser kan  

 foretages uden forudgående orienterende undersøgelser.
Ved kontrolanalyser undersøges 5 prøver tilfældigt udtaget fra det  

 pågældende parti, og de bakteriologiske resultater vurderes efter de i  

 importlandet gældende regler.
Er grænsen for kimtal overtrådt, kendes partier  

 uegnet til eksport til det pågældende marked. Ønskes partiet afsendt til  

 andet marked eller anvendt til andre produktioner skal laboratoriet tilsendes  

 skriftlig ansøgning herom.
Dog kan partier med kimtal, der overstiger  

 kvalitetskontrollens grænse for acceptabel kvalitet ikke eksporteres.
Til  

 vurdering heraf anvendes gennemsnitsværdien af de 5 kontrolanalyser.
 Angående »Ude af løbende produktion« gælder cirkulære nr. 11. I  

 tillæg 1 er opført de markeder, som ifølge laboratoriets oplysninger har  

 fastsat bakteriologiske kriterier for de af cirkulæret omhandlede varer.  

 Endvidere er anført kvalitetskontrollens kimtalsgrænse og de enkelte landes  

 importregler.
 Ovenstående cirkulære er fastsat af kvalitetsudvalget til ikrafttræden 1.  

 februar 1985.
