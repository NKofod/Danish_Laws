Cirkulære  

 om industrisamarbejde ved køb af forsvarsmateriel Bemyndigelsen til at fastsætte regler om  

 industrisamarbejde fremgår af § 6 a i lov om erhvervsfremme, jf.  

 lovbekendtgørelse nr. 992 af 8. december 2003, som ændret ved lov nr. 1464 af  

 22.  

 december 2004. I henhold hertil fastsættes:
Kapitel 1 Procedurer og betingelser ved indgåelse af  

 industrisamarbejdsaftaler § 1.  

  

 Forsvarets udbudsmateriale om nyanskaffelse  


  

 af forsvarsmateriel til udenlandske  

 leverandører skal indeholde oplysning om, at leverandøren inden kontrahering  

 skal have indgået en industrisamarbejdsaftale med Erhvervs- og  

 Byggestyrelsen,  

 medmindre Erhvervs- og Byggestyrelsen med det pågældende land har indgået en  

 gensidig aftale om ikke at anvende industrisamarbejdsaftaler ved  

 nyanskaffelser  

 af forsvarsmateriel.
Stk. 2.  

  

 Samtidig med  

 udsendelsen af udbudsmaterialet notificerer den indkøbende institution  

 Erhvervs-  

 og Byggestyrelsen og Dansk Industri om udbuddet.
Notifikationen skal  

 indeholde  

 oplysninger om navnet på anskaffelsesprojektet, hvilken type  

 industrisamarbejdsaftale, der vil være påkrævet, udbudsnummer og navne på de  

 udenlandske leverandører, der har modtaget udbudsmaterialet.
 Stk. 3.  

  

 Når Forsvaret  

 forelægger et aktstykke for Folketingets Finansudvalg til endelig politisk  

 godkendelse af anskaffelsen, skal det af aktstykket fremgå, at der kræves en  

 forudgående indgåelse af en industrisamarbejdsaftale med Erhvervs- og  

 Byggestyrelsen.
 § 2.  

  

 Det  

 skal fremgå af Forsvarets kontrakt med den udenlandske leverandør, at den  

 udenlandske leverandør forinden skal have indgået en industrisamarbejdsaftale  

 med Erhvervs- og Byggestyrelsen, og at industrisamarbejdsaftalen kan  

 indeholde  

 en forpligtelse til at stille en bankgaranti.
Stk. 2.  

  

 Erhvervs- og  

 Byggestyrelsen underretter skriftligt Forsvaret, når der er indgået en  

 industrisamarbejdsaftale  

 med en potentiel leverandør.
Herefter kan Forsvaret indgå kontrakt med den  

 pågældende  

 leverandør.
 Stk. 3.  

  

 Nærværende  

 cirkulære må ikke have opsættende virkning på det danske Forsvars anskaffelse  

 af forsvarsmateriel, hvis hensynet til Rigets sikkerhed ikke muliggør  

 rettidig  

 indgåelse af en industrisamarbejdsaftale.
 Stk. 4.  

  

 Det skal fremgå  

 af kontrakter, Forsvaret indgår i henhold til stk. 3, at den udenlandske  

 leverandør  

 snarest skal indgå en industrisamarbejdsaftale med Erhvervs- og  

 Byggestyrelsen,  

 og at industrisamarbejdsaftalen vil kunne indeholde en forpligtelse til at  

 stille en bankgaranti.
Stk. 5.  

  

 Såfremt  

 Forsvaret har indgået kontrakt med en udenlandsk leverandør i henhold til  

 stk.  

 3, skal Forsvaret umiddelbart derefter underrette Erhvervs- og Byggestyrelsen  

 herom med en begrundelse.
I sådanne tilfælde skal Erhvervs- og Byggestyrelsen  

 snarest  

 muligt efter anskaffelsen indgå en industrisamarbejdsaftale med den  

 udenlandske  

 leverandør.
 Stk. 6.  

  

 Når Forsvaret  

 har indgået kontrakt med en udenlandsk leverandør, underretter Forsvaret  

 Erhvervs- og Byggestyrelsen om navn på anskaffelsen, udbuds- eller  

 kontraktnummer, journalnummer, kontraktbeløbet vedrørende forsvarsmateriel og  

 navn på den udenlandske leverandør.
 Stk. 7. Forsvarets  

 forpligtelser i henhold til nærværende cirkulære skal afspejles i Forsvarets  

 interne retningslinier om køb af forsvarsmateriel.
 § 3.  

  

 I  

 tilfælde, hvor sælger af forsvarsmateriellet er en udenlandsk stat, og hvor  

 et  

 privat firma står for leverancen, skal Erhvervs- og Byggestyrelsen indgå  

 industrisamarbejdsaftale  

 med det leverende private firma.
Kapitel 2 Industrisamarbejdsaftalernes indhold § 4.  

  

 Erhvervs- og Byggestyrelsen skal, inden Forsvaret kontraherer med en  

 udenlandsk  

 leverandør om køb af forsvarsmateriel, indgå en industrisamarbejdsaftale med  

 den  

 udenlandske leverandør til Forsvaret for 100 % af kontraktbeløbet vedrørende  

 køb af forsvarsmateriel for alle kontrakter på 25 mio. kr og derover.  

 Kontraktsproget er engelsk.
 Stk. 2.  

  

 Ved Forsvarets anskaffelser  

 på mellem 5 og op til 25 mio. kr. skal Erhvervs- og Byggestyrelsen indgå en  

 sovende aftale (benævnt ICC 3 (Industrial Cooperation Contract) i  

 vejledningen)  

 med den udenlandske leverandør, som forpligter denne til at indgå en  

 industrisamarbejdsaftale, hvis leverancerne til Forsvaret over en periode på  

 5  

 år overstiger 25 mio.kr.
 Stk. 3.  

  

 Ved Forsvarets  

 anskaffelser på mellem 25 mio. kr. og op til 100 mio. kr. skal Erhvervs- og  

 Byggestyrelsen indgå en industrisamarbejdsaftale (benævnt ICC 2 i  

 vejledningen)  

 med den udenlandske leverandør, hvorefter Erhvervs- og Byggestyrelsen  

 forpligter den udenlandske leverandør til at følge en afviklingsplan og  

 sluttidspunkt  

 for opfyldelse af kravet om placering af ordrer hos forsvarsrelaterede danske  

 virksomheder for 100 % af kontraktbeløbet.
 Stk. 4.  

  

 Ved Forsvarets  

 anskaffelser på 100 mio. kr. og derover skal Erhvervs- og Byggestyrelsen  

 indgå en  

 industrisamarbejdsaftale med den udenlandske leverandør (benævnt ICC 1 i  

 vejledningen), der - udover krav om placering af ordrer hos danske  

 forsvarsrelaterede virksomheder for 100 % af kontraktbeløbet, en  

 afviklingsplan  

 og sluttidspunkt - forpligter den udenlandske leverandør til senest 2 år  

 efter  

 undertegnelse af købsaftalen med Forsvaret at indgå kontrakter med  

 danske forsvarsrelaterede virksomheder  

 for minimum 30 % af kontraktbeløbet.
 Stk. 5.  

  

 Af kontrakter,  

 som Erhvervs- og Byggestyrelsen indgår i henhold til stk. 4, skal fremgå, at  

 den udenlandske leverandør, der indgår kontrakter med danske  

 forsvarsrelaterede  

 virksomheder for mere end 30 % inden 2 år, har ret til en reduktion af den  

 samlede forpligtelse, svarende til overopfyldelsen.
 Stk. 6.  

  

 I aftaler, der  

 indgås i henhold til stk. 4, skal den udenlandske leverandør forpligtes til  

 at  

 stille en bankgaranti over for Erhvervs- og Byggestyrelsen som sikkerhed for,  

 at der indgås kontrakter med forsvarsrelaterede danske virksomheder for  

 minimum  

 30 % af kontraktbeløbet senest 2 år efter kontraktindgåelsen med Forsvaret.  

 Bankgarantien skal stilles senest 1 år efter indgåelse af kontrakten med  

 Forsvaret for det beløb, der på dette tidspunkt måtte mangle op til, at der  

 er  

 indgået kontrakter med forsvarsrelaterede danske virksomheder for 30 %.  

 2 år efter kontraktindgåelsen med Forsvaret  

 skal Erhvervs- og Byggestyrelsen kræve  

 garantien indfriet for det beløb, der på dette tidspunkt måtte mangle op til,  

 at der er indgået kontrakter med forsvarsrelaterede danske virksomheder for  

 30  

 %.
 Stk. 7.  

  

 Erhvervs- og  

 Byggestyrelsen underretter skriftligt den udenlandske leverandør, forinden  

 Styrelsen kræver en bankgaranti indfriet.
 Stk. 8.  

  

 Såfremt den  

 udenlandske leverandør ikke stiller bankgaranti i henhold til stk. 6, skal  

 Erhvervs-  

 og Byggestyrelsen straks udelukke den udenlandske leverandør fra at indgå i  

 nye  

 kontrakter med Forsvaret uden yderligere varsel, jf. dog § 10, stk. 1.
 Stk. 9.  

  

 Det skal af  

 industrisamarbejdsaftalen fremgå, at indfrielse af en bankgaranti, helt eller  

 delvist, ikke løser den udenlandske leverandør fra sin forpligtelse til at  

 indgå kontrakter med danske virksomheder for 100 % af kontraktværdien med  

 Forsvaret.
 Stk. 10.  

  

 Erhvervs- og  

 Byggestyrelsen vil i helt ekstraordinære tilfælde kunne aftale ændringer af  

 tidsfristen for opfyldelse af 30 procentkravet med den udenlandske  

 leverandør.
Kapitel 3 Anvendelse af indtægter fra  

 industrisamarbejdsaftaler § 5.  

  

 Provenu fra indfriede bankgarantier skal af Erhvervs- og Byggestyrelsen  

 anvendes først til betaling for administrationen af  

 industrisamarbejdsaftalerne  

 og dernæst til at iværksætte forsknings- og udviklingsaktiviteter, som har  

 til  

 formål at fremme opfyldelsen af fremtidige forsvarsmaterielbehov for  

 Forsvaret.  

 Det skal ske i samråd med Forsvaret og den forsvarsrelaterede industri.
De  

 bevillingsmæssige  

 konsekvenser indarbejdes på FFL 2006 og evt. på forslag til lov om  

 tillægsbevilling for 2005.
Kapitel 4 Tillægsaftaler og bankingaftaler § 6.  

  

 Såfremt Forsvaret anskaffer yderligere forsvarsmateriel fra en udenlandsk  

 leverandør,  

 som allerede har indgået en industrisamarbejdsaftale i henhold til § 4, stk.  

 3  

 og stk. 4, skal Erhvervs- og Byggestyrelsen indgå en tillægsaftale (addendum)  

 med den udenlandske leverandør.
I tillægsaftalen skal fastlægges en revideret  

 afviklingsplan for den samlede forpligtelse.
 Stk. 2.  

  

 Af  

 tillægsaftaler på 100 mio. kr. og derover skal fremgå, at vilkår i henhold  

 til  

 § 4, stk. 4, jf. stk. 5 til stk. 9, gælder for tillægsaftalen.
 § 7.  

  

 Erhvervs- og Byggestyrelsen kan indgå en aftale med potentielle udenlandske  

 leverandører om, at ordrer, som den potentielle udenlandske leverandør vil  

 placere hos danske forsvarsrelaterede virksomheder, kan modregnes i  

 forpligtelsen til placering af ordrer under fremtidige  

 industrisamarbejdsaftaler  

 mellem Erhvervs- og Byggestyrelsen og den pågældende potentielle leverandør.
 Stk. 2.  

  

 Erhvervs- og  

 Byggestyrelsen kan indgå aftale med en udenlandsk leverandør om godskrivning  

 af  

 overopfyldelse af ordreplaceringsforpligtelsen under en bestående  

 industrisamarbejdsaftale i fremtidige industrisamarbejdsaftaler.
 Stk. 3.  

  

 Aftaler i  

 henhold til stk. 1 og stk. 2, benævnes bankingaftaler.
Stk. 4.  

  

 Det skal af  

 bankingaftaler fremgå, at disse udløber 2 år efter indgåelse.
Erhvervs- og  

 Byggestyrelsen  

 kan forlænge udløbsfristen, såfremt Styrelsen skønner dette hensigtsmæssigt.
 Stk. 5.  

  

 Det skal af  

 bankingaftalen fremgå, at der efter udløb af aftalen ikke kan ske overførsel  

 af  

 overopfyldelse til en ny bankingaftale, og at denne ikke kan anvendes til  

 opfyldelse af kravet om placering af ordrer for 30 % af kontraktbeløbet inden  

 2  

 år, jf. § 4, stk. 4.
Kapitel 5 Oplysningspligter og administration af  

 industrisamarbejdsaftalerne § 8.  

  

 Det  

 skal af Erhvervs- og Byggestyrelsens industrisamarbejdsaftaler fremgå, at den  

 udenlandske leverandør er forpligtet til én gang årligt, den 1. marts, at  

 rapportere elektronisk til Erhvervs- og Byggestyrelsen om opfyldelsen af  

 aftalen.
Styrelsen skal forpligte den udenlandske leverandør til at redegøre  

 for indgåede kontrakter og fakturerede køb.
Styrelsen skal kræve rapporten  

 indgivet  

 i den af Styrelsen fastlagte skabelon.
 Stk. 2.  

  

 På grundlag af  

 rapporteringen efter stk. 1, nedskriver Erhvervs- og Byggestyrelsen den  

 udenlandske leverandørs forpligtelse med det beløb, som leverandøren indgår  

 kontrakter for med danske forsvarsrelaterede virksomheder med en faktor 1.
 Stk. 3.  

  

 Erhvervs- og  

 Byggestyrelsen kan dog godkende en større nedskrivning med en faktor større  

 end  

 1, hvis den udenlandske leverandør medvirker til teknologioverførsel,  

 udviklingssamarbejde, investeringer eller lignende, som bibringer danske  

 forsvarsrelaterede virksomheder betydelige muligheder for teknologiudvikling,  

 samarbejde eller vækst.
 Stk. 4.  

  

 Hvis den  

 udenlandske leverandør anmoder om en nedskrivningsfaktor højere end 1, skal  

 Erhvervs- og Byggestyrelsen anmode den administrerende direktør for den  

 involverede danske virksomhed om at informere om den værdi og betydning, som  

 samarbejdet  

 med den udenlandske leverandør har for virksomheden.
 Stk. 5.  

  

 Erhvervs- og  

 Byggestyrelsen kan ved beregning af opfyldelse af 30 procentskravet, jf. § 4,  

 stk. 4, ikke anvende en faktor højere end 1.
 Stk. 6.  

  

 Erhvervs- og  

 Byggestyrelsen underretter skriftligt leverandøren om den foretagne  

 nedskrivning.
 § 9.  

  

 Erhvervs- og Byggestyrelsen kan til enhver tid afkræve danske virksomheder,  

 der  

 modtager ordrer fra udenlandske leverandører af forsvarsmateriel på grundlag  

 af  

 en industrisamarbejdsaftale mellem Erhvervs- og Byggestyrelsen og den  

 udenlandske leverandør, alle fornødne oplysninger med henblik på Styrelsens  

 kontrol med den udenlandske leverandørs opfyldelse af  

 industrisamarbejdsaftalen.
 Stk. 2.  

  

 I forbindelse  

 med kontrol efter stk. 1, kan Erhvervs- og Byggestyrelsen kræve at  

 oplysninger  

 attesteres af den danske virksomheds administrerende direktør eller af  

 virksomhedens revisor.
 § 10.  

  

 Erhvervs- og Byggestyrelsen rådgiver potentielle udenlandske leverandører om  

 indgåelse af industrisamarbejdsaftaler.
 § 11.  

  

 I  

 tilfælde, hvor en dansk virksomhed står som udenlandsk leverandør af  

 forsvarsmateriel til andre landes forsvar, og som følge heraf har påtaget sig  

 en forpligtelse til industrisamarbejde, kan Erhvervs- og Byggestyrelsen indgå  

 en aftale med andre stater om at udligne den danske virksomheds forpligtelser  

 til industrisamarbejde med udenlandske leverandørers tilsvarende  

 forpligtelser  

 i Danmark.
 Stk. 2.  

  

 Hvis en  

 udligning efter stk. 1 skal foretages, skal Erhvervs- og Byggestyrelsen sikre  

 sig skriftlig tilsagn herom fra den danske virksomheds administrerende  

 direktør,  

 de berørte udenlandske leverandører og de berørte udenlandske myndigheder.
Kapitel 6 Sanktioner ved udenlandske leverandørers  

 misligholdelse § 12.  

  

 Såfremt  

 en udenlandsk leverandør misligholder sine forpligtelser i henhold til en  

 industrisamarbejdsaftale, kan Erhvervs- og Byggestyrelsen udelukke denne fra  

 at  

 opnå nye kontrakter med Forsvaret, indtil de udestående forpligtelser er  

 opfyldt.
 Stk. 2.  

  

 Erhvervs- og  

 Byggestyrelsen kan offentliggøre hvilke leverandører, der er udelukket fra at  

 opnå kontrakter med Forsvaret.
Kapitel 7 Følgegruppen § 13.  

  

 Erhvervs- og Byggestyrelsen nedsætter en Følgegruppe for  

 industrisamarbejdsaftaler med repræsentanter udpeget af Forsvarsministeriet,  

 Forsvarskommandoen, Dansk Industri og CO-Industri.
Erhvervs- og  

 Byggestyrelsen  

 er formand og sekretariat for Følgegruppen.
Stk. 2.  

  

 Erhvervs- og  

 Byggestyrelsen orienterer Følgegruppen om status for indgåelsen af nye  

 industrisamarbejdsaftaler  

 og godkendelse af afvikling på bestående industrisamarbejdsaftaler mindst to  

 gange årligt.
Følgegruppen orienteres også om afvigelser fra standardmæssige  

 krav i nye aftaler og om godkendelse af faktorer.
 Stk. 3.  

  

 Erhvervs- og  

 Byggestyrelsen hører Følgegruppen om principielle spørgsmål i forbindelse med  

 industrisamarbejdsaftalerne,  

 om udelukkelse af leverandører fra at opnå nye kontrakter og om godkendelse  

 af nedskrivningsfaktorer  

 større end 3, jf. § 8, stk. 4.
Økonomi- og Erhvervsministeriet, den 13.  

 april 2005 Bendt Bendtsen /Niels Erik D.
Jensen Bilag 1 Baggrund for nærværende cirkulære om  

 industrisamarbejde I forbindelse med Forsvarets indkøb af forsvarsmateriel  

 har Folketinget givet økonomi- og erhvervsministeren hjemmel til at udstede  

 regler for industrisamarbejde og kræve de nødvendige oplysninger af  

 virksomhederne.
 Formålet med industrisamarbejdsaftalerne er at styrke  

 danske forsvarsrelaterede virksomheders teknologiske niveau, markedsadgang og  

 samarbejde med udenlandske leverandører af forsvarsmateriel.
 I en industrisamarbejdsaftale forpligter Erhvervs- og  

 Byggestyrelsen en udenlandsk leverandør af forsvarsmateriel til Forsvaret til  

 at lægge ordrer hos danske forsvarsrelaterede virksomheder for et beløb  

 svarende til mindst 100 % af forsvarskontraktens værdi vedrørende  

 forsvarsmateriel.
 I nærværende cirkulære fastsættes reglerne for, hvorledes  

 Erhvervs- og Byggestyrelsen, der er ansvarlig for industriaftalernes  

 indgåelse  

 og administration, og Forsvarsministeriet med tilhørende institutioner, som  

 indkøber skal forholde sig.
Cirkulæret erstatter de hidtil administrativt fastsat  

 gældende retningslinjer for industrisamarbejdet.
Erhvervs- og Byggestyrelsen  

 udarbejder løbende en vejledning til offentligheden om industrisamarbejdet.
Ikke alle større forsvarsmaterielanskaffelser medfører en forpligtelse  

 til at indgå en industrisamarbejdsaftale.
Det gælder f.eks. ordrer placeret i  

 Danmark, anskaffelse af brugt eller civilt materiel, projektadministration og  

 -dokumentation, tjenesterejser og uddannelse i forbindelse med projekter samt  

 bygge- og anlægsarbejder.
 De forpligtelser, der påhviler danske virksomheder, der  

 nyder godt af industrisamarbejdsaftalerne, fastlægges i Bekendtgørelse om  

 industrisamarbejde ved køb af forsvarsmateriel.
