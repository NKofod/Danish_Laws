 Den 30. november 1992 undertegnedes der i Kampala en overenskomst mellem  

 Danmark og Uganda, ifølge hvilken den danske regering i 1992-93 yder et beløb  

 på 51 millioner kroner til finansiering af et betalingsbalancestøtteprogram.
 Programmet har til formål at medvirke til, at Uganda kan opnå en holdbar  

 betalingsbalanceposition, således at Ugandas voksende importbehov kan  

 imødekommes af landets egne ressourcer ved valutaindtjening fra vareeksport  

 m.m.
Bevillingen dækker støtte til et nyetableret valuta-auktionssystem, der  

 bidrager til at gøre udenlandsk valuta alment tilgængelig for ugandiske  

 virksomheder.
Endvidere gives der bistand til afbetaling af Ugandas  

 udlandsgæld, og endelig støttes fortsættelsen af en kreditfacilitet for  

 ugandiske industrivirksomheder til import af nødvendige råvarer og  

 reservedele fra Danmark og visse tredjeverdenslande.
