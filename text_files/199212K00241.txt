Nr LSF 241 Forslag til Lov om ændring af lov om en realrenteafgift af visse  

 pensionskapitaler m.v. (Afgiftsfrit byggeri i 1993 og 1994) Fremsat af skatteministeren (Stavad) den 17. marts 1993 Vedtaget ved tredjebehandling den 29. april 1993 Lov nr. 274 af 06/05/1993 § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 867 af 22. oktober 1992, som ændret ved lov nr. 1034 af  

 19. december 1992 og § 1 i lov nr. 186 af 14. april 1993, foretages følgende  

 ændringer:
 1. I § 3, stk. 3, indsættes efter nr. 11 som nyt nummer:
 »12) formueafkast af nyopført fast ejendom samt formueafkast af  

 ejendom efter § 3 b, stk. 1, nr. 2, hvis den realrenteafgiftspligtige har  

 påbegyndt byggeriet i perioden 1. januar 1993 til og med den 31. december  

 1994 og færdiggjort det senest den 31. december 1997, samt formueafkast af  

 ombygnings- og forbedringsudgifter vedrørende disse ejendomme,».
 Nr. 12 og 13 bliver herefter nr. 13 og 14.
 2. I § 3 b indsættes efter stk. 6 som nyt stykke:
» Stk. 7. De i stk. 1 nævnte investeringer, der henføres til  

 afgiftsårene 1993 og 1994, er afgiftsfri uanset de afholdte udgifters  

 størrelse.« 3. I § 3 c, stk. 5, indsættes som nyt punktum efter sidste  

 pkt.:
»Udgifter vedrørende ejendom, der er afgiftsfri efter § 3, stk. 3,  

 nr. 12, medregnes ikke som udgift til investering.« § 2 Loven finder anvendelse fra og med realrenteafgiftsåret 1993.
Oprindeligt fremsat forslag § 1 I lov om en realrenteafgift af visse pensionskapitaler m.v., jf. lovbekg.  

 nr. 867 af 22. oktober 1992 som ændret ved lov nr. 1034 af 19. december 1992,  

 foretages flg. ændringer:
 1. I § 3, stk.3, indsættes efter nr. 11, som nyt nummer:
 »12) formueafkast af nyopført fast ejendom samt formueafkast af  

 ejendom efter § 3b, stk.1, nr. 2, hvis den realrenteafgiftspligtige har  

 påbegyndt byggeriet i perioden 1. januar 1993 til og med den 31. december  

 1994 og færdiggjort det senest den 31. december 1996, samt formueafkast af  

 ombygnings- og forbedringsudgifter vedrørende disse ejendomme,».
 Nr. 12 og 13 bliver herefter nr. 13 og 14.
 2. I § 3 b, indsættes efter stk. 6, som nyt stykke:
 » Stk. 7. For afgiftsårene 1993 og 1994 er de i stk. 1 nævnte  

 investeringer afgiftsfri uanset de afholdte udgifters størrelse.«.
 3. I § 3 c, stk. 5, indsættes som nyt pkt. efter sidste  

 punktum:
 »Udgifter vedrørende ejendom, der er afgiftsfri efter § 3, stk.3, nr.  

 12, medregnes ikke som udgift til investering«.
§ 2 Loven finder anvendelse fra og med realrenteafgiftsåret 1993.
Bemærkninger til lovforslaget Forslaget går ud på at øge aktiviteten i bygge- og anlægssektoren ved i  

 1993 og 1994 at suspendere de begrænsninger, der gælder for  

 realrenteafgiftspligtiges adgang til at investere i realrenteafgiftsfrit  

 byggeri.
 Forslaget har betydning for de byggeinvesteringer, som foretages af  

 livsforsikringsselskaber, pensionskasser, ATP og Lønmodtagernes Dyrtidsfond.
Efter gældende regler betaler de ikke realrenteafgift af deres  

 investeringer i privat byfornyelse, i nybyggeri af erhvervsejendomme, i  

 nybyggeri i byfornyelsesområder og i forbedring af ejendomme i  

 byfornyelsesområder, der medfører en værdistignig på mere end 100 pct.
Afkast  

 af forbedringer på afgiftsfrit nybyggeri er også afgiftsfri.
Afgiftsfriheden  

 gælder dog kun, hvis alle investeringer ligger indenfor en kvote ( en ramme),  

 der for alle selskaber udgør i alt 1,8 milliarder kr. i 1993.
 Efter forslaget udvides afgiftsfriheden på to måder.
Kvotebegrænsningen afskaffes for alle de omhandlede investeringer (incl  

 forbedringer). Endvidere indføres afgiftsfrihed for alt nybyggeri.
Denne  

 udvidelse får betydning for nybyggeri af boligudlejningsejendomme udenfor  

 byfornyelsesområder og nybyggeri af ejendomme, der skal udlejes til  

 institutionsbrug, f.eks. daginstitutioner, skoler m.v.
 Udvidelserne skal dog kun gælde investeringer, der sættes i gang i 1993 og  

 1994. Den nærmere regel går ud på, at nybyggeri skal være påbegyndt i  

 perioden fra 1. januar 1993 til og med 31. december 1994.
 Ved privat byfornyelse, hvor der er tale om forbedringer af meget  

 forskellig karakter kræves, at udgifterne er afholdt i afgiftsåret 1993 eller  

 1994.
Afgiftsfritagelsen for investeringer i 1993 og 1994 omfatter også afkastet  

 fra investeringerne i senere år.
Ved nybyggeri gælder dette også, når der  

 senere sker ombygninger og forbedringer af det afgiftsfritagne.  

 Afgiftsfritagelsen for ombygninger og forbedringer betyder, at en bygning  

 ikke skal deles op i en realrenteafgiftspligtig og en realrenteafgiftsfri  

 del.
En senere tilbygning omfattes ikke af afgiftsfriheden, hvis den efter en  

 konkret vurdering er så væsentlig, at den må sidestilles med opførelse af en  

 ny bygning.
 Den foreslåede ophævelse af den realrenteafgiftsfri kvote for byggeri, der  

 igangsættes i 1993 og 1994, vil medføre et provenutab på realrenteafgiften på  

 3 - 4 millioner kr. for hver 100 millioner kr.s tilvækst i afgiftsfrit  

 byggeri, såfremt alternativet til investering i byggeri er investering i  

 afgiftspligtige aktiver.
 For finansåret 1993 vil der næppe fremkomme noget nævneværdigt provenutab.
 Forslagets positive virkninger på byggeaktiviteten vil medføre afledede  

 virkninger på andre områder, der modvirker indtægtstab på realrenteafgiften.
 Det anslås, at pr. 100 millioner kr.s nyinvesteringer i byggeri vil de  

 offentlige finanser forbedres med ca. 60 millioner kr.
 Lovforslaget skønnes ikke at have nævneværdige administrative  

 konsekvenser.
Bemærkninger til de enkelte bestemmelser Til § 1 Til nr. 1 Forslaget indeholder udvidelsen af afgiftsfriheden til at gælde alt  

 nybyggeri. § 3, stk. 3, i realrenteafgiftsloven opremser en række indkomster,  

 der er undtaget fra afgift.
Til nr.2 Forslaget indeholder ophævelsen af de eksisterende kvotebegrænsninger for  

 1993 og 1994. Forslaget ændrer ikke ved de gældende regler i lov om privat  

 byfornyelse, hvorefter der ydes tilskud til dette byggeri indenfor en årlig  

 investeringsramme på 1 milliard kr.
Byggeri, der i årene 1986 til 1992 er foretaget afgiftsfrit indenfor  

 kvoterne, kan også vedligeholdes, forbedres og ombygges afgiftsfrit i 1993 og  

 1994 uden kvotebegrænsning.
Vedligeholdelse, forbedring og ombygning af disse  

 ejendomme i 1995 og følgende år er igen omfattet af kvoten.
 Forslaget betyder, at som følge af at kvotebegrænsningen er ophævet for  

 1993 og 1994, skal Told- og skattestyrelsen ikke beregne kvotens størrelse i  

 disse år.
Til nr. 3 Den foreslåede bestemmelse i § 3, stk. 3, nr. 11, holder alt nybyggeri,  

 der er igangsat i 1993 og 1994 uden for kvotebegrænsnigerne, selvom udgifter  

 afholdes i 1995 eller senere.
Kvotereglerne træder ellers i kraft igen i  

 1995. Under kvotereglerne medregnes udgifter i det år, hvori de afholdes.
Den  

 foreslåede bestemmelse muliggør færdiggørelse samt ombygning, forbedring og  

 vedligeholdelse af de ejendomme, der er opført afgiftsfrit i 1993 og 1994,  

 uden hensyn til kvotens størrelse i de efterfølgende år.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 3, stk. 3 indsættes efter nr. 11:
 »12) formueafkast af nyopført fast ejendom samt formueafkast af  

 ejendom efter § 3b, stk.1, nr. 2, hvis den realrenteafgiftspligtige har  

 påbegyndt byggeriet i perioden 1. januar 1993 til 31. december 1994 samt  

 formueafkast af ombygnings- og forbedringsudgifter vedrørende disse  

 ejendomme.«.
 Nr 12 og 13 bliver herefter nr. 13 og 14.
§ 3. - - - Stk. 3. Ved opgørelsen af afgiftsgrundlaget medregnes ikke:
- - - 10) formueafkast af fast ejendom, hvis den realrenteafgiftspligtige før  

 den 12. marts 1986 skriftligt har forpligtet sig til erhvervelsen,  

 formueafkast af ombygnings- og forbedringsudgifter vedrørende disse ejendomme  

 samt formueafkast af bygninger opført af den realrenteafgiftspligtige, hvis  

 skriftlig aftale om byggeriet er indgået før den nævnte dato.
 11) formueafkast af fast ejendom, som en realrenteafgiftspligtig erhverver  

 fra en anden realrenteafgiftspligtig i forbindelse med opløsning af eller  

 udtræden fra et sameje, hvis samejet er indgået ved skriftlig aftale før den  

 12. marts 1986.
12) - - - 13) - - - 2. I § 3 b, indsættes efter stk. 6 som nyt stykke:
 » Stk. 7. For afgiftsårene 1993 og 1994 er de i stk. 1 nævnte  

 investeringer afgiftsfri uanset de afholdte udgifters størrelse.«.
 3. I § 3 c, stk. 5, indsættes som nyt pkt. efter sidste  

 punktum:
 »Udgifter vedrørende ejendom, der er afgiftsfri efter § 3, stk.3, nr.  

 12, medregnes ikke som udgift til investering«.
§ 3 c. - - - Stk. 5 . Som udgift til investering regnes i de under § 3 b, stk.  

 1, nr.1, 2 og 3, omtalte tilfælde - - - Efter 2. behandling den 27. april 1993 § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 867 af 22. oktober 1992, som ændret ved lov nr. 1034 af  

 19. december 1992 og § 1 i lov nr. 186 af 14. april 1993, foretages følgende  

 ændringer:
 1. I § 3, stk. 3, indsættes efter nr. 11 som nyt nummer:
 »12) formueafkast af nyopført fast ejendom samt formueafkast af  

 ejendom efter § 3 b, stk. 1, nr. 2, hvis den realrenteafgiftspligtige har  

 påbegyndt byggeriet i perioden 1. januar 1993 til og med den 31. december  

 1994 og færdiggjort det senest den 31. december 1997, samt formueafkast af  

 ombygnings- og forbedringsudgifter vedrørende disse ejendomme,».
 Nr. 12 og 13 bliver herefter nr. 13 og 14.
 2. I § 3 b indsættes efter stk. 6 som nyt stykke:
» Stk. 7. De i stk. 1 nævnte investeringer, der henføres til  

 afgiftsårene 1993 og 1994, er afgiftsfri uanset de afholdte udgifters  

 størrelse.« 3. I § 3 c, stk. 5, indsættes som nyt punktum efter sidste  

 pkt.:
»Udgifter vedrørende ejendom, der er afgiftsfri efter § 3, stk. 3,  

 nr. 12, medregnes ikke som udgift til investering.« § 2 Loven finder anvendelse fra og med realrenteafgiftsåret 1993.
