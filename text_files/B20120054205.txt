Bekendtgørelse om tekniske krav til arbejdskøretøjer på jernbanenettet1) I medfør af § 21 h, stk. 1, 1. pkt., § 21 k, stk. 5 og 6, og § 26, stk. 1,1. pkt., i lov om jernbane, jf. lovbekendtgørelse nr. 1249 af 11. november 2010, fastsættes efter bemyndigelse i henhold til § 24 h, stk. 1:
Anvendelsesområde § 1. Bekendtgørelsen fastsætter bestemmelser om tekniske krav for arbejdskøretøjer, som skal godkendes til kørsel på den del af det danske jernbanenet, der er omfattet af Europa-Parlamentets og Rådets direktiv 2008/57/EF af 17. juni 2008 om interoperabilitet i jernbanesystemet i Fællesskabet med senere ændringer (herefter benævnt interoperabilitetsdirektivet).
 Stk. 2. Bekendtgørelsen gælder for nye, fornyede eller opgraderede arbejdskøretøjer.
Definitioner § 2. I denne bekendtgørelse forstås ved:
 1) Arbejdskøretøjer: Køretøjer, der er konstrueret specielt til anlægs- og vedligeholdelsesopgaver på sporet og infrastrukturen, og som:
a) kører på egne jernbanehjul, b) er konstrueret med henblik på at kunne detekteres af et sporbaseret togdetekteringssystem til trafikstyring, og c) er konfigureret til transport på egne jernbanehjul, selvkørende eller trukket.
 2) Bemyndigede organer: De organer som har til opgave at vurdere interoperabilitetskomponenters overensstemmelse eller anvendelsesegnethed og at gennemføre proceduren for EF-verifikation af delsystemerne.
 3) EN 14033-1: DS/EN 14033:2011, 2. udgave, 25. marts 2011, Jernbaneudstyr  Spor  Konstruktions- og vedligeholdelsesmaskiner for jernbane  Del 1: Tekniske krav til drift.
4) TSI LOC&PAS: Kommissionens afgørelse af 26. april 2011 om en teknisk specifikation for interoperabilitet gældende for delsystemet rullende materiel Lokomotiver og personvogne i det transeuropæiske jernbanesystem for konventionelle tog (EU-Tidende 2011 nr.
L 139, s. 1-151).
 5) Udpegede organer: De organer, der har til opgave at vurdere om køretøjet er i overensstemmelse med de nationale tekniske regler.
Tekniske krav § 3. Det er, jf. punkt 7.1.1.3 i TSI LOC&PAS, frivilligt for ansøger at anvende kravene i TSI LOC&PAS i forbindelse med godkendelse af arbejdskøretøjer.
 Stk. 2. Når TSI LOC&PAS ikke anvendes, finder kravene i EN 14033-1 anvendelse.
Godkendelsesprocedure § 4. Proceduren for godkendelse af køretøjer, herunder arbejdskøretøjer, fremgår af Trafikstyrelsens bekendtgørelse nr. 1030 af 7. november 2011 om godkendelse af køretøjer på jernbaneområdet.
 Stk. 2. Såfremt TSI LOC&PAS anvendes, skal EF-verifikationen gennemføres af et bemyndiget organ i overensstemmelse med stk. 1.
 Stk. 3. Såfremt EN 14033-1 anvendes, skal verifikationen gennemføres af et udpeget organ i overensstemmelse med stk. 1 og bilag 1.
Dispensation § 5. Trafikstyrelsen kan dispensere fra reglerne i denne bekendtgørelse, når det i øvrigt er i overensstemmelse med EU-regler på området.
Ikrafttræden § 6. Bekendtgørelsen træder i kraft den 20. juni 2012.
Trafikstyrelsen, den 12. juni 2012 Carsten Falk Hansen / Leif Funch Bilag 1 Verifikation af tekniske krav for arbejdskøretøjer Dette bilag angiver, jf. bekendtgørelsens § 4, stk. 3, omfanget af verifikation af delsystemet rullende materiel, når EN 14033-1 anvendes, som grundlag for konstruktionen af arbejdskøretøjer.
Verifikationsfaser og moduler De afsnit af EN 14033-1 der skal verificeres i de respektive faser; design, typeprøvning og rutineprøvning, er markeret med X i nedenstående tabel.
Kolonne 2 og 3 svarer til modul SB i henhold til Kommissions afgørelse nr. 2010/713/EU af 9. november 2010 om de moduler til procedurer for vurdering af overensstemmelse og anvendelsesegnethed og for EF-verifikation, der skal benyttes i tekniske specifikationer for interoperabilitet, som er vedtaget i medfør af Europa-Parlamentets og Rådets direktiv 2008/57/EF, mens kolonne 4 svarer til modul SF.
Et kryds i kolonne 4 betyder således, at den relevante egenskab skal verificeres ved prøvning på hvert enkelt køretøj.
Vurdering af delsystemet rullende materiel 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF af 22. juni 1998 om en informationsprocedure med hensyn til tekniske standarder og forskrifter (informationsproceduredirektivet) som ændret ved direktiv 98/48/EF.
