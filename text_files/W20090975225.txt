Trukket i løn for ferie under sygdom, udeblivelse Vedrørende xxx Ankenævnet har behandlet Deres klage på møde den 2009.
Nævnet traf denne A F G Ø R E L S E xxx kan ikke anses for at have afholdt ferie i 20 dage i perioden januar 2008 til april 2008.
 Ankenævnet har ikke kompetence til at tage stilling til, hvorvidt xx kunne trække xxx i løn af andre årsager.
 Ankenævnet tiltræder således direktoratets afgørelse af 18. december 2008 for så vidt angår spørgsmålet om, hvorvidt xxx kunne anses for at have afholdt ferie.
 Såfremt xx udbetaler løn for de 20 dage til xxx skal xx indbetale feriegodtgørelse svarende til 12,5 % af beløbet.
B E G R U N D E L S E Ankenævnet har lagt til grund, at  xxx pr. 1. november 2007 blev ansat som xxxx ved xx,  stillingen ikke var omfattet af en kollektiv overenskomst,  det fremgår af ansættelsesaftalen, at firmaet holder lukket i uge 29 og uge 30 samt mellem jul og nytår.
I disse perioder vil medarbejderen blive trukket i ferie,  xx ved brev af 24. juni 2008 oplyste, at xxx var blevet trukket i løn for afholdt ferie i 20 dage, da arbejdsgiveren fandt, at xxx var udeblevet fra arbejde uden gyldig grund,  xxx har oplyst, at hans fravær skyldtes sygdom,  det fremgår af xxs personalepolitik, at såfremt den enkelte medarbejder ikke sygemelder sig, vil fraværet blive betragtet som udeblivelse fra arbejdspladsen.
For hver dag den enkelte medarbejder udebliver, vil der blive trukket tilsvarende i feriedage eller løn,  der ikke var tale om tvungen eller varslet ferie, og  det ikke er dokumenteret, at der er indgået en aftale om, at de nævnte dage skulle afholdes som feriedage.
 Ankenævnet har endvidere lagt til grund, at Arbejdsdirektoratet den 18. december 2008 traf afgørelse om, at xxx ikke kunne anses for at have afholdt ferie i 20 dage i perioden januar 2008  april 2008. xx skulle straks indbetale feriegodtgørelse til FerieKonto.
Det følger af § 15, stk. 2 i lov om ferie, at arbejdsgiveren så tidligt som muligt skal meddele lønmodtageren, hvornår ferien skal holdes.
Arbejdsgiveren skal give meddelelsen senest 3 måneder før hovedferien begynder, og senest 1 måned før ferien begynder for øvrige feriedage, medmindre særlige omstændigheder hindrer dette.
 Ankenævnet finder, at xxx ikke kan anses for at have afholdt ferie i 20 dage i perioden januar 2008 til april 2008.
 Ankenævnet har herved lagt vægt på, at der ikke var tale om tvungen ferie, samt at ferien ikke var varslet i overensstemmelse med ferielovens regler.
R E G L E R Ankenævnet henviser til  §§ 15, stk. 2 og 21, stk. 2 i lov om ferie, jf. lovbekendtgørelse nr. 407 af 28. maj 2004, og  § 24, stk. 1 i Arbejdsdirektoratets bekendtgørelse nr. 1285 af 14. december 2004 om ferie.
O P L Y S N I N G E R N E I S A G E N Sagen er afgjort på grundlag af de akter som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K, x Regler Ferielov, lovbekendtgørelse nr. 407 af 28. maj 2004 § 14. Af ferien skal mindst 15 dage gives i sammenhæng (hovedferien). Hovedferien skal holdes i perioden 1. maj til 30. september (ferieperioden). Hvis lønmodtageren har optjent mindre end 15 dages ferie, er hele den optjente ferie hovedferie.
Stk. 2. En lønmodtager, der er beskæftiget med udendørs planteavl, skal have mindst 10 dage i sammenhæng i ferieperioden.
Herudover skal mindst 5 dage gives i tiden fra den 1. maj til den 31. oktober.
Stk. 3. Øvrige feriedage skal også gives i sammenhæng af mindst 5 dages varighed, men kan lægges uden for ferieperioden.
Hvis de øvrige feriedage udgør mindre end 5 dage, skal disse dage gives i sammenhæng.
Hvor driftsmæssige hensyn gør det ønskeligt, kan de øvrige feriedage dog gives som enkeltdage.
§ 15. Arbejdsgiveren fastsætter efter forhandling med lønmodtageren, hvornår ferien skal holdes.
Arbejdsgiveren skal under hensyntagen til virksomhedens drift så vidt muligt imødekomme lønmodtagerens ønske om, hvornår ferien skal holdes, herunder lønmodtagerens ønske om, at hovedferien holdes i lønmodtagerens barns skolesommerferie.
Stk. 2. Arbejdsgiveren skal så tidligt som muligt meddele lønmodtageren, hvornår ferien skal holdes.
Arbejdsgiveren skal give meddelelsen senest 3 måneder før hovedferien begynder, og senest 1 måned før ferien begynder for øvrige feriedage, medmindre særlige omstændigheder hindrer dette.
Stk. 3. Hvis væsentlige, upåregnelige driftsmæssige hensyn gør det nødvendigt, kan arbejdsgiveren ændre tidligere fastsat ferie.
Lønmodtageren skal have erstattet et eventuelt økonomisk tab som følge af udskydelsen.
Allerede begyndt ferie kan ikke afbrydes.
§ 21. § 14 kan fraviges ved aftale.
Mindst 10 feriedage skal dog gives i sammenhæng, for så vidt angår § 14, stk. 1 og 2.
 Stk. 2. § 15, stk. 2, og § 16, stk. 1, kan fraviges ved aftale.
Arbejdsdirektoratets bekendtgørelse nr. 1285 af 14. december 2004 om ferie § 24. En lønmodtager er helt eller delvis afskåret fra at holde ferie, hvis lønmodtageren har en af følgende feriehindringer:
1) egen sygdom, 2) barselorlov, jf. dog stk. 2, 3) orlov til adoption, jf. dog stk. 2, 4) ophold i udlandet, forudsat at pågældende ikke er i et ansættelsesforhold, som er omfattet af ferieloven under opholdet, 5) overgang til selvstændigt erhverv, 6) overgang til arbejde i hjemmet, 7) valg til borgmester, udnævnelse til minister eller lignende tillidshverv, 8) indsættelse i en af kriminalforsorgens institutioner, 9) tvangsanbringelse, 10) lovligt varslede og afsluttede konflikter, 11) aftjening af værnepligt, 12) tjeneste i forsvaret på værnepligtslignende vilkår, 13) deltagelse i aktiviteter via en rådighedskontrakt med forsvarets reaktionsstyrker og SHIRBRIG, 14) manglende midler til at holde ferie på grund af en opstået tvist i ferieåret mellem lønmodtageren og arbejdsgiveren om et krav på feriepenge, 15) pasning af nærtstående syge eller døende, hvor lønmodtageren i en tidsbegrænset periode er tilkendt tabt arbejdsfortjeneste, løn eller vederlag efter serviceloven eller 16) orlov fra et ansættelsesforhold til pasning af nærtstående syge eller døende.
