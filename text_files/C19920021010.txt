Cirkulæreskrivelse til kommunalbestyrelser, der har selvejende  

 ungdomsboliginstitutioner i drift, som tidligere blev administreret af  

 Landsforeningen Ungbo, beliggende i kommunen (Vedrørende regnskabsmæssige oplysninger for tidsrummet 1.8.-24.10.1991  

 samt udlevering af regnskabsmateriale m.v.) 1. Driftsregnskaber vedrørende regnskabsåret 1991/92:
 På grundlag af oplysninger fra Landsforeningen Ungbo under konkurs skal  

 Bygge- og Boligstyrelsen herved henlede kommunalbestyrelsens opmærksomhed på  

 følgende forhold:
 1. De selvejende ungdomsboliginstitutioners  

 driftsregnskaber vedrørende regnskabsåret 1990/91 danner efter det oplyste  

 grundlag for konkursboets ajourføring af regnskabstal vedrørende tidsrummet  

 1.8.-24.10.1991.
 2. Konkursboets udlevering af regnskabsmæssige  

 oplysninger vedrørende tidsrummet 1.8.-24.10.1991 ventes efter det oplyste  

 som følge af forsinkede regnskabsafslutninger i de selvejende  

 ungdomsboliginstitutioner vedrørende regnskabsåret 1990/91 at finde sted i  

 løbet af november/december 1992.
 3. Den endelige opgørelse af mellemværender mellem de  

 selvejende ungdomsboliginstitutioner og Landsforeningen Ungbo på tidspunktet  

 for konkursdekretets afsigelse vil efter det oplyste ikke kunne foretages,  

 medmindre regnskaberne for tidsrummet 1.8.-24.10.1991 ajorføres.
 Konkursboet har endvidere oplyst, at en række midlertidige  

 forretningsførere ikke tilstrækkeligt hurtigt har givet meddelelse om  

 overtagelse af forretningsførerskabet til relevante leverandører m.v.  

 Konkursboet er bekendt med, at mange kommuner fortsat henviser boligsøgende  

 unge til at rette henvendelse til Landsforeningen Ungbo.
 2. Kommunalbestyrelsens tilsyn:
 Under henvisning hertil anmodes kommunalbestyrelsen som tilsynsmyndighed  

 om nøje at påse, at regnskabsaflæggelse sker i overensstemmelse med reglerne  

 i Boligstyrelsens bekendtgørelse nr. 179 af 16.3.1988 om drift og tilsyn med  

 ungdomsboliger, der er opført med statsstøtte, med senere ændringer.
 Kommunalbestyrelsen må i denne forbindelse i særlig grad være opmærksom på  

 spørgsmålet om, der i fornødent omfang er foretaget henlæggelser til  

 imødegåelse af forventede og konstaterede tab på debitorer.
