Administrationsgodtgørelse - Administrationsgodtgørelse, - Lønsumsafgift, - Investeringsfondshenlæggelse Told- og Skattestyrelsen er blevet spurgt om, hvorledes  

 investeringsfondsgrundlaget opgøres i relation til godtgørelse,  

 lønsumsafgift og investeringsfondshenlæggelse.
 Forespørgeren peger på, at der ikke i  

 godtgørelsesloven og lønsumsafgiftsloven er taget stilling til  

 den indbyrdes sammenhæng mellem beregning af godtgørelsen og  

 lønsumsafgift.
 Styrelsen har svaret, at det er korrekt, at den indbyrdes sammenhæng  

 i beregningsgrundlaget ikke fremgår af lovgrundlaget.
 Styrelsen har på denne baggrund foretaget en udfyldende fortolkning  

 af disse forhold i forbindelse med administrationen af godtgørelses-  

 og lønsumsafgiftsloven.
 Her har styrelsen lagt følgende til grund:
1)	I lønsumsafgiftslovens § 5, stk. 1, henvises der til  

 investeringsfondsgrundlaget uden, at det direkte er nævnt, om  

 lønsumsafgiften skal medregnes eller ej.
Det er imidlertid en generel  

 forudsætning for beregningen af en afgift, at afgiften holdes ude af  

 selve beregningsgrundlaget.
Derfor medregnes lønsumsafgiften ikke ved opgørelsen af det  

 investeringsfondsgrundlag, der danner grundlag for beregning af  

 lønsumsafgiften.
Det gælder, uanset om der er tale om  

 acontoindbetalinger eller den endelige årsregulering.  

 Godtgørelsen efter lov nr. 893 af 21. december 1991 medregnes heller  

 ikke, fordi godtgørelsen først kan beregnes efter  

 opgørelsen af lønsumsafgiften.
2)	I det investeringsfondsgrundlag, der danner grundlag for beregning  

 af godtgørelsen efter lov nr. 893 af 21. december 1991 medregnes  

 godtgørelsen ikke.
Herom henvises til lovens § 1, stk. 2, sidste pkt.  

 Derimod medregnes lønsumsafgiften som opgjort ovenfor.
 3)	Ved opgørelsen af det investeringsfondsgrundlag, der danner  

 baggrund for beregningen af investeringsfondshenlæggelse, medregnes  

 lønsumsafgiften og godtgørelsen.
