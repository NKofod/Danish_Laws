 Ved noteveksling i Rom er der den 29. december 1983 indgået en aftale  

 mellem Danmark og Italien om visse former for ikke-regelmæssig lufttrafik  

 (humanitære, nødhjælps- og taxaflyvninger).
 Ordlyden af noterne er som følger:
Udenrigsministeriet Rom, den 10. december 1983.
Hr.
Ambassadør, Jeg har den ære at meddele Deres Excellence, at de kompetente italienske  

 myndigheder har fundet det ønskeligt at lette de tekniske procedurer for  

 beflyvninger mellem vore to lande med humanitære flyvninger,  

 katastrofeflyvninger, taxaflyvninger og ambulanceflyvninger.
Idet man har  

 noteret sig disse luftoperationers særlige karakter, og idet man ikke finder,  

 at disse har nogen skadelig indflydelse på den normale rutetrafik, foreslås  

 det, at følgende procedureregler anvendes:
 1. Humanitære flyvninger, katastrofeflyvninger,  

 taxaflyvninger og ambulanceflyvninger har fri adgang til de to landes  

 territorier ved anmeldelse af ICAO-flyvningsplan uden pålæggelse af  

 »reglerne, betingelserne eller begrænsningerne«, indeholdt i  

 artikel 5, afsnit 2, i Chicago-konventionen.
 2. Til dette formål:
 3. Denne aftale omfatter alene humanitære flyvninger,  

 katastrofeflyvninger, taxaflyvninger og ambulanceflyvninger, der drives af  

 flyselskaber der af hvert af de to landes luftfartsmyndigheder har fået  

 behørig godkendelse, og under forudsætning af, at hovedparten af selskabet  

 ejes i, og den effektive kontrol udøves i de respektive lande, samt at  

 selskabet drives i overensstemmelse med de love og bestemmelser, der i hvert  

 af de to lande regulerer luftfarten og lufthavnene.
 4. Under flyvninger, der gennemføres i henhold til  

 denne aftale, er kaptajnen forpligtet til om bord at medbringe flyets  

 flyve-godkendelse.
 5. Den ubegrænsede adgang som angivet i afsnit 1  

 omfatter internationale civile lufthavne og sådanne militære lufthavne, der  

 gensidigt i de to lande er åbne for international kommerciel lufttrafik.
 6. For så vidt angår taxaflyvninger omfatter denne  

 aftale, ud over flyvninger ind og ud af landet, ligeledes flyvninger mellem  

 to eller flere punkter inden for de respektive territorierunder forudsætning  

 af, at flyvningerne gennemføres med de samme passagerer, inden for 36 timer  

 fra flyets ankomst til landet, samt at ingen nye passagerer tages op, eller  

 nogen sættes af.
 7. Denne aftale gælder for en periode af to kalenderår  

 og vil stiltiende blive fornyet for yderligere to-årsperioder derudover,  

 såfremt ingen af parterne tre måneder før hver udløbsdato meddeler, at man  

 har besluttet at ophæve aftalen eller ændre denne.
 Hvis den danske regering er enig i ovenstående, vil nærværende note og den  

 relevante svarnote blive anset for en aftale mellem vore to regeringer og  

 træde i kraft den første dag i den anden måned efter denne noteveksling.
 Modtag, hr. ambassadør, forsikringen om min mest udmærkede højagtelse.
For Republikken Italiens regering Maurizio Bucci Ambassadør Udenrigsministeriet Hans Excellence Troels Munksgaard Munk Danmarks ambassadør Rom Rom, den 29. december 1983.
Hr. ambassadør, Jeg har den ære at anerkende modtagelsen af Deres note af 10. december  

 1983, der lyder som følger:
(Her følger teksten til ovenstående note) Jeg har den ære at meddele Dem, at min regering er enig i det foregående.
 Modtag, hr. ambassadør, forsikringen om min mest udmærkede højagtelse.
For Danmarks regering Troels Munk Hr. ambassadør Maurizio Bucci Generaldirektør Udenrigsministeriet Rom Aftalen trådte i kraft den 1. februar 1984 og gælder i to år med  

 forlængelse for yderligere to-årsperioder, såfremt ingen af parterne bringer  

 den til ophør.
