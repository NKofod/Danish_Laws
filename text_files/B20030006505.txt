Bekendtgørelse om fremme af privat  

 udlejningsbyggeri I medfør af § 1, stk. 10, i lov nr. 1090 af 17. december 2002 om  

 fremme af privat udlejningsbyggeri, fastsættes følgende:
Kapitel 1 Ansøgning om andel i investeringsramme § 1. Tilsagn om andel i investeringsramme kan  

 opnås af juridiske personer, der beskattes efter lov om beskatning af  

 visse pensionskapitaler m.v. eller selskabsskatteloven.
Endvidere kan  

 selskaber, der er omfattet af reglerne i selskabsskattelovens § 3A,  

 opnå tilsagn om andel i investeringsrammen.
 § 2. Til brug for ansøgningen om andel i  

 investeringsrammen skal anvendes et særligt ansøgningsskema, der  

 udarbejdes af Erhvervs- og Boligstyrelsen.
 Stk. 2. Ansøgningen skal indeholde oplysning om  

 følgende:
 1)	Ansøgerens navn.
 2)	Ansøgerens adresse, telefonnummer og eventuel  

 e-mailadresse.
 3)	CVR-nummer.
 4)	Om ansøger er skattepligtig efter selskabsskatteloven eller  

 efter lov om beskatning af visse pensionskapitaler m.v.
 5)	Hvem der er skatteansættende myndighed.
 6)	Hvilken kommune byggeriet skal opføres i.
 7)	Hvor mange m² bruttoetageareal byggeriet omfatter.
8)	Antallet af beboelseslejligheder.
Er alle lejligheder ikke af samme  

 størrelse, skal bruttoetagearealet for hver lejlighedstype angives pr.  

 lejlighed, ligesom antallet af lejligheder inden for hver lejlighedstype skal  

 oplyses.
 9)	Erklæring på tro og love om rigtigheden af de afgivne  

 oplysninger, og om at der ikke er opnået byggetilladelse til byggeriet  

 før 1. januar 2003.
 Stk. 3. En registreret eller statsautoriseret revisor  

 skal påføre ansøgningsskemaet en attestation af, at  

 ansøgeren finansielt og økonomisk formår at  

 gennemføre det projekt, hvortil der søges tilsagn om andel i  

 investeringsrammen.
Stk. 4. Ansøgeren bekræfter med sin  

 underskrift på ansøgningen at ville lade tinglyse deklaration  

 på ejendommen om udlejning til helårsbeboelse, og om at der ikke  

 kan opkræves lejeforhøjelse for forbedringer i 10 år fra  

 første ibrugtagning, efter at der er opnået  

 ibrugtagningstilladelse til den udlejede del af byggeriet, jf. § 1, stk. 4, i  

 lov om fremme af privat udlejningsbyggeri.
Deklarationen skal være  

 tinglyst senest ved opnåelsen af ibrugtagningstilladelse til  

 byggeriet.
 Stk. 5. Hvis der søges dispensation efter § 6,  

 skal der vedlægges ansøgningen en erklæring fra kommunen,  

 jf. § 6, stk. 2.
 § 3. Bruttoetagearealet i § 2 opgøres efter  

 de regler, der er fastsat i henhold til lov om bygnings- og  

 boligregistrering.
 Stk. 2. Ved opgørelsen af grundprisen til brug for  

 beregningen af, om udgiften pr. m² bruttoetageareal overstiger  

 beløbsgrænserne i § 1, stk. 2, nr. 1-4, i lov om fremme af  

 privat udlejningsbyggeri, indgår grundens købesum, omregnet til  

 kontantpris ved, at den kontante del af købesummen lægges sammen  

 med kursværdien af grundens gældsposter på  

 anskaffelsestidspunktet, samt udgifter til byggemodning,  

 jordbundsundersøgelser, ekstrafundering og pilotering, fjernelse af  

 forurenet jord, stikledninger til vand, el og kloak, anlæg af interne  

 veje og andre interne arealer, renter af grundkøbesummen og skatter  

 for grunden frem til byggeriets påbegyndelse.
Stk. 3. Ved opgørelsen af de resterende udgifter  

 til brug for beregningen af, om udgiften pr. m² bruttoetageareal overstiger  

 beløbsgrænserne i § 1, stk. 2, nr. 1-4, i lov om fremme af  

 privat udlejningsbyggeri indgår de samlede  

 håndværkerudgifter, herunder byggeplads og  

 vinterforanstaltninger, omkostninger til teknisk og anden rådgivning,  

 herunder honorar for byggestyring og byggesagshonorar, byggelånsrenter,  

 udtørring, tinglysningsafgifter, finansieringsudgifter samt udgifter  

 til forsikringer, attester og gebyrer.
Såfremt ansøger selv  

 leverer dele af de ovennævnte ydelser, indgår ved  

 opgørelsen af de resterende udgifter tillige ansøgers interne  

 omkostninger.
Egenfinansieres byggeriet helt eller delvist i byggeperioden,  

 skal ansøger medregne en intern forrentning af beløbet ved  

 opgørelsen af de resterende udgifter.
 Stk. 4. De i stk. 2 og 3 nævnte udgifter  

 opgøres inklusive moms.
 § 4. Ansøgningsskemaet skal indsendes eller  

 afleveres til Erhvervs- og Boligstyrelsen inden for det tidsrum, der på  

 forhånd af Erhvervs- og Boligstyrelsen er oplyst for den  

 pågældende ansøgningsrunde gennem annoncering i  

 dagspressen.
 Stk. 2. Ansøgning anses først for at  

 være kommet frem til Erhvervs- og Boligstyrelsen, når den  

 opfylder samtlige de krav, der er stillet i § 2.
 § 5. Ansøgninger, der opfylder  

 betingelserne i § 2 og § 4, stk. 1, meddeles tilsagn i den  

 rækkefølge, hvori ansøgningerne er modtaget, jf. dog stk.  

 2-4.
 Stk. 2. Ansøgninger, der kommer frem til Erhvervs-  

 og Boligstyrelsen samme dag, anses for at være modtaget samtidig.
 Stk. 3. Blandt ansøgninger, der er modtaget  

 samtidig, kommer ansøgninger til projekter med det største  

 antal beboelseslejligheder, der på det pågældende tidspunkt  

 er mulighed for at meddele tilsagn om andel i investeringsrammen,  

 først i betragtning ved meddelelse af tilsagn.
 Stk. 4. Blandt ansøgninger, der er omfattet af  

 stk. 3, og som omfatter projekter med samme antal beboelseslejligheder,  

 kommer ansøgninger, der omfatter flest m² bruttoetageareal,  

 først i betragtning ved meddelelse af tilsagn.
Kapitel 2 Dispensation § 6. Erhvervs- og Boligstyrelsen kan dispensere  

 fra kravet om, at et privat udlejningsbyggeri skal indeholde mindst 15  

 beboelseslejligheder.
Dispensation kan ikke gives, såfremt byggeriet  

 indeholder mindre end 10 beboelseslejligheder.
Dispensation kan kun gives i  

 følgende tilfælde:
 1)	Såfremt en gældende lokalplan for det område, hvor  

 byggeriet påtænkes opført, ikke giver mulighed for  

 opførelse af mindst 15 beboelseslejligheder.
 2)	Såfremt byggelovgivningen ikke gør det muligt at  

 opføre mindst 15 beboelseslejligheder på den valgte  

 byggegrund.
 Stk. 2. Ansøgeren skal vedlægge  

 ansøgningen en erklæring fra den kommune, hvor byggegrunden  

 ligger, om at betingelserne i stk. 1 for at søge dispensation for det  

 konkrete projekt er opfyldt.
Kapitel 3 Tilsagn om andel i investeringsrammen § 7. Erhvervs- og Boligstyrelsen meddeler tilsagn  

 om andel i investeringsrammen på grundlag af de afgivne oplysninger i  

 ansøgningsskemaet om beliggenhedskommune, antal m² bruttoetageareal  

 for de enkelte lejligheder og det samlede byggeri samt antallet af  

 lejligheder.
 Stk. 2. Tilsagnet beregnes som den maksimale investering,  

 der kan beregnes efter § 1, stk. 2, i lov om fremme af privat  

 udlejningsbyggeri.
§ 8. I tilsagnet angives de betingelser, der skal  

 være opfyldt efter lov om fremme af privat udlejningsbyggeri, for at  

 tilsagnet kan opretholdes.
Endvidere angives til tilsagnsmodtagerens  

 orientering de betingelser, der skal være opfyldt efter ligningsloven  

 eller lov om beskatning af visse pensionskapitaler m.v., for at det  

 skattemæssige fradrag kan opnås.
§ 9. Tilsagnsskrivelsen sendes til  

 ansøgeren.
I tilsagnsskrivelsen angives, hvor stor en andel i  

 investeringsrammen der er tildelt byggeriet, hvor mange beboelseslejligheder  

 byggeriet skal indeholde, og i hvilken kommune byggeriet skal  

 opføres.
 Stk. 2. Den skatteansættende myndighed og den  

 kommune, hvori byggeriet skal opføres, modtager fra Erhvervs- og  

 Boligstyrelsen kopi af tilsagnet.
Kapitel 4 Andre forhold vedrørende tilsagnet § 10. Tilsagnsmodtageren skal indsende  

 byggetilladelse efter byggelovgivningen til det byggeri, der er tildelt andel  

 i investeringsrammen, til Erhvervs- og Boligstyrelsen med oplysning om  

 ejendomsnummeret på den grund, hvor byggeriet skal opføres.  

 Byggetilladelsen skal være kommet frem til styrelsen senest 10  

 måneder efter tilsagnsdatoen.
Har styrelsen ikke modtaget  

 byggetilladelsen inden denne frist, bortfalder tilsagnet.
 § 11. En tilsagnsmodtager skal meddele Erhvervs-  

 og Boligstyrelsen, hvis det byggeri, hvortil der er givet tilsagn om andel i  

 investeringsrammen, opgives.
Kapitel 5 Ikrafttræden § 12. Bekendtgørelsen træder i kraft 8. februar  

 2003.
