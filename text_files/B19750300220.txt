FORORD Denne forskrift har hjemmel i arbejdsministeriets bekendtgørelse nr. 564  

 af 22. december 1971 om dampkedelanlæg på landjorden  

 (dampkedelbekendtgørelsen) og nr. 566 om trykbeholdere m.v. på landjorden  

 (trykbeholderbekendtgørelsen).
 Disse bekendtgørelser er såkaldte rammebekendtgørelser, idet de fastsætter  

 almindelige bestemmelser om konstruktion, forarbejdning, udstyr m.v. samt om  

 anmelselse, godkendelse og tilsyn af henholdsvis dampkedler og trykbeholdere.  

 Disse almindelige bestemmelser udbygges med nærmere regler, der udfærdiges af  

 direktøren for arbejdstilsynet efter udtalelse fra dampkedeludvalget og/eller  

 trykbeholderudvalget samt efter udtalelse fra arbejdsrådet.
 Med hensyn til dispensations- og klageadgang findes bestemmelser i  

 bekendtgørelserne (dampkedelbekendtgørelsens §§ 22-24 og  

 trykbeholderbekendtgørelsens §§ 23-26), der ligeledes indeholder bestemmelser  

 om strafansvar for overtrædelse af bekendtgørelserne og de tekniske  

 forskrifter, forbud og påbud, som er udstedt i henhold til dem  

 (dampkedelbekendtgørelsens § 26 og trykbeholderbekendtgørelsens § 28).
De regler, der er fastsat for fremstilling af dampkedler og trykbeholdere,  

 indeholder krav om radiografisk kontrol med svejsesamlinger.
Med denne  

 forskrift gives der produktionsvirksomhederne mulighed for i et vist omfang  

 selv at udføre denne kontrol.
Direktoratet for arbejdstilsynet i september 1975 Erik Andersen I medfør af § 25, stk. 2, i arbejdsministeriets bekendtgørelse nr. 564 om  

 dampkedelanlæg på landjorden og § 27, stk. 2 i arbejdsministeriets  

 bekendtgørelse nr. 566 om trykbeholdere m.v. på landjorden fastsætes som  

 gældende fra 1. oktober 1975:
1 OMRÅDE Forskriften omhandler virksomheders udførelse af radiografisk kontrol med  

 svejsesamlinger på egen produktion af trykbeholdere, dampkedler og  

 rørledninger, der fremstilles og opstilles her i landet, i tilfælde hvor  

 sådan kontrol er krævet af arbejdstilsynet, og de pågældende komponenter er  

 fremstillet af let svejsbare normerede stål for trykbeholdere og rør med max.  

 godstykkelse 50 mm efter gældende normer og forskrifter.
2 DEFINITIONER 2.1 Ved radiografisk kontrol forstås undersøgelse ved gennemstråling ved  

 hjælp af røntgen- eller gammastråler.
 2.2 Ved let svejsbare normerede stål forstås i denne forskrift stål, som  

 omfattes af gældende NGS (Nordic Group for Steel Regulations) normer under  

 hensyntagen til behandlingsforskrifter for de enkelte stål.
 2.3 Ved operatør forstås den person, der forestår eller udfører den  

 radiografiske kontrol.
3 ALMINDELIGE BESTEMMELSER 3.1 Direktoratet for arbejdstilsynet kan efter skriftlig ansøgning  

 anerkende en virksomhed som berettiget til selv at udføre den radiografiske  

 kontrol med svejsninger på trykbeholdere, dampkedler og rørledninger  

 fremstillet af eller for virksomheden, til dokumentation af at  

 fremstillingsnormernes krav hertil er opfyldt.
 Sådan anerkendelse giver alene virksomheden ret til at udføre denne  

 kontrol under arbejdstilsynets overvågning og kan kun meddeles på følgende  

 vilkår:
 3.1.1 Virksomheden skal have tilladelse fra sundhedsstyrelsen, statens  

 institut for strålehygiejne, til anvendelse af radiografisk udstyr.
3.1.2 Virksomheden skal råde over de hjælpemidler, som er nødvendige for  

 en forsvarlig udførelse af kontrolarbejdet.
Kontroludstyret skal være  

 formålstjenligt og holdt i god stand, og det skal bruges i overensstemmelse  

 med de forudsætninger, der ligger til grund for dets konstruktion.  

 Betjeningsvejledning på dansk skal forefindes.
 3.1.3 Virksomheden skal råde over et mørkekammer udstyret med apparatur  

 for fremkaldelse, tørring m.v. af optagne film.
3.1.4 Virksomheden skal råde over opbevaringsmuligheder for ikke  

 eksponerede film.
Disse film skal opbevares i overensstemmelse med  

 filmleverandørens anvisninger.
3.1.5 Det nødvendige sikkerhedsudstyr til imødegåelse af strålingsfare  

 skal være til stede.
De beskæftigede skal instrueres i sikkerhedsudstyrets  

 rette brug, og den af sundhedsstyrelsen godkendte ansvarshavende skal føre  

 tilsyn med, at udstyret anvendes efter sit formål.
3.1.6 Optagelse og fremkaldelse af radiografiske film skal foretages af en  

 medarbejder med uddannelse i radiografisk kontrolarbejde.
Virksomheden skal  

 kunne dokumentere, at operatøren har den nødvendige praktiske og teoretiske  

 viden, således at vedkommende selvstændigt kan udføre radiografisk  

 kontrolarbejde såvel teknisk som sikkerhedsmæssigt forsvarligt.
 3.1.7 Operatøren skal sikres den i relation til produktionsledelsen  

 nødvendige uafhængighed og må ikke være underlagt produktionen.
 3.1.8 Operatøren må ikke selv udføre svejsearbejde på trykbeholdere,  

 dampkedler og rørledninger eller andre komponenter underlagt hans egen  

 kontrol.
 3.2 Arbejdstilsynets anerkendelse til udførelse af radiografisk kontrol  

 kan inddrages, dersom vilkårene for anerkendelsen ikke længere opfyldes,  

 eller de for udførelsen af kontrolarbejdet fastsatte bestemmelser ikke  

 følges, eller anden form for misligholdelse i forbindelse hermed konstateres.
3.3 Ændringer i de til grund for anerkendelsen ligende vilkår vedrørende  

 kontroludstyr, kontrolteknik eller en operatørs ansættelsesvilkår skal  

 meddeles arbejdstilsynet.
Det samme gælder, hvis en anden end en i  

 anerkendelsen nævnt operatør benyttes.
4 KONTROLLENS UDFØRELSE 4.1 Den radiografiske kontrol skal udføres efter reglerne i følgende ISO  

 rekommandationer:
 ISO RECOMMENDATION R 1106.
 Recommended practice for radiographic inspection of fusion welded butt  

 joints for steel plates up to 50 mm (2 inch) thick.
 ISO RECOMMENDATION R 947.
 Recommended practice for radiographic inspection of circumferential fusion  

 weldet butt joints in steel pipes op to 50 mm (2 inch) wall thickness.
 ISO RECOMMENDATION R 1027.
 Radiographic image quality indicators, principles and identification.
 APPENDIX TO ISO RECOMMENDATIONS R 1106, R 947, R 1027.
 Explanations on the significance of the principal radiographic terms used  

 in ISO recommendations concerning welding.
 ISO RECOMMENDATION 2504.
 Radiography of welds and viewing conditions for films - Utilization of  

 recommended patterns of image quality indicators (I.Q.I.).
 Disse rekommandationer omfatter krav til kontrolklasse (kontrolteknisk  

 niveau), strålingskilde, film, optageteknik, eksponering og fremkaldning,  

 mærkning af film, billedkvalitet, rapport m.v.
4.1.1 KONTROLKLASSE De i denne forskrift omhandlede radiografiske undersøgelser skal, dersom  

 intet andet er foreskrevet, udføres i følgende kontrolklasser:
Røntgenundersøgelse: kontrolklasse B (I henhold til ISO - Gammaundersøgelse: kontrolklasse C (R 1106 og R 947.
4.1.2 Strålingskilde Som strålingskilde skal anvendes røntgenapparat.
I særlige tilfælde, hvor  

 røntgenapparat f.eks. på grund af pladsforholdene ikke kan anvendes, kan  

 radioaktive isotoper benyttes.
4.1.3 Film og tilbehør Der skal anvendes film og om nødvendigt tilbehør af en sådan art, at de i  

 pkt. 4.1.7. stillede krav om filmens kvalitet bliver opfyldt.
 4.1.4 Optageteknik (afstand, stråleretning, geometriske betingelser m.v.).
 Optageteknikken skal tilrettelægges således, at de stillede krav med  

 hensyn til filmkvalitet, geometriske fortegnelser på filmene m.v. holdes  

 inden for de forlangte tolerancegrænser.
4.1.5 Eksponering og fremkaldning Eksponering skal afpasses således, at den foreskrevne sværtning af og  

 kontrast på filmene opnås.
 Filmene skal fremkaldes og fixeres i henhold til filmleverandørens  

 anvisninger.
4.1.6 Mærkning af film Identifikationsmærker (bogstaver og/eller tal) af bly skal placeres på  

 prøveemnet til medfotografering på filmene.
 Ved optagelse af flere film i tilslutning til hinanden skal  

 identifikationsmærkerne placeres således, at overlapning af filmene kan  

 konstateres.
4.1.7 Billedkvalitet Filmenes fotografiske kvalitet skal kontrolleres gennem medfotografering  

 af godkendte billedkvalitetsindikatorer (IQI = Image Quality Indicator).
 Medfotografering (placering m.v.) af IQI-mærker skal foretages efter  

 bestemmelserne i ovennævnte rekommandationer.
 De anførte krav om filmens følsomhed (aflæsning af  

 IQI-billedkvalitetsindikatorer) skal nøje overholdes.
4.1.8 Meddelelser til arbejdstilsynet Den stedlige arbejdstilsynskreds skal i god tid inden udførelsen af  

 radiografisk kontrol underrettes herom.
4.1.9 Rapport Rapport over prøvningen skal sammen med de optagne film bl.a. indeholde  

 oplysninger om Mærkning af filmene Kontrolklasse Strålekilde og  

 eksponeringsdata Placering af strålekilde i forhold til prøveemnet Filmtype,  

 folier og evt. andet tilbehør Billedkvalitetsindikatorer (IQI) Placering af  

 IQI-mærker Bedømmelse af filmene i henhold til IIW's røntgenatlas.
