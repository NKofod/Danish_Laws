 § 1.  Den maksimale dybgang for anløb af Enstedværkets  

 havn og Stigsnæsværkets havne er 17 m og for Gulfhavn, Stigsnæs, 15,5 m.
 § 2.  Ved sejlads med skibe med dybgang på 13 m og  

 derover, skal det under henvisning til IMO resolution A. 339 vedrørende  

 sejlads gennem indsejlingerne til Østersøen henstilles, at følgende vilkår  

 opfyldes.
a.
Der skal benyttes lods under hele passagen inden for Skagen.
b.
Skibet skal være forsynet med VHF, udstyret med passende frekvenser.
c.
Skibet skal have til rådighed et passende elektronisk  

 positionsbestemmelsesudstyr, som er baseret på et hyperbolsk system, og som  

 med tilstrækkelig nøjagtighed kontinuerligt kan anvendes i området.
d.
Skibet skal være forsynet med en 3 cm og 10 cm radar, som begge skal  

 kunne fungere.
e.
Skibet skal deltage i den af Danmark oprettede skibsmeldetjeneste  

 (SHIPPOS).
f.
Skibet skal, når det er hæmmet af sin dybgang, vise det signal, som er  

 foreskrevet i regel 28 i de internationale søvejsregler.
g.
Føreren skal være opmærksom på, at det på grund af vejr- og søforhold i  

 relation til skibets størrelse og dybgang samt på grund af vandstanden kan  

 blive nødvendigt at ankre midlertidigt.
 § 3.  Opmærksomheden henledes på, at der ved besejling  

 under isforhold, hvor afmærkningen ikke kan forventes at være på plads og i  

 orden, er større risiko for grundstødning end normalt.
 Stk. 2.  Såfremt sejlads finder sted under isforhold,  

 hvor afmærkningen ikke kan forventes at være på plads og i orden, henstilles  

 at følgende yderligere vilkår opfyldes.
 Der skal syd for breddeparallellen 56 grader nord (Sjællands Odde)  

 anvendes to slæbebåde, begge forsynet med decca og med lods om bord, og  

 sejladsen bør her foregå i dagslys og i sigtbart vejr, når det skønnes  

 nødvendigt.
 Stk. 3  For skibe, som er udstyret med funktionsdueligt  

 »Channel Navigation System« kan anvendelse af de i stk. 2 nævnte  

 slæbebåde begrænses til strækningen mellem Keldsnor og Enstedværket.
 § 4.  Lodserier og SHIPPOS Århus, som bliver bekendt  

 med, at skibe til de pågældende havne ikke følger ovennævnte henstillinger,  

 anmodes om at rapportere dette til industriministeriet.
