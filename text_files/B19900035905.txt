 I medfør af §§ 30, 45 og 61 i lov om kemiske stoffer og produkter, jfr.  

 lovbekendtgørelse nr. 566 af 15. august 1989 samt i medfør af § 6, nr. 1 og  

 2, § 45 stk. 3 samt § 83, stk. 3, i lov om miljøbeskyttelse, jfr.  

 bekendtgørelse nr. 68 af 24. januar 1989 fastsættes:
Bekendtgørelsens område § 1.  Denne bekendtgørelse omfatter jagt og  

 flugtskydning med blyhagl.
Ved blyhagl forstås hagl af bly eller hagl, hvori  

 bly eller legeringer heraf indgår som bestanddel.
Jagt § 2.  Ved jagt forstås i denne bekendtgørelse enhver  

 efterstræbelse af vildt eller dets yngel med henblik på drab ved anvendelse  

 af haglgevær.
 Stk. 2.  Ved anvendelse af blyhagl ved jagt forstås i  

 denne bekendtgørelse også det forhold, at blyhaglspatroner er anbragt i  

 haglgeværet.
 § 3.  Anvendelse af blyhagl ved jagt er forbudt i  

 følgende områder:
 Stk. 2.  Anvendelse af blyhagl ved jagt i skovarealer  

 indenfor de i stk. 1, nr. 1 nævnte områder er tilladt frem til 1. april 1993.  

 Ved skovarealer forstås arealer på 3 ha eller mere, der er bevokset med  

 vedplanter, som på stedet er i stand til at udvikle sig til højstammet skov  

 (over 6 m). Til disse vedplanter henregnes også flerstammet bjergfyr.
Flugtskydning § 4.  Ved skydebaner forstås i denne bekendtgørelse  

 arealer, hvor der regelmæssigt udøves flugtskydning mod lerduer.
Stk. 2.  Haglnedfald i forbindelse med flugtskydning  

 fastlægges som et cirkeludsnit med centrum i standpladsen og med en radius på  

 250 m.
Cirkeludsnittet afgrænses af radier i skudretningen og med centrum i  

 standpladsen.
 § 5.  Flugtskydning med blyhagl er forbudt fra  

 skydebaner med haglnedfald over:
 § 6.  Når haglnedfaldet i forbindelse med  

 flugtskydning finder sted over mindre, velafgrænsede vådområder, som er uden  

 betydning for rastende og fouragerende andefugle, og når særlige  

 omstændigheder gør, at der ikke er risiko for blyhaglforgiftning af  

 andefugle, kan der meddeles dispensation fra bestemmelserne i § 5, nr. 1. I  

 dispensationerne kan fastsættes nærmere vilkår for banernes drift.
 Stk. 2.  For skydebaner, der var i drift den 15. januar  

 1986, kan der endvidere meddeles dispensation fra bestemmelserne i § 5, nr. 2  

 og 3.
 Stk. 3.  For skydebaner, der er etableret efter den 15.  

 janaur 1986, kan der i særlige tilfælde meddeles dispensation fra  

 bestemmelserne i § 5, nr. 2 og 3.
Stk. 4.  I dispensationer, der meddeles efter stk. 2 og  

 3, kan der fastsættes nærmere vilkår for banernes drift.
Der kan stilles krav  

 om undersøgelse af de forureningsmæssige forhold, krav til banens anlæg,  

 herunder beplantning og befæstelse af nedslagsområdet, og krav om retablering  

 til eller forbud mod jordbrugsmæssig anvendelse efter banens nedlæggelse.  

 Dispensationerne kan gøres tidsbegrænsede.
Myndigheder, tilsyn og kontrol.
Klage § 7.  Tilsyn og kontrol med overholdelse af  

 bestemmelserne i §§ 5 og 6 varetages af kommunalbestyrelsen.
§ 8.  Afgørelserne om dispensation efter § 6 træffes  

 af amtsrådet.
Afgørelserne meddeles skriftligt efter reglerne i  

 miljøbeskyttelseslovens kapitel 10.
 Stk. 2.  Amtsrådet kan først meddele dispensation, når  

 nødvendige tilladelser efter anden lovgivning er indhentet.
 § 9.  Amtsrådets afgørelse efter § 6 samt eventuelt  

 påbud eller forbud meddelt af kommunalbestyrelsen i forbindelse med  

 varetagelse af forpligtelserne efter § 7, kan påklages til Miljøstyrelsen  

 efter reglerne i miljøbeskyttelseslovens kapitel 11.
Stk. 2.  Klagefristen er 4 uger fra den dag, afgørelsen  

 er meddelt den pågældende.
Klage indgives til den myndighed, der har truffet  

 afgørelsen, og fremsendes herefter til Miljøstyrelsen, ledsaget af det  

 materiale, der er indgået i sagens bedømmelse.
 Stk. 3.  Miljøstyrelsens afgørelse efter stk. 1 kan ikke  

 indbringes for højere administrativ myndighed.
 Straf og ikrafttræden m.v.
 § 10.  Med mindre højere straf er forskyldt efter den  

 øvrige lovgivning straffes overtrædelser af § 3 stk. 1, § 5 samt  

 overtrædelser af vilkår i dispensationer meddelt efter § 6, stk. 1 og 4 med  

 bøde.
 § 11.  Bekendtgørelsen træder i kraft den 15. juni  

 1990. Samtidig ophæves bekendtgørelse nr. 784 af 21. november 1986.
Miljøministeriet, den 31. maj 1990 Lone Dybkjær / Hans Jurgen Stehr Bilag Følgende områder, udpeget til listen over vådområder af internationel  

 betydning, jfr. artikel 2 i Konventionen om vådområder af international  

 betydning navnlig som levesteder for vandfugle (Ramsar-konventionen), er  

 omfattet af forbuddet mod brug af blyhagl ved jagt i henhold til  

 bekendtgørelsens § 3, stk. 1:
1. Fiilsø/Ribe amt 2. Ringkøbing fjord/Ringkøbing amt 3. Stadil og Veststadil fjorde/Ringkøbing amt 4. Nissum fjord/Ringkøbing amt 5. Harboøre og Agger tanger/Ringkøbing og Viborg amter 6. Vejlerne og Løgstør bredning/Viborg og Nordjyllands  

 amter 7. Ulvedybet og Nibe bredning/Nordjyllands amt 8. Hirsholmene/Nordjyllands amt 9. Nordre rønner/Nordjyllands amt 10. Læsø/Nordjyllands amt 11. Dele af Randers og Mariager fjorde og havet  

 udfor/Nordjyllands og Århus amter 12. Farvandet nord for Anholt/Århus amt 13. Horsens fjord og Endelave/Århus og Vejle amter 14. Stavns fjord med tilstødende farvand/Århus amt 15. Lillebælt/Vejle, Sønderjyllands og Fyns amter 16. Nærå strand og Æbelø-området/Fyns amt 17. Sydfynske øhav/Fyns amt 18. Sejerøbugten/Vestsjællands amt 19. Farvandet mellem Skelskør nor og  

 Glænø/Vestsjællands amt 20. Karrebæk, Dybsø og Avnø fjorde/Storstrøms amt 21. Farvandet sydøst for Fejø og Femø/Storstrøms amt 22. Præstø fjord, Jungshoved nor, Ulfshale og  

 Nyord/Storstrøms amt 23. Nakskov fjord og indrefjord/Storstrøms amt 24. Maribosøerne/Storstrøms amt 25. Farvandet mellem Lolland og Falster med Rødsand,  

 Guldborgsund og Bøtø nor/Storstrøms amt 26. Ertholmene øst for Bornholm 27. Vadehavet Afgrænsningen af de enkelte områder fremgår af efterfølgende kortbilag nr.  

 1-27.
