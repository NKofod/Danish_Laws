Bekendtgørelse om  

 visse aspekter i forbindelse med tilrettelæggelsen af arbejdstiden på  

 havanlæg  

1) I medfør af § 5, stk. 1, nr. 5, § 5, stk. 2, § 9, stk. 2  

 og 4, og § 21, stk. 2 og 3, i lov nr. 292 af 10. juni 1981 om visse havanlæg,  

 som ændret ved lov nr. 74 af 12. februar 2002 fastsættes:
Anvendelsesområde § 1.  

  

 Bekendtgørelsen finder anvendelse for beskæftigelse af arbejdstagere med  

 offshorearbejde.
 Stk. 2.  

  

 Arbejdstagere  

 omfattet af stk. 1 skal som minimum sikres de rettigheder, der følger af  

 denne  

 bekendtgørelse.
§ 2.  

  

 Bestemmelserne i § 5, § 6, stk. 1-3 og § 7 om hvileperioder, fridøgn og  

 daglige  

 pauser omfatter ikke 1)  

 	  

    

 arbejdstagere, der  

 udelukkende eller hovedsageligt udfører arbejde af ledende art og som ikke er  

 forpligtet til arbejdstidsmæssigt at følge dem, de skal lede, eller følge en  

 forud fastlagt arbejdsrytme, og 2)  

 	  

    

 arbejdstagere, der på  

 grund af specialviden eller lignende forhold har en særlig selvstændig  

 stilling.
Definitioner § 3.  

  

 I  

 denne bekendtgørelse forstås ved 1)  

 	  

    

 arbejdstid: Det  

 tidsrum, hvor en arbejdstager er på arbejde og står til arbejdsgiverens  

 rådighed under udførelse af sin beskæftigelse eller sine opgaver.
 2)  

 	  

    

 hvileperiode: Det  

 tidsrum, der ikke er arbejdstid.
 3)  

 	  

    

 fridøgn: En  

 hvileperiode på 24 sammenhængende timer i land.
 4)  

 	  

    

 offshoreperiode: Det  

 tidsrum, hvor arbejdstageren befinder sig på et havanlæg, samt rejsetiden  

 mellem havanlægget og land.
 5)  

 	  

    

 natperiode:  

 Tidsrummet mellem kl. 00.00 og kl. 07.00.
 6)  

 	  

    

 natarbejder: Dels en  

 arbejdstager, der normalt udfører mindst 3 timer af sin daglige arbejdstid i  

 natperioden, dels en arbejdstager, der udfører arbejde i natperioden i mindst  

 300 timer inden for en periode på 12 måneder.
 7)  

 	  

    

 offshorearbejde:  

 Arbejde, der hovedsageligt udføres på eller fra et havanlæg, og som direkte  

 eller  

 indirekte har forbindelse med efterforskning eller indvinding af råstoffer i  

 undergrunden under havbunden, samt dykning i forbindelse med sådanne  

 aktiviteter, uanset om dykningen udføres fra et havanlæg eller et fartøj.
 Arbejdstid, hviletid m.v.
 § 4.  

  

 Ved  

 arbejdets tilrettelæggelse skal det sikres, at der under hensyn til  

 arbejdsperiodens varighed gives arbejdstageren rimelige muligheder for  

 hvileperioder, fridøgn og pauser, der er afpasset efter arbejdspladsens og  

 arbejdstagerens særlige forhold med henblik på, at arbejdet kan udføres  

 sikkerheds- og sundhedsmæssigt fuldt forsvarligt.
 § 5.  

  

 Arbejdstiden skal tilrettelægges således, at de ansatte får en hvileperiode  

 på  

 mindst 11 sammenhængende timer inden for hver periode på 24 timer, jf. dog §  

 11.
 § 6.  

  

 Antallet af fridøgn beregnes således, at den samlede arbejdstid offshore i  

 gennemsnit højst må være 48 timer pr. uge inkl. overarbejde.  

 Referenceperioden  

 er 12 måneder.
 Stk. 2.  

  

 En arbejdstager  

 skal dog mindst have 3 sammenhængende fridøgn pr. 14 dages offshoreperiode.
 Stk. 3.  

  

 Perioder med  

 årlig betalt ferie og perioder med sygeorlov medregnes ikke.
 Stk. 4.  

  

 Varigheden af en  

 offshoreperiode må højst udgøre 28 dage.
§ 7.  

  

 En  

 arbejdstager med en daglig arbejdstid på mere end 6 timer har ret til en  

 pause  

 af et sådant omfang, at pausens formål tilgodeses.
Pausen placeres efter de  

 for  

 arbejdsstedet normale regler for tilrettelæggelse af arbejdstiden.
 § 8.  

  

 Natarbejdere, der lider af helbredsproblemer, som påviseligt skyldes, at de  

 udfører arbejde i natperioder, skal, når det er muligt, overføres til  

 dagarbejde, som passer til dem.
 § 9.  

  

 Arbejdstagere skal tilbydes gratis helbredskontrol, inden de begynder  

 beskæftigelse med natarbejde, derefter inden for regelmæssige tidsrum på  

 mindre  

 end 3 år.
 § 10.  

  

 Når naturomstændigheder, ulykker eller overhængende fare for ulykker,  

 maskinsammenbrud eller lignende uforudsete begivenheder forstyrrer eller har  

 forstyrret den regelmæssige drift, kan bestemmelserne i § 5, § 6, stk. 1 og 4  

 og § 7 fraviges, i det omfang det er nødvendigt, indtil regelmæssig drift er  

 genoprettet.
 Stk. 2.  

  

 For  

 arbejdstagere, der udfører behandling og pleje af personer, kan  

 bestemmelserne  

 i § 5, § 6, stk. 1og 4 og § 7 fraviges i det omfang det er nødvendigt.
 Stk. 3.  

  

 Fravigelser skal  

 registreres i en for tilsynsmyndigheden tilgængelig form.
Stk. 4.  

  

 I tilfælde af  

 fravigelse efter stk. 1 og 2 skal der ydes tilsvarende kompenserende  

 hvileperioder.
Hvor forholdene undtagelsesvist er af en sådan art, at det  

 ikke  

 er muligt at yde kompenserende hvileperioder, skal der ydes passende  

 beskyttelse.
Aftaler § 11.  

  

 Vedkommende arbejdsgiverpart og lønmodtagerorganisation kan aftale, at den  

 daglige hvileperiode, jf. § 5, i et begrænset omfang kan udskydes eller  

 nedsættes.
 Stk. 2.  

  

 For  

 arbejdstagere, der ikke er omfattet af en kollektiv aftale, kan det i det  

 enkelte ansættelsesforhold aftales, at den daglige hvileperiode, jf. § 5, i  

 et  

 begrænset omfang kan udskydes eller nedsættes til 8 timer.
Stk. 3.  

  

 I tilfælde af  

 fravigelse i medfør af stk. 1 eller 2 skal der ydes tilsvarende kompenserende  

 hvileperioder.
Hvor forholdene undtagelsesvist er af en sådan art, at det  

 ikke  

 er muligt at yde kompenserende hvileperioder, skal der ydes passende  

 beskyttelse.
 § 12.  

  

 Aftaler i medfør af § 11, stk. 2, er kun gyldige, hvis de indgås skriftligt.
 Stk. 2.  

  

 Aftaler i medfør  

 af § 11, stk. 2, kan opsiges med det varsel, der er gældende for det  

 pågældende  

 ansættelsesforhold.
Dispensation § 13.  

  

 Energistyrelsen kan i særlige tilfælde tillade fravigelser fra denne  

 bekendtgørelse, når det er foreneligt med Rådets direktiv 93/104/EF, som  

 ændret  

 ved Europa-Parlamentets og Rådets direktiv 2000/34/EF, om visse aspekter i  

 forbindelse med tilrettelæggelsen af arbejdstiden.
Klageadgang § 14.  

  

 Energistyrelsens afgørelser efter denne bekendtgørelse kan påklages til  

 økonomi- og erhvervsministeren.
 Stk. 2.  

  

 Klagefristen er  

 4 uger fra den dag, afgørelsen er meddelt den pågældende.
 Stk. 3.  

  

 Klage har ikke  

 opsættende virkning.
 Stk. 4.  

  

 Når særlige  

 grunde taler derfor, kan økonomi- og erhvervsministeren behandle en klage,  

 selv  

 om klagen først er fremkommet efter udløbet af den i stk. 2 nævnte frist.
Straf § 15.  

  

 Medmindre højere straf er forskyldt efter anden lovgivning, straffes med bøde  

 eller fængsel indtil 4 måneder den, der 1)  

 	  

    

 lader arbejde udføre  

 i strid med §§ 5 - 7 og § 10, eller leder, fører tilsyn med eller udfører  

 sådant arbejde, eller 2)  

 	  

    

 undlader at  

 efterkomme påbud, der er meddelt for overtrædelse af bekendtgørelsens  

 bestemmelser.
Stk. 2.  

  

 For  

 overtrædelser af §§ 5  7 og § 10, kan der pålægges en arbejdsgiver  

 bødeansvar,  

 selv om overtrædelsen ikke kan tilregnes arbejdsgiveren som forsætlig eller  

 uagtsom.
For bødeansvaret fastsættes ingen forvandlingsstraf.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 Ikrafttræden m.v.
 § 15.  

  

 Bekendtgørelsen træder i kraft den 1. august 2003. Samtidig ophæves §§ 33  

  39  

 i bekendtgørelse nr. 711 af 16. november 1987 om sikkerhed på havanlæg.
Økonomi- og Erhvervsministeriet, den 1. juli  

 2003 Bendt Bendtsen /Ib Larsen 1)  Bekendtgørelsen indeholder  

 bestemmelser, der  

 gennemfører dele af Rådets direktiv 93/104/EF, om visse aspekter i  

 forbindelse  

 med tilrettelæggelsen af arbejdstiden, EF-Tidende 1993 L307, s. 18, som  

 ændret  

 ved Europa-Parlamentets og Rådets direktiv 2000/34/EF om ændring af visse  

 aspekter i forbindelse med tilrettelæggelsen af arbejdstiden, for at omfatte  

 sektorer og aktiviteter, der er undtaget fra dette direktiv, EF-Tidende 2000  

 L  

 195 s. 41.
