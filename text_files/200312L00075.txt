Fremsat den 13. november 2003 af  

 beskæftigelsesministeren (Claus Hjort Frederiksen) Forslag til Lov om ændring af lov om dagpenge ved sygdom eller fødsel (Egenbetaling for private arbejdsgivere) § 1 I lov om dagpenge ved sygdom eller fødsel, jf.  

 lovbekendtgørelse nr. 761 af 11. september 2002, som senest ændret ved  

 § 3  

 i lov nr. 417 af 10. juni 2003, foretages følgende ændring:
 1.  


  

 § 27  

  

 affattes således:
»  

 § 27.  

  

 En privat  

 arbejdsgiver kan tegne en forsikring, som giver arbejdsgiveren ret til fra  

 lønmodtagerens 2. fraværsdag at få refunderet et beløb fra kommunen, som  

 svarer  

 til de dagpenge, som lønmodtageren har ret til fra arbejdsgiveren.
Beløbet  

 kan  

 dog ikke overstige det beløb, som lønmodtageren efter § 9, stk. 5,  

 har ret til fra kommunen.
 Stk. 2.  

  

 Det er en  

 betingelse, at virksomhedens samlede årlige lønsum ikke overstiger et beløb,  

 hvis størrelse fastsættes af Direktøren for Arbejdsdirektoratet, jf.  

 stk. 5.
 Stk. 3.  

  

 De samlede  

 præmier til forsikringen fastsættes således, at de dækker 70 pct. af  

 udgifterne  

 til ordningen.
 Stk. 4.  

  

 Private  

 arbejdsgivere er:
 1)  

 	  

    

 Alle arbejdsgivere,  

 bortset fra offentlige myndigheder og private institutioner, hvis udgifter  

 dækkes med mindst 50 pct. af offentlige midler.
 2)  

 	  

    

 Forældre, der har  

 valgt at få et økonomisk tilskud til privat pasning, jf. § 26 i lov  

 om social service.
Stk. 5.  

  

 Direktøren  

 for Arbejdsdirektoratet fastsætter regler om forsikringsordningen, herunder  

 om  

 virksomhedens årlige lønsum, beregning af lønsum og præmie, optagelse og  

 udtræden m.v.« § 2 Loven træder i kraft den 1. januar 2004.
Bemærkninger til lovforslaget I.
Baggrunden for forslaget Lovforslaget er et led i gennemførelsen af  

 finanslovsaftalen for 2004 indgået mellem regeringen (Venstre og Det  

 Konservative Folkeparti), Socialdemokratiet, Socialistisk Folkeparti, Det  

 Radikale Venstre, Enhedslisten og Kristendemokraterne.
Finanslovsforslagets elementer på sygedagpengeområdet har  

 til formål at nedbringe sygefraværet.
Som følge heraf foreslås det at ændre  

 forsikringsordningen for mindre private arbejdsgivere, således at de  

 økonomiske  

 incitamenter til at begrænse sygefraværet øges.
Forsikrede virksomheder har generelt et højere sygefravær  

 pr. ansat.
Beregninger viser, at de mindre forsikrede virksomheder også har  

 et  

 gennemsnitligt længere sygefravær pr. ansat end ikke-forsikrede virksomheder.  

 Indførelse af  

 egenbetaling  

  

 forventes at give  

 arbejdsgiverne et økonomisk incitament til at nedbringe antallet af  

 sygefraværsdage.
 Det foreslås derfor, at arbejdstagerens første sygedag ikke  

 længere omfattes af forsikringsordningen for mindre virksomheder.
II.
Gældende regler Arbejdsgiveren afholder i de fleste tilfælde udgifterne til  

 sygedagpenge eller løn under sygdom i de første 2 uger af lønmodtagerens  

 fravær.
Herefter betaler lønmodtagerens bopælskommune sygedagpenge til den  

 sygemeldte eller refusion til arbejdsgiveren.
Private arbejdsgivere kan tegne en forsikring, der giver  

 ret til refusion fra lønmodtagernes bopælskommune for sygedagpenge fra første  

 dag.
Kun arbejdsgivere med en lønsum på 5.447.750 kr. (1.750 x det højeste  

 dagpengebeløb pr. uge) og derunder kan optages i forsikringen.
Overstiger  

 virksomhedens lønsum 6.724.080 kr., bliver virksomheden udelukket at  

 forsikringen.
Bidraget til forsikrede mindre arbejdsgivere fastsættes som  

 en procentdel af arbejdsgivernes lønsum.
Bidragsprocenten fastsættes således,  

 at den dækker 70 pct. af de forventede udgifter til sygedagpenge inkl.  

 arbejdsdirektoratets udgifter til administration af ordningen.
Den enkelte  

 arbejdsgivers bidragsprocent er i 2003 herefter fastsat til 0,88 pct. af  

 virksomhedens lønsum.
Da ordningen dækker alle sygedage, er der ringe  

 incitament til at nedbringe antallet af sygedage.
III.
Forsikringsordningens omfang Pr. den 30. oktober 2003 omfattede ordningen 40.185  

 forsikrede.
Ca. 42.000 virksomheder har i løbet af 2002 været omfattet af  

 forsikringsordningen enten hele 2002 eller i en periode i løbet af 2002.
 En opgørelse fra Kommunedatas sygedagpengeregister og  

 forsikringsordningens administrative system SORDA viser, at 1/3 af  

 virksomhederne ikke har haft udgifter til sygedagpenge, mens de har været i  

 forsikringsordningen i løbet af 2002. Der er her ikke taget hensyn til, hvor  

 længe de har været i forsikringsordningen, og en del af virksomhederne uden  

 fravær har formentlig kun været i forsikringsordningen i en kort del af året.
Knap ¼ af de forsikrede virksomheder har kun 1-2  

 sygefraværsperioder i løbet af et år og vil blive berørt tilsvarende lidt.
En  

 anden fjerdedel har 3-9 sygetilfælde, mens de resterende knap 1/5 har 10  

 sygefraværsperioder eller derover i løbet af et år.
 Sammenlagt er der ca. 260.000 sygesager i  

 forsikringsordningen, svarende til ca. 260.000 dage med egenbetaling, hvis  

 forslaget gennemføres.
IV.
Forslaget Det foreslås, at private arbejdsgivere først kan få  

 refusion fra kommunen for sygedagpenge til lønmodtageren fra 2. fraværsdag,  

 således at arbejdsgiverne frivilligt kan forsikre sig mod udgiften til  

 dagpenge  

 udbetalt ved lønmodtagers sygefravær undtaget 1. fraværsdag.
 Arbejdsgiverens dækningsprocent foreslås fortsat fastsat  

 til 70 pct. af udgifterne til sygedagpenge fra dag 2, mens staten afholder 30  

 pct. af udgifterne til sygedagpenge fra dag 2. Ved at beholde arbejdsgiverens  

 dækningsprocent på 70 pct. fra den eksisterende ordning, vil arbejdsgiveren  

 få  

 mindreudgifter til selve forsikringsordningen, hvorimod arbejdsgivernes  

 udgifter til sygedagpenge vil stige.
Forslaget berører ikke arbejdsgivernes mulighed for efter  

 § 28 i lov om dagpenge ved sygdom eller fødsel at indgå en aftale med  

 lønmodtageren, som har en væsentlig forøget sygdomsrisiko.
Aftalen skal  

 godkendes af kommunen.
Arbejdsgiveren fritages herefter for udgiften til  

 dagpenge i de første 2 uger, hvis lønmodtageren sygemeldes på grund af den  

 lidelse, som § 28-aftalen omfatter.
Bestemmelsen i § 27 har i forbindelse med forslaget  

 gennemgået en sproglig redigering.
Der er i øvrigt ikke foretaget ændringer i  

 bestemmelsen, som nu er opdelt i stk. 1-5.
V. Økonomiske og administrative konsekvenser Ved egenbetaling for den første sygedag for forsikrede  

 mindre arbejdsgivere, skal arbejdsgiverne betale ca. 0,65 pct. af lønsummen,  

 hvis lønsum og sygefravær er som skønnet for 2003, hvor arbejdsgiverne  

 betaler  

 0,88 pct. af lønsummen.
Derved sparer arbejdsgiverne 117 mill. kr. i  

 præmiebidrag.
Arbejdsgivernes merudgifter til sygedagpenge den første sygedag  

 svarer til 167 mill. kr.
Arbejdsgiverne skønnes herefter at få en merudgift  

 på  

 ca. 50 mill. kr., mens staten får en tilsvarende besparelse.
 De nye incitamenter vil sandsynligvis føre til nedbringelse  

 af sygefraværet, der generelt vil gavne de mindre forsikrede arbejdsgivere.
VI.
Administrative og økonomiske konsekvenser for  

 erhvervslivet Forslaget vil indebære en mindreudgift for arbejdsgiveren  

 til forsikringsordningens præmie og en merudgift til sygedagpenge ved  

 lønmodtagerens første sygefraværsdag.
Dette vil være en positiv strukturel og  

 økonomisk konsekvens.
Lovforslaget har været forelagt Erhvervs- og  

 Selskabsstyrelsen.
Forslaget har ikke administrative konsekvenser for  

 erhvervslivet.
VII.
Miljømæssige konsekvenser Forslaget har ingen miljømæssige konsekvenser.
VIII.
Administrative konsekvenser for borgerne Forslaget skønnes ikke at have administrative konsekvenser  

 for borgerne.
IX.
Forholdet til EU-retten Forslaget indeholder ikke EU-retlige aspekter.
Sammenfattende skema Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner 50 mill. kr.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet 117 mill. kr.
 167 mill. kr.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til de enkelte bestemmelser Til § 27 Til nr. 1 Arbejdsgiveren afholder i de fleste tilfælde udgifterne til  

 sygedagpenge eller løn under sygdom de første 2 uger af lønmodtagerens  

 fravær.  

 Herefter betaler lønmodtagerens bopælskommune sygedagpenge til den sygemeldte  

 eller refusion til arbejdsgiveren.
Private arbejdsgivere kan tegne en forsikring, der giver  

 ret til refusion fra lønmodtagernes bopælskommune for sygedagpenge fra første  

 dag.
Kun arbejdsgivere med en lønsum på 5.447.750 kr. (1.750 x det højeste  

 dagpengebeløb pr. uge) og derunder kan optages i forsikringen.
Overstiger  

 virksomhedens lønsum 6.724.080 kr., bliver virksomheden udelukket af  

 forsikringen.
 Det foreslås, at private arbejdsgivere først kan få  

 refusion fra kommunen for sygedagpenge til lønmodtageren fra 2. fraværsdag.  

 Arbejdsgiveren betaler således lønmodtagerens første fraværsdag.
Arbejdsgiverens dækningsprocent foreslås fastholdt på 70  

 pct. af udgifterne til sygedagpenge dog fra 2. dag, mens staten afholder 30  

 pct. af sygedagpengeudgifterne fra 2. dag.
Ved at bibeholde arbejdsgiverens  

 dækningspocent på 70 pct., vil arbejdsgiveren få mindre udgifter til selve  

 forsikringsordningen.
Forslaget berører ikke arbejdsgivernes mulighed for efter  

 § 28 i lov om dagpenge ved sygdom eller fødsel at indgå en aftale med  

 lønmodtageren, som har en væsentlig forøget sygdomsrisiko.
Aftalen skal  

 godkendes af kommunen.
Arbejdsgiveren fritages herefter for udgiften til  

 dagpenge i de første 2 uger, hvis lønmodtageren sygemeldes på grund af den  

 lidelse, som § 28-aftalen omfatter.
 Der er i øvrigt ikke ændret i bestemmelsen, idet opdelingen  

 af bestemmelsen i 5 stykker alene er af redaktionel karakter.
Til § 2 Det foreslås, at loven træder i kraft den 1. januar 2004.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om dagpenge ved sygdom eller fødsel, jf. lovbekendtgørelse  

 nr. 761 af 11. september 2002, som senest ændret ved § 3 i lov nr. 417  

 af 10. juni 2003, foretages følgende ændring:
 1.  

  

 § 27  

 affattes således:
 § 27.  

  

 Socialministeren fastsætter regler om, at private arbejdsgivere, hvis samlede  

 årlige lønsum ikke overstiger et nærmere fastsat beløb, kan tegne en  

 forsikring, som giver arbejdsgiveren ret til at få refunderet et beløb fra  

 kommunen, som svarer til de dagpenge, som lønmodtageren har ret til fra  

 arbejdsgiveren dog højst med det beløb, lønmodtageren har ret til fra  

 kommunen, jf. § 9, stk. 5. De samlede præmier til forsikringen  

 fastsættes således, at de dækker 70 pct. af udgifterne til ordningen.
Stk. 2.  

  

 Som  

 private arbejdsgivere anses alle arbejdsgivere, bortset fra offentlige  

 myndigheder og private institutioner, hvis udgifter dækkes med mindst 50 pct.  

 af offentlige midler.
Endvidere anses forældre, der har valgt at få et  

 økonomisk tilskud til privat pasning, jf. § 26 i lov om social service,  

 som private arbejdsgivere.
 »  

 § 27.  

  

 En privat  

 arbejdsgiver kan tegne en forsikring, som giver arbejdsgiveren ret til fra  

 lønmodtagerens 2. fraværsdag at få refunderet et beløb fra kommunen, som  

 svarer til de dagpenge, som lønmodtageren har ret til fra arbejdsgiveren.  

 Beløbet kan dog ikke overstige det beløb, som lønmodtageren efter § 9,  

 stk. 5, har ret til fra kommunen.
 Stk. 2.  

  

 Det er en  

 betingelse, at virksomhedens samlede årlige lønsum ikke overstiger et beløb,  

 hvis størrelse fastsættes af Direktøren for Arbejdsdirektoratet, jf.  

 stk. 5.
 Stk. 3.  

  

 De  

 samlede præmier til forsikringen fastsættes således, at de dækker 70 pct. af  

 udgifterne til ordningen.
 Stk. 4.  

  

 Private  

 arbejdsgivere er:
 1)  

 	  

    

 Alle arbejdsgivere,  

 bortset fra offentlige myndigheder og private institutioner, hvis udgifter  

 dækkes med mindst 50 pct. af offentlige midler.
 2)  

 	  

    

 Forældre, der har  

 valgt at få et økonomisk tilskud til privat pasning, jf. § 26 i lov  

 om social service.
Stk. 5.  

  

 Direktøren  

 for Arbejdsdirektoratet fastsætter regler om forsikringsordningen, herunder  

 om virksomhedens årlige lønsum, beregning af lønsum og præmie, optagelse og  

 udtræden m.v.« § 2 Loven træder i kraft den 1. januar 2004.
