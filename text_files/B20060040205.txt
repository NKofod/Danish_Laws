Bekendtgørelse  

 om tillægsuddannelsen i ejendomsformidling I medfør af § 2, stk. 9, og § 18, stk. 2, i lov om åben  

 uddannelse (erhvervsrettet voksenuddannelse) m.v., jf. lovbekendtgørelse nr.  

 956 af 28. november 2003, fastsættes:
Kapitel 1 Formål og struktur § 1.  

  

 Tillægsuddannelsen i ejendomsformidling har til formål at give personer med  

 kandidatuddannelse og kompetence inden for ejendomsområdet uddannelsesmæssig  

 baggrund for at søge optagelse i Ejendomsmæglerregistret.
 Stk. 2.  

  

 For at opnå bevis  

 for gennemført tillægsuddannelse, jf. § 3, skal kandidaten ud over  

 tillægsuddannelsen dokumentere kompetencer inden for det merkantile område  

 svarende til 20 ECTS-point inden for VVU i videreuddannelsessystemet for  

 voksne.
 § 2.  

  

 Tillægsuddannelsen i ejendomsformidling er en erhvervsrettet  

 voksenuddannelse,  

 der udbydes som åben uddannelse.
 Stk. 2.  

  

 Uddannelsen  

 omfatter 1 modul om ejendomsformidling svarende til 10 ECTS-point. 1  

 studenterårsværk  

 er en heltidsstuderendes arbejde i 1 år og svarer til 60 point i European  

 Credit  

 Transfer System (ECTS-point).
 Stk. 3.  

  

 Modulet og  

 dettes mål og indhold skal godkendes af Undervisningsministeriet.
 Stk.4.  

  

 Undervisningsministeriet godkender, hvilke institutioner der kan udbyde  

 tillægsuddannelsen.
§ 3.  

  

 Tillægsuddannelsen afsluttes med en ekstern prøve med individuel bedømmelse  

 efter karakterskalaen i karakterskalabekendtgørelsen.
Prøven er skriftlig.
 Stk. 2.  

  

 Nærmere regler om prøven  

 fastsættes i studieordningen.
 Stk. 3.  

  

 For prøven og  

 eksamen gælder i øvrigt reglerne i bekendtgørelse om prøver og eksamen i  

 erhvervsrettede uddannelser (eksamensbekendtgørelsen) og bekendtgørelse om  

 karakterskala og anden bedømmelse (karakterskalabekendtgørelsen).
§ 4.  

  

 De  

 institutioner, der udbyder tillægsuddannelsen i ejendomsformidling,  

 udarbejder  

 nærmere regler i en fælles studieordning for uddannelsen.
Studieordningen  

 skal  

 inden for bekendtgørelsens rammer indeholde følgende:
 1)  

 	  

 Forudsætninger for at  

 gennemføre tillægsuddannelsen, jf. § 1, stk. 2.
 2)  

 	  

 Modulet, jf. § 2,  

 stk. 2:
 a)  

 	  

 Mål.
 b)  

 	  

 Indhold.
 c)  

 	  

 Omfang, angivet i  

 ECTS-point.
 d)  

 	  

 Undervisnings- og  

 arbejdsformer.
 e)  

 	  

 Tilrettelæggelse.
 3)  

 	  

 Regler om prøven, jf.  

 § 3, stk. 2.
 Stk. 2.  

  

 Ud over regler  

 fastsat i henhold til denne bekendtgørelse skal studieordningen indeholde  

 regler fastsat i henhold til eksamensbekendtgørelsen.
 Stk. 3.  

  

 Det skal af  

 studieordningen fremgå, at institutionen, når det er begrundet i usædvanlige  

 forhold, kan dispensere fra de regler i den fælles studieordning, der alene  

 er  

 fastsat af institutionerne.
 § 5.  

  

 Ved  

 udarbejdelse af den fælles studieordning og væsentlige ændringer heraf tager  

 institutionerne kontakt til aftagere og indhenter en udtalelse fra  

 censorformandskabet, jf. eksamensbekendtgørelsen.
 Stk. 2.  

  

 Studieordningen  

 og væsentlige ændringer heraf træder i kraft ved et studieårs begyndelse og  

 skal indeholde de fornødne overgangsordninger.
Stk. 3.  

  

 Den gældende  

 studieordning skal være tilgængelig på institutionens hjemmeside senest ved  

 et  

 studieårs begyndelse.
Institutionen orienterer studerende om studieordningen.
 § 6.  

  

 Institutionen informerer og vejleder om tillægsuddannelsen, herunder om  

 adgang  

 til uddannelsen og forudsætninger for at gennemføre uddannelsen.
§ 7.  

  

 Institutionens  

 afgørelser i henhold til denne bekendtgørelse kan indbringes for  

 Undervisningsministeriet,  

 når klagen vedrører retlige spørgsmål.
Klagen indgives af institutionen, der  

 afgiver en udtalelse, som klageren skal have lejlighed til at kommentere  

 inden  

 for en frist af mindst 1 uge.
Institutionen sender klagen til ministeriet  

 vedlagt udtalelsen og klagerens eventuelle kommentarer hertil.
 Stk. 2.  

  

 Fristen for at  

 indgive klage efter stk. 1 er 2 uger fra den dag, afgørelsen er meddelt  

 klageren.
Kapitel 2 Ikrafttræden § 8.  

  

 Bekendtgørelsen træder i kraft den 1. august 2006.
