 Studieplanen har virkning fra den 1. august 1986.
 P.d.v.
 e.b.
Erik Nexelmann underv.insp.
 1. Kursets formål.
Kurset skal give den studerende en grundlæggende indføring i statistiske  

 teorier og metoder.
Den studerende skal sættes i stand til at forstå  

 statistiske argumenter som for eksempel anvendt i den datamatiske  

 faglitteratur og i andre datanom moduler, samt til at gennemføre simplere  

 statistiske analyser.
Desuden skal den studerende opnå kendskab til  

 muligheder, funktioner og anvendelsesmåder for nogle statistiske  

 standardprogrammer.
 2. Adgangsbetingelser.
Grundlæggende datamatik Problemorienteret sprog Matematik.
 3. Hovedemner.
 Den studerende skal opnå en solid forståelse af sandsynlighedsbegrebet,  

 diskrete og kontinuerte fordelinger af en endimensional stokastisk variabel  

 samt de vigtigste sandsynlighedsteoretiske modeller.
 Der indføres en generel fasemodel for statistisk forsøgsplanlægning, som  

 omfatter valg af en teoretisk model til styring af dataindsamlingen,  

 udledning og verifikation af en estimeret model samt opstilling og test af en  

 hypotesemodel.
 Den studerende skal indenfor modellens rammer kunne udføre en  

 grundlæggende analyse af et observationsmateriale ved hjælp af  

 parameterestimation og verifikation af den antagne fordelingstype.
 Endvidere skal den studerende indenfor modellens rammer kunne gennemføre  

 simple statistiske forsøg ved hjælp af hypotesetest samt simpel varians- og  

 regressionsanalyse.
 Afslutningsvis skal den studerende opnå et overordnet kendskab til  

 muligheder, funktionsmåder og anvendelsesområder for nogle statistiske  

 standardprogrammer.
