 Indhold:
Cirkulære om administration af kapitel 3 i lov om varmeforsyning 1. Indledning Dette cirkulære knytter sig til energiministeriets bekendtgørelse nr. 506  

 af 24. november 1980 om administration af kapitel 3 i lov nr. 258 af 8. juni  

 1979 om varmeforsyning.
Lov om varmeforsyning indeholder regler om gennemførelse af en  

 sektorplanlægning for opvarmningsområdet (varmeforsyningsplanlægning).  

 Planlægningen skal forestås af kommunalbestyrelserne og amtsrådene samt  

 energiministeren.
Selskaber, der leverer ledningsbunden energi, medvirker i  

 planlægningen.
Da tilvejebrinelsen af et plangrundlag for gennemførelse af de første  

 faser af naturgasprojektet samt visse kraftvarmeprojekter er hastende, kan  

 energiministeren ifølge lovens kapitel 3 pålægge kommunalbestyrelser og  

 amtsråd at udarbejde delplaner.
Disse delplaner skal udgøre plangrundlaget  

 for hastende varmeforsyningsprojekter, indtil der foreligger godkendte  

 regionale varmeforsyningsplaner og endeligt vedtagne kommunale  

 varmeforsyningsplaner i medfør af varmeforsyningslovens kapitel 2.
 Loven forudsætter, at de nærmere procedureregler for delplaners  

 udarbejdelse fastlægges af energiministeren efter forhandling med de  

 kommunale organisationer samt organisationer for selskaber, der leverer  

 ledningsbunden energi.
 Disse regler foreligger nu i den nævnte bekendtgørelse om administration  

 af kapitel 3 i lov om varmeforsyning.
 Dette cirkulære uddyber de enkelte bestemmelser i bekendtgørelsen.
2. Generelt om proceduren for udarbejdelse af  

 delplaner Kapitel 2 i lov om varmeforsyning fastlægger, hvorledes den generelle  

 varmeforsyningsplanlægning skal gennemføres.
På baggrund af kommunalbestyrelsernes kortlægning af  

 varmeforsyningsforholdene i kommunen samt oplæg om tilrettelæggelse af  

 varmeforsyningen udarbejder amtsrådet efter forhandling med  

 kommunalbestyrelserne og selskaber, der leverer ledningsbunden energi, en  

 regional varmeforsyningsplan.
Denne plan skal godkendes af energiministeren.  

 Inden for rammerne af den godkendte regionale varmeforsyningsplan udarbejder  

 kommunalbestyrelserne en kommunal varmeforsyningsplan, der omfatter hele  

 kommunens område.
Delplaner indeholder principielt de samme hovedelementer som kommunale og  

 regionale varmeforsyningsplaner.
Delplanerne adskiller sig fra disse planer  

 ved kun at omfatte de områder i en region eller en kommune, som er af  

 betydning for de forsyningsformer, hvor udarbejdelse og gennemførelse af  

 projekter er hastende.
De områder og forsyningsformer, som udelades af  

 delplanlægningen, vil blive inddraget i forbindelse med den generelle  

 regionale og kommunale varmeforsyningsplanlægning.
Derudover adskiller proceduren for udarbejdelse af delplaner sig fra  

 proceduren for den generelle varmeforsyningsplanlægning, ved at flere faser i  

 delplantilvejebringelsen kan forløbe tidsmæssigt parallelt.
Herved sikres, at  

 delplanlægningen kan forløbe smidigt og hurtigst muligt, samtidig med at de  

 hensyn, der forudsættes varetaget i den generelle varmeforsyningsplanlægning,  

 også varetages i delplanlægningen.
Bekendtgørelsen fastlægger de planlægningsfaser, der indgår i  

 delplanlægningen, samt rammerne for samarbejdet mellem de kommunale og  

 regionale myndigheder, herunder generelle tidsfrister for høringer samt  

 regler om offentlighed.
Bekendtgørelsen fastlægger ikke tidsfrister for  

 gennemførelsen af de enkelte planlægningsfaser.
Disse forudsættes i hvert  

 enkelt tilfælde fastlagt af energiministeren efter forhandling med de lokale  

 og regionale myndigheder under hensyntagen til de konkrete forudsætninger.  

 Delplanlægningen vil således blive søgt tilrettelagt ud fra de tidsfrister,  

 som er gældende for den overordnede varmeforsyningsplanlægning samt under  

 hensyn til de lokale forhold.
Ifølge lovens kapitel 3 er det principielt energiministeren, der har  

 kompetencen til at anmode kommunalbestyrelser og amtsråd om at udarbejde  

 delplaner.
Forberedelsen af varmeforsyningsplanlægningen forestås af  

 energistyrelsen, jvf. bekendtgørelse om energistyrelsen.1) Også kommunale overvejelser om varmeforsyningen vil efter nærmere  

 forhandling med energistyrelsen kunne give anledning til igangsætning af en  

 delplanudarbejdelse, jvf. energiministeriets cirkulære af 30. april 1980 om  

 administrationen af kapitel 4 i lov om varmeforsyning.
Ifølge dette cirkulære  

 skal varmeforsyningsprojekter, der vedrører anlæg med kapaciteter over  

 nærmere angivne størrelser, og som ikke er udformet på grundlag af en  

 godkendt delplan efter kapitel 3 eller en godkendt regional  

 varmeforsyningsplan efter kapitel 2, sendes til høring i energistyrelsen.  

 Energistyrelsen kan forlange, at kommunalbestyrelsen udarbejder en delplan  

 for den pågældende forsyning til nærmere belysning af det påtænkte projekt.
 Det skal dog understreges, at delplaner ifølge lov om varmeforsyning kun  

 skal udarbejdes, når det er nødvendigt af hensyn til gennemførelse af  

 varmeforsyningsprojekter, som ikke bør afvente etablering af den generelle  

 varmeforsyningsplanlægning.
3. Myndigheder Ifølge bekendtgørelsens § 2 er udarbejdelsen af delplaner som hovedregel  

 kommunalbestyrelsens ansvar.
Dette er i overensstemmelse med lovens kapitel  

 2, hvorefter kommunalbestyrelsen er ansvarlig for udarbejdelse af den  

 kommunale varmeforsyningsplan, som omfatter hele kommunens område.
I visse tilfælde kan energiministeren bestemme, at amtsrådet skal forestå  

 tilvejebringelsen af en delplan.
Det vil eksempelvis kunne være  

 hensigtsmæssigt, i forbindelse med planlægningen af visse regionale anlæg,  

 som berører flere kommuners område, at amtsrådet tillægges ansvaret for i  

 samarbejde med de berørte kommunalbestyrelser at tilvejebringe en delplan for  

 sådanne anlæg.
 4. Samarbejdsformer m. v.
 Energiministeriet skal i forbindelse med delplanlægningen understrege  

 betydningen af, at planlægningsarbejdets forskellige faser sker i et løbende  

 og tæt samarbejde mellem de involverede kommunale og regionale myndigheder  

 samt forsyningsselskaber.
 På denne baggrund er der i forståelse med energistyrelsen flere steder i  

 landet etableret et organisatiorisk samarbejde på teknisk niveau mellem de  

 berørte kommunalbestyrelser, kommuneforeninger, amtsråd samt  

 forsyningsselskaber i området.
 Disse samordnings- og koordineringsgrupper har tilbudt kommunerne teknisk  

 bistand i forbindelse med kortlægningen af varmeforsyningsforholdene.
 Samordningsgrupperne har vist sig nyttige ved formidlingen af  

 energiministeriets retningslinjer for delplanlægning, ligesom de jævnligt har  

 været forum for udveksling af erfaringer med anvendelsen af vejledninger og  

 retningslinjer.
 Sådanne samarbejdsformer vil antagelig i flere områder med fordel kunne  

 fastholdes eller etableres til at bistå de kommunale og regionale myndigheder  

 med opgaver i den udstrækning disse måtte ønske det, også i senere faser af  

 det samlede planlægningsarbejde.
5. Grundlaget for udarbejdelse af delplaner a.
Kortlægning Som grundlag for udarbejdelse af en delplan skal der foreligge en  

 kortlægning af aktuelle og fremtidige varmeforsyningsbehov og -muligheder i  

 kommunen, herunder en inddeling af kommunens område i energidistrikter.
 Kortlægningen foretages i samarbejde med de forsyningsselskaber, som  

 leverer ledningsført energi inden for kommunen.
Til brug ved kortlægning har energistyrelsen udarbejdet en vejledning,  

 »Planlægning af varmeforsyning, Vejledning 1, Kortlægning«.
For at  

 sikre et ensartet grundlag for den samlede varmeforsyningsplanlægning er det  

 vigtigt, at vejledningens retningslinjer følges.
 I tilfælde af, at kommunalbestyrelsen tidligere har tilvejebragt et  

 kortlægningsmateriale, må det vurderes, om dette kan afstemmes og ajourføres,  

 således at der sikres et ensartet grundlag for planlægningen af den  

 fremtidige varmeforsyning.
 Kortlægningens resultater tilsendes amtsrådet og energistyrelsen, således  

 at disse myndigheder kan overveje det videre planlægningsarbejde.
b.
Oplæg til delplaner På baggrund af kortlægningen udarbejder kommunalbestyrelsen et oplæg til  

 delplan, som omfatter et eller flere mulige forsyningsalternativer.  

 Energiministeren kan pålægge kommunalbestyrelsen at udforme oplæg med henblik  

 på belysning af afsætningsmuligheder for bestemte forsyningsformer.
Oplægget udarbejdes under inddragelse af amtsrådets regionale  

 varmeforsyningsoversigter, hvor disse foreligger.
Oplægget afrunder  

 kortlægningen og danner udgangspunkt for den efterfølgende  

 direktivforhandling og delplanudarbejdelse.
Oplægget indeholder blandt andet  

 en afgrænsning af energidistrikter samt et grundlag for vurdering af disse i  

 forhold til forsyningsmulighederne.
Oplægget indeholder endvidere overslag  

 over investeringer i de forudsatte anlæg.
 Energistyrelsen har udarbejdet en vejledning til brug for udarbejdelsen af  

 oplæg til delplaner, »Planlægning af varmeforsyning, Vejledning 2, Oplæg  

 til delplaner«.
 Oplægget udtrykker ikke bindende beslutninger om fremtidige  

 forsyningsformer m. v., men indgår i grundlaget for forhandling og  

 fastlæggelse af varmeplandirektiver.
 På baggrund af forsyningsselskabernes medvirken i kortlægningen og under  

 hensyn til den efterfølgende forhandling mellem kommunalbestyrelse og  

 forsyningsselskaber om delplanudarbejdelsen, bør selskaber, der leverer  

 ledningsbunden energi, inddrages i udarbejdelse af oplæg til delplaner.
 Oplæg til delplaner fremsendes til amtsrådet og energistyrelsen.
c.
Amtsrådets vurdering af oplæg Ifølge bekendtgørelsens § 5 skal amtsrådet ud fra regionale synspunkter  

 vurdere de kommunale delplanoplæg.
Bestemmelsen er udtryk for nødvendigheden af til stadighed at sikre et tæt  

 og koordineret samarbejde mellem de berørte kommunalbestyrelser og amtsrådet,  

 således at delplantilvejebringelsen kan finde sted på grundlag af samordnede  

 forudsætninger.
Vurderingen bør endvidere tilrettelægges og gennemføres med  

 sigte på forberedelse af amtsrådets senere udtalelse vedrørende  

 delplanforslag.
 I den udstrækning, amtsrådet har gennemført udarbejdelsen af regionale  

 varmeforsyningsoversigter, indgår disse i amtsrådets grundlag for vurdering  

 af delplanoplæg.
d.
Varmeplandirektiver Med udgangspunkt i de overordnede energipolitiske målsætninger og  

 kommunalbestyrelsens kortlægning og oplæg til delplan samt amtsrådets  

 vurdering heraf indleder energistyrelsen forhandlinger med  

 kommunalbestyrelsen og amtsrådet om udformningen af et varmeplandirektiv med  

 angivelse af de nærmere forudsætninger, som skal lægges til grund for  

 delplanudarbejdelsen.
Ministerier, hvis fagområde berøres af varmeplandirektivet, vil blive  

 inddraget i forberedelse og forhandling af direktivet.
Også de berørte  

 forsyningsselskaber vil blive inddraget ved udformningen af  

 varmeplandirektiver.
Endvidere vil de kommunale organisationer blive  

 inddraget i forhandling vedrørende varmeplandirektivers principielle indhold.
Til brug for direktivforhandlingerne kan energiministeren anmode amtsrådet  

 om i samarbejde med de berørte kommunalbestyrelser at foretage en  

 sammenfatning af kommunale delplanoplæg.
I ovennævnte Vejledning 2 om oplæg  

 til delplaner er der givet anvisninger på, hvorledes sammenfatningen kan  

 foretages.
 Varmeplandirektiverne vil primært angive energimæssige forudsætninger og  

 forudsætninger om samarbejde om planudarbejdelsen og -realiseringen, men kan  

 også indeholde forudsætninger af f. eks. økonomisk eller tidsmæssig art,  

 herunder tidsfrister for planudarbejdelse og myndighedsbehandling.
 Den endelige beslutning om et områdes fremtidige forsyningsform vil først  

 blive taget i forbindelse med kommunalbestyrelsens delplanudarbejdelse og  

 energiministerens efterfølgende godkendelse af delplanen.
Udstedelse af varmeplandirektiver om udnyttelse af naturgas eller  

 overskudsvarme fra kraftværker vil ske i nær tilknytning til administrationen  

 af lov om elforsyning og lov om naturgasforsyning.
Disse love omfatter  

 henholdsvis godkendelse af elværksudbygning og godkendelse af det overordnede  

 naturgastransmissionsnet.
 Det kan i forbindelse med naturgasplanlægningen forventes, at  

 forberedelsen af varmeplandirektiver vil foregå i samlede forhandlingsrunder  

 omfattende flere kommuner og eventuelt flere amtskommuner.
6. Kommunalbestyrelsens udarbejdelse af delplaner a.
Delplaners grundlag og indhold På grundlag af forudsætningerne i energiministerens varmeplandirektiv  

 udarbejder kommunalbestyrelsen et forslag til delplan.
Delplanudarbejdelsen  

 sker efter forhandling med forsyningsselskaber, der leverer ledningsbunden  

 energi.
Energiministeren kan have fastsat en frist, inden for hvilken  

 delplanforslaget skal være udarbejdet.
Energistyrelsen forbereder en  

 vejledning om delplaners udarbejdelse, »Planlægning af varmeforsyning,  

 Vejledning 3, Delplaner«.
Delplanudarbejdelsen skal resultere i en nøje beskrivelse af de  

 beslutninger, der træffes ved kommunalbestyrelsens vedtagelse og  

 energiministeriets godkendelse af delplanen.
Delplanforslaget skal tillige  

 indeholde en redegørelse for grundlaget for beslutningerne samt disses  

 konsekvenser, herunder beskrive, hvorledes og hvornår beslutningerne tænkes  

 gennemført, og hvilke virkninger gennemførelse af delplanen kan få for  

 samfundet, kommunen og for borgerne.
b.
Amtsrådets vurdering af delplanforslag Et udarbejdet delplanforslag offentliggøres i kommunen, jfr. nedenfor  

 under afsnit 9, og forelægges amtsrådet til høring på samme tid og inden for  

 samme periode af 6 uger.
Amtsrådets udtalelse danner grundlag for afklaring  

 af delplanforslagets forhold til arealanvendelsesplanlægningen og  

 regionplanlægningen i øvrigt.
Det forudsættes, at amtsrådet i fortsættelse af  

 sin forudgående vurdering af deloplæg forbereder et grundlag for afgivelse af  

 udtalelse om delplanforslaget.
Når kommunalbestyrelsen har behandlet indkomne bemærkninger, fremsendes  

 delplanforslaget til energistyrelsen, som forbereder energiministeriets  

 godkendelse af delplanforslaget.
Sammen med delplanforslaget fremsendes de  

 indkomne bemærkninger samt kommunalbestyrelsens stillingtagen til forslag og  

 bemærkninger.
c.
Energiministerens godkendelse af delplanforslag Energistyrelsens forberedelse af delplanforslagets godkendelse sker efter  

 forhandling med den kreds af ministerier, som har deltaget i forberedelsen af  

 det tilgrundliggende varmeplandirektiv.
Såfremt der i forbindelse med  

 godkendelsen påtænkes foretaget væsentlige ændringer i delplanforslaget, vil  

 de berørte kommunalbestyrelser og amtsråd ligeledes blive inddraget i  

 forhandling.
 Energiministerens godkendelse samt den godkendte delplan offentliggøres af  

 kommunalbestyrelsen.
7. Amtsrådets udarbejdelse af delplaner Bekendtgørelsens §§ 14-16 angiver fremgangsmåden for de tilfælde, hvor  

 energiministeren pålægger amtsrådet at udarbejde delplaner.
Dette vil kunne  

 være hensigtsmæssigt, hvor særlige tekniske, geografiske eller tidsmæssige  

 forhold taler herfor, f. eks. i forbindelse med etablering af regionale  

 anlæg, som berører flere kommuners områder.
 Energistyrelsen forbereder retningslinjer for amtskommunens udarbejdelse  

 af delplaner.
 En amtskommunal delplanudarbejdelse finder sted i samarbejde med de  

 berørte kommuner og forsyningsselskaber.
 Den angivne procedure svarer til proceduren for kommunalbestyrelsers  

 tilvejebringelse af delplaner.
8. Regionale varmeforsyningsoversigter Til støtte for de lokale, regionale og statslige myndigheders arbejde med  

 varmeforsyningsplanlægning pålægger bekendtgørelsens § 17 amtsrådene i  

 samarbejde med kommunalbestyrelserne at udarbejde oversigter over  

 varmeforsyningsrelevante forhold i amtskommunen.
Dette arbejde kan finde sted  

 sideløbende med kommunernes kortlægning og udarbejdelse af oplæg til  

 delplaner samt delplanforslag.
Amtsrådets overvejelser skal resultere i  

 tilvejebringelsen af regionale varmeforsyningsoversigter, eventuelt inden for  

 tidsfrister fastsat af energiministeren.
Regionale varmeforsyningsoversigter  

 stilles til rådighed for de berørte myndigheder og forsyningsselskaber i  

 varmeforsyningsplanlægningen.
I den udstrækning amtsrådet har gennemført udarbejdelsen af regionale  

 varmeforsyningsoversigter, indgår disse i grundlaget for amtsrådets vurdering  

 af kommunale oplæg til delplaner samt i grundlaget for forhandling af  

 varmeplandirektiver.
En regional varmeforsyningsoversigt vil endvidere kunne  

 danne grundlag for amtsrådets stillingtagen til projekter, som sendes til  

 høring i amtsrådet, jvf. energiministeriets cirkulære af 30. april 1980  

 vedrørende administration af varmeforsyningslovens kapitel 4.
Udarbejdelsen af regionale varmeforsyningsoversigter skal ske ud fra  

 eksisterende planmateriale, herunder omfatte en klarlæggelse og vurdering af  

 anden planlægning, som har betydning for varmeforsyningsplanlægningen.  

 Herudover skal oversigtsarbejdet bestå i fremskaffelse og løbende  

 sammenfatning af nyt materiale.
I det omfang, der i kommunerne er udarbejdet  

 kortlægning, oplæg, delplaner m. v., skal amtsrådet sammenfatte dette  

 plangrundlag og lade det indgå i regionale varmeforsyningsoversigter.
 I bilag I er angivet eksempler på indholdet i regionale  

 varmeforsyningsoversigter.
 Energiministeren kan bestemme, at nærmere angivne forhold af betydning for  

 varmeforsyningsplanlægningen, som skal indgå i en regional  

 varmeforsyningsoversigt, tilvejebringes inden for givne tidsfrister.
 Oversigtsudarbejdelsen kan løbende medvirke til en afklaring af  

 varmeforsyningsplanlægningens forhold til regionplanlægningen.
9. Offentliggørelse af delplanforslag Bekendtgørelsen angiver de krav til offentliggørelse af delplaner, som  

 kommunalbestyrelsen eller amtsrådet skal opfylde.
Offentliggørelsen skal  

 medvirke til på et tidligt tidspunkt at inddrage borgerne i forberedelse af  

 den omlægning af opvarmningsformerne, som en delplans gennemførelse kan  

 betyde, og herigennem medvirke til at forhindre investeringer i  

 varmeforsyningsanlæg, som ikke nemt vil kunne tilsluttes kommende kollektive  

 varmeforsyningsanlæg.
Offentliggørelsen af delplanforslaget skal ved kommunalbestyrelsens  

 foranstaltning bekendtgøres for offentligheden på en måde, som er sædvanlig i  

 kommunen.
Bekendtgørelsen skal indeholde oplysning om, hvilke steder i  

 kommunen delplanforslaget findes fremlagt (i offentlige  

 administrationsbygninger, biblioteker, skoler eller lignende offentligt  

 tilgængelige steder). Endvidere skal angives den periode på 6 uger, hvori  

 delplanforslaget er fremlagt offentligt, samt gives oplysning om den  

 forudsatte fremgangsmåde for delplanforslagets videre behandling indtil den  

 endelige godkendelse af energiministeren.
I forbindelse med delplanforslagets fremlæggelse skal der gives vejledning  

 om de muligheder, borgerne har for afgivelse af bemærkninger til  

 delplanforslaget.
Der bør stræbes mod, at der i forbindelse med forslagets  

 fremlæggelse bliver adgang til for interesserede borgere at erhverve et  

 kortfattet orienterende materiale om delplanens forudsætninger og nærmere  

 indhold.
Energiministeriet, den 24. november 1980 P.
M.
V.
Ole Bech /Niels Moe Bilag 1 Regionale varmeforsyningsoversigter Regionale varmeforsyningsoversigter kan bl. a. omfatte:
 - Oversigt over indkommende resultater af kommunernes kortlægning af  

 varmeforsyningsforhold og sammenfatning af kommunalbestyrelsernes oplæg til  

 delplaner.
 - Størrelse og placering af eksisterende og kommende  

 affaldsforbrændingsanlæg (dele af affaldsplanlægningen).
 - Linjeføringer og arealreservationer for forudsatte større  

 varmeforsyningsanlæg som f. eks. transmissions- og fordelingsnet for naturgas  

 og varmt vand (dele af regionplanlægningen).
 - Lokalisering og omfang af særlige potentielle varmeforsyningsmuligheder  

 inden for amtskommuens område, f. eks. procesoverskudsvarme fra  

 industrivirksomheder, overskudshalm, træaffald m. v.
 - Placering af særligt varmeforbrugende og særligt varmeproducerende  

 anlæg, herunder kraftvarmeværker (kortlægning og planlægning på miljøområdet  

 i sammenhæng med regionplanlægning).
 (* 1) Energiministeriets (Handelsministeriets) bekendtgørelse nr. 236 af  

 10. maj 1976 med ændringer af 17. januar 1978 og 23. august 1979.
