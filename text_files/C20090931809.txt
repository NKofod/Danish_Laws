Bilag 1 Cirkulære om organisationsaftale om stillinger som rektor ved erhvervsakademier Generelle bemærkninger Finansministeriet og Statstjenestemændenes Centralorganisation II har indgået vedlagte organisationsaftale for rektorer ved erhvervsakademier.
Ikrafttræden Protokollatet træder i kraft den 1. januar 2009.
Personalestyrelsen, den 26. juni 2009 Sofie Nilsson Organisationsaftale om stillinger som rektor ved erhvervsakademier § 1. Dækningsområde Denne aftale omfatter personer, der i henhold til lov om erhvervsakademier for videregående uddannelser, ansættes som rektor ved et erhvervsakademi.
 Stk. 2. Bestemmelserne i denne aftale supplerer eller erstatter enkelte bestemmelser i den til enhver tid gældende COII/LC/OC-fællesoverenskomst.
§ 2. Basisløn Basislønnen udgør i årligt grundbeløb (1.10.1997) følgende:
Stk. 2. Indplacering i basisløntrin og ændring heri sker ved særskilt aftale mellem parterne.
I forbindelse med indgåelse af nærværende aftale er stillingerne som rektorer ved erhvervsakademierne indplaceret på basisløntrin 1 og 2, jf. bilag 1.
§ 3. Tillæg Udover lønnen efter § 2 kan der ydes tillæg i henhold til aftale om chefløn.
 Cirkulærebemærkninger:
 Det følger bl.a. af § 5 i aftalen om chefløn, at der uden for pulje kan ydes engangsvederlag f.eks. som:
1) Honorering af særlig indsats 2) Resultatløn 3) Honorering af merarbejde § 4. Lønregulering Basisløn og eventuelle funktionstillæg efter § 3 reguleres via den generelle reguleringsordning.
 Stk. 2. Tilsvarende gælder for kvalifikationstillæg, medmindre andet aftales.
§ 5. Pension Ansættelsesmyndigheden indbetaler et pensionsbidrag på 18,0 pct. hvoraf 1/3 anses for den ansattes eget bidrag.
Der indbetales pensionsbidrag af de pensionsgivende løndele, som er basisløn, varige og midlertidige tillæg.
Der kan endvidere indbetales pensionsbidrag af engangsvederlag og resultatløn i det omfang, det er fastsat af ledelsen efter forhandling med rektoren.
 Stk. 2. Ansættelsesmyndigheden indbetaler pensionsbidrag til Statstjenestemændenes Centralorganisation II´s pensionsordning i PFA Pension.
§ 6. Åremål Ved ansættelse på åremål følges reglerne herom.
§ 7. Arbejdstid De ansatte er omfattet af aftale om arbejdstid for tjenestemænd i staten.
§ 8. Ikrafttræden og opsigelsesbestemmelse Aftalen har virkning fra den 1. januar 2009.
 Stk. 2. Aftalen kan opsiges skriftligt med 3 måneders varsel til en 31. marts, dog tidligst den 31. marts 2011.
 Stk. 3. Aftalen bortfalder, hvis det enkelte erhvervsakademi indfusionerer i en Professionshøjskole eller Ingeniørhøjskole.
Bilag 1 Indplacering af rektorer ved erhvervsakademierne I henhold til aftalens § 2 indplaceres rektorstillinger ved erhvervsakademier som følger:
 1) Rektorer ved Erhvervsakademi MidtVest, Erhvervsakademi SydØst Kolding, Erhvervsakademi SydVest, Erhvervsakademi NordØst Dania, Erhvervsakademi Sjælland indplaceres i basisløntrin 1.
 2) Rektorer ved Københavns Erhvervsakademi, Copenhagen Business Academy, Erhvervsakademi Århus og Erhvervsakademi Lillebælt indplaceres i basisløntrin 2.
