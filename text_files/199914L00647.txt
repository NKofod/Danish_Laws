Betænkning afgivet af Erhvervsudvalget  

 den 18. maj 2000 Betænkning over Forslag til lov om  

 visse betalingsmidler Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret mundtligt og/eller skriftligt.
 Der er af erhvervsministeren og af nogle mindretal stillet  

 ændringsforslag, hvorom henvises til de ledsagende  

 bemærkninger.
 En oversigt over lovforslagets bilag er optrykt som bilag  

 til denne betænkning.
 Herefter indstiller et mindretal (Venstres, Det  

 Konservative Folkepartis, Dansk Folkepartis, Centrum-Demokraternes og Friheds  

 2000 s medlemmer af udvalget) lovforslaget til vedtagelse med de under  

 nr. 1 og 3-7 stillede ændringsforslag.
 En del af mindretallet (Dansk  

 Folkepartis medlem af udvalget) anerkender, at brugen af elektroniske  

 betalingsmidler er i fortsat vækst og udbredelse.
 Det er væsentligt, at brugerne sikres fortrolighed  

 og har en høj beskyttelse mod misbrug.
 Dansk Folkeparti ønsker, at forretningerne skal  

 være forpligtet til at modtage betaling i danske sedler og  

 mønter, uanset på hvilken tid af døgnet, handelen finder  

 sted.
Såfremt det af Socialdemokratiet stillede  

 ændringsforslag nr. 2 bliver vedtaget, stemmer Dansk Folkeparti imod  

 loven.
Bliver dette ændringsforslag trukket tilbage eller stemt ned,  

 vil Dansk Folkeparti stemme for lovforslaget.
 Et andet mindretal (Socialdemokratiets og Det  

 Radikale Venstres medlemmer af udvalget) indstiller lovforslaget til  

vedtagelse med de under nr. 2 og 7 stillede ændringsforslag.
 Et tredje mindretal (Socialistisk Folkepartis  

 medlem af udvalget) vil redegøre for sin stilling til lovforslaget og  

 de under nr. 1 og 2 stillede ændringsforslag ved 2. behandling.  

 Mindretallet kan stemme for de under nr. 3-7 stillede  

 ændringsforslag.
Et fjerde mindretal (Enhedslistens medlem af  

 udvalget) indstiller lovforslaget til forkastelse ved. 3. behandling  

 og vil redegøre for sin stilling til de under nr. 1 og 2 stillede  

 ændringsforslag ved 2. behandling.
Mindretallet kan stemme for de under  

 nr. 3-7 stillede ændringsforslag.
 Mindretallet finder det helt uacceptabelt, at lovforslaget  

 giver mulighed for, at finansielle koncerner ved at henlægge  

 kortudstederfunktionen til et selvstændigt selskab kan omgå de  

 strengere regler om tavshedspligt i den finansielle lovgivning.
 Et femte mindretal (Kristeligt Folkepartis medlem  

 af udvalget) indstiller lovforslaget til vedtagelse med de under nr.  

 2-7 stillede ændringsforslag.
Ændringsforslag Af	et mindretal (V og KF), tiltrådt af et mindretal  

(DF, CD og FRI):
Ny paragraf 1) Efter § 9 indsættes som ny paragraf med  

 tilhørende overskrift:
» § 01. Betalingsmodtager er forpligtet til at modtage kontant  

 betaling, hvis betalingsmodtageren modtager betalingsmidler, der er omfattet  

 af denne lov.
Bestemmelsen i 1. pkt. gælder ikke ved fjernsalg eller  

 ved betalingstransaktioner i ubemandede selvbetjeningsmiljøer.« Af	et mindretal (S), tiltrådt af et mindretal (RV  

 og KRF):
Ny paragraf 2) Efter § 9 indsættes som ny paragraf med  

 tilhørende overskrift:
» § 02. Betalingsmodtager er i tidsrummet mellem kl. 05.00 og  

 kl. 20.00 forpligtet til at modtage kontant betaling, hvis  

 betalingsmodtageren modtager betalingsmidler, der er omfattet af denne lov.  

 Bestemmelsen i 1. pkt. gælder ikke ved fjernsalg eller ved  

 betalingstransaktioner i selvbetjeningsmiljøer.« Af	et mindretal (V og KF), tiltrådt af et mindretal  

(SF, DF, CD, EL, KRF og FRI):
 3) Overskriften før § 13 affattes således:
» indløsningsaftaler«.
Ny paragraf 4) Efter § 14 indsættes som ny paragraf:
» Til § 19 5) Stk. 1 affattes således:
» Til § 20 6) Stk. 1, nr. 1, affattes således:
» Af	erhvervsministeren, tiltrådt af udvalget:
Til § 22 7) Stk. 1 affattes således:
» Bemærkninger Til nr. 1 Forslaget har til formål at sikre, at forbrugerne  

 også i fremtiden vil kunne betale kontant i forretninger, restauranter,  

 m.v.
Uden en sådan regel vil det være muligt for de  

 erhvervsdrivende at betinge salg af, at betaling sker med et betalingskort  

 eller andre nye former for betalingsmidler.
Der er fortsat mange forbrugere,  

 der helst vil betale med kontante midler, og bestemmelsen skal derfor sikre  

 forbrugerne valgfrihed mellem forskellige betalingsmidler.
Den nugældende bestemmelse i betalingskortlovens §  

 18 indeholder ingen undtagelser til kontantreglen.
Bestemmelsen har  

 imidlertid vist sig at være uhensigtsmæssig i situationer, hvor  

 der ikke er personlig kontakt mellem forbrugeren og betalingsmodtageren.  

 Dette gælder fjernsalg og ubemandede selvbetjeningsmiljøer.
 Begge salgsmetoder er lagt an på at kunne fungere  

 uden personlig kontakt mellem forbrugeren og betalingsmodtageren og  

 harmonerer derfor dårligt med modtagelsen af kontant betaling.  

 Forbrugeren har desuden ikke den samme forventning om at kunne betale kontant  

 som f.eks. ved det traditionelle butikssalg.
Den teknologiske udvikling bevirker, at fjernsalg bliver  

 stadig mere almindeligt i form af handel via internettet.
En bestemmelse om  

 kontant betaling må tage hensyn til denne udvikling.
Forslaget undtager  

 derfor fjernsalg og ubemandede selvbetjeningsmiljøer fra pligten til  

 at modtage kontant betaling.
 Såfremt ændringsforslaget vedtages, stilles de  

 nødvendige konsekvensændringsforslag til 3. behandling.
Til nr. 2 Ændringsforslaget har til formål at sikre, at  

 forbrugerne også i fremtiden vil kunne betale kontant i forretninger,  

 restauranter, m.v.
Uden en sådan regel vil det være muligt for de  

 erhvervsdrivende at betinge salg af, at betaling sker med et betalingskort  

 eller andre nye former for betalingsmidler.
Der er fortsat mange forbrugere,  

 der helst vil betale med kontante midler, og bestemmelsen skal derfor sikre  

 forbrugerne valgfrihed mellem forskellige betalingsmidler.
Den nugældende bestemmelse i betalingskortlovens §  

 18 indeholder ingen undtagelser til kontantreglen.
Bestemmelsen har  

 imidlertid vist sig at være uhensigtsmæssig i situationer, hvor  

 der ikke er personlig kontakt mellem forbrugeren og betalingsmodtageren.  

 Dette gælder fjernsalg og selvbetjeningsmiljøer.
 Begge salgsmetoder er lagt an på at kunne fungere  

 uden personlig kontakt mellem forbrugeren og betalingsmodtageren og  

 harmonerer derfor dårligt med modtagelsen af kontant betaling.  

 Forbrugeren har desuden ikke den samme forventning om at kunne betale kontant  

 som f.eks. ved det traditionelle butikssalg.
Den teknologiske udvikling bevirker, at fjernsalg bliver  

 stadig mere almindeligt i form af handel via internettet.
En bestemmelse om  

 kontant betaling må tage hensyn til denne udvikling.
 Den foreslåede tidsbegrænsning er udtryk for  

 en afvejning mellem forbrugernes interesse i at kunne betale kontant og  

 hensynet til at beskytte de butiksansatte mod røverier m.v., som  

 typisk finder sted på tidspunkter, hvor bemandingen er lille.
 Ændringsforslaget undtager derfor fjernsalg,  

 selvbetjeningsmiljøer samt alle betalingstransaktioner, der foretages  

 i tidsrummet mellem kl. 20.00 og  kl. 05.00, fra pligten til at modtage  

 kontant betaling.
 Såfremt ændringsforslaget vedtages, stilles de  

 nødvendige konsekvensændringsforslag til 3. behandling.
Til nr. 3 Ændringsforslaget er en konsekvens af det under nr.  

 4 stillede ændringsforslag.
Med ændringsforslaget udvides  

 overskriften med en reference til indholdet i den under nr. 4  

 foreslåede paragraf.
Til nr. 4 Med det foreliggende lovforslag bortfalder det hidtidige  

 forbud mod anvendelse af »handle all  

 cards«-klausuler.
Det er Venstres og Det Konservative Folkepartis opfattelse,  

 at forbudet bør opretholdes og fremgå eksplicit af loven, da det  

 giver den nødvendige sikkerhed for, at indløsere ikke udnytter  

 en monopollignende stilling til at tvinge betalingsmodtagere, der  

 ønsker tilslutning til et betalingssystem, til at tilslutte sig andre  

 betalingssystemer, som de ikke ønsker at tilslutte sig.
Til nr. 5 Det foreslås, at Konkurrencestyrelsen fører  

 tilsyn med overholdelsen af den under nr. 4 foreslåede bestemmelse om  

 forbud mod »handle all cards-klausuler«.
Til nr. 6 Det foreslås, at der kan idømmes  

 bødestraf for overtrædelse af den under nr. 4 foreslåede  

 bestemmelse om forbud mod »handle all  

 cards«-klausuler.
 Til nr. 7.
 I bestemmelsen ændres  

 ikrafttrædelsestidspunktet i paragraffens stk. 1 som konsekvens af, at  

 lovforslaget ikke var vedtaget den 1. april 2000.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V) fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag Bilagsoversigt vedrørende L 63 i ERU Bilagsnr.
