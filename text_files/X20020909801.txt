Afskrivning på bygning beliggende i  

 udlandet Ligningsrådet blev spurgt om personer, der er fuldt skattepligtige i  

 Danmark i henhold til kildeskattelovens § 1 kan foretage skattemæssige  

 afskrivninger på plejehjemsbygninger beliggende i Sverige efter  

 afskrivningslovens § 14, stk. 2, nr. 4 in fine.
Det forhold at det pågældende plejehjem er beliggende i  

 Sverige, fandt Ligningsrådet ud fra en formålsfortolkning af  

 afskrivningslovens § 14, stk. 2, nr. 4, ikke kunne være til hinder for  

 afskrivning.
Plejehjemmet anvendes udelukkende til udlejning til  

 plejekrævende ældre eller handicappede i henhold til svensk  

 sociallovgivning.  Ligningsrådet fandt videre, at den svenske  

 lovgivning svarer til de danske regler i lov om social service.
Et plejehjem  

 beliggende i Sverige, hvor udlejning alene sker til ældre og  

 handicappede i henhold til svensk sociallovgivning, anses derfor udsat for et  

 slid tilsvarende det, der begrunder afskrivning på danske plejehjem,  

 jf. afskrivningslovens § 14, stk. 2, nr. 4.
 På baggrund heraf fandt Ligningsrådet, at forespørgeren  

 kunne afskrive på de pågældende bygninger beliggende i  

 Sverige, der anvendes til plejehjem, jf. afskrivningslovens § 14, stk. 2, nr.  

 4.
Reference Afskrivningslovens § 14, stk. 2, nr. 4.
 LV 2001, E.C.4.1.1.
Sagsfremstilling Det er oplyst at forespørger påtænker at erhverve et  

 svensk plejehjem i K/S- regi, og ønsker at afskrive dette ved anvende  

 afskrivningslovens § 14, stk. 2, nr. 4 in fine.
Efter denne regel kan der ske  

 afskrivning på bygninger til beboelse, såfremt anvendelsen er  

 omfattet af lov om social service, samt at bygningen anses for at være  

 udsat for et slid svarende til det slid, som er gældende for  

 døgninstitutioner.
Bygningen er beliggende  i Limhamn.
Bygningen er udlejet til Malmö  

 Kommune som "Gruppboende for äldre". Ejendommen er delvis momspligtig,  

 idet den del af lejen, som vedrører personalefaciliteter, er  

 momsbelagt.
Malmö Kommune videreudlejer lejlighederne i bygningen til  

 plejekrævende ældre.
Slutbrugerne af bygningen får anvist  

 lejlighederne med henvisning til "Socialtjänstlagen", der ifølge  

 repræsentanten svarer til de danske regler i lov om social service.
Lejlighederne er indrettet i henhold til "Vårdboende för  

 äldre - funktionsprogrammet", der fastlægger kravene til  

 bygningens indretning i relation til ældre, handicappede samt  

 plejepersonale.
Bygningerne indrettes med lejligheder, fælles  

 køkken og opholdsrum med spisepladser til beboerne samt  

 plejepersonale, vaskerum, personalerum med tilhørende  

 omklædningsfaciliteter, gang- og trappearealer samt elevatorer.
De  

 enkelte lejligheder varierer i størrelse fra ca. 29 m2 til  

 42 m2.
Byggeriet skal desuden opfylde en række tekniske krav.
Heraf  

 fremgår blandt andet at lejlighederne skal indeholde:
Entré med skab Toilet Opholdsrum med soveplads, tekøkken med køleskab og 2  

 kogeplader m.m., mulighed for bord med 2 spisepladser samt plads til  

 begrænset mængde af privat indbo i form af møbler.
 Handicapvenlig indretning, således at lejlighederne kan  

 anvendes af kørestolsbrugere.
 Af  lejekontrakten med slutbrugeren fremgår, at lejeren af  

 lejligheden ikke har særskilt elmåler, men betaler et fast  

 månedligt beløb via huslejen.
 Der er ikke tale om særskilte ejerlejligheder, hvorfor bygningen  

 ikke er omfattet af afskrivningslovens § 14, stk. 2, nr. 5.
Styrelsens indstilling og begrundelse Indledningsvis skal det bemærkes, at det som udgangspunkt ikke giver  

 anledning til problemer i relation til afskrivningsloven, at plejehjemmet er  

 beliggende i Sverige, idet forespørgeren er fuldt skattepligtige i  

 Danmark i henhold til kildeskattelovens § 1.
 Hovedreglen efter afskrivningslovens § 14, stk. 2, nr. 4 er, at der ikke  

 kan foretages afskrivning på erhvervsmæssigt benyttede bygninger,  

 der anvendes til beboelse.
 Der gælder en række undtagelser hertil, således kan der  

 blandt andet afskrives på døgninstitutioner og bygninger, der er  

 omfattet af lov om social service, og som udsættes for et tilsvarende  

 slid (som svarer til sliddet på en døgninstitution). Der kan dog  

 ikke afskrives på plejehjem, der er opdelt i særskilte  

 ejerlejligheder, jf. § 14, stk. 2, nr. 5.
At plejehjem "udsættes for et tilsvarende slid" fremgår af  

 skatteministerens svar på et spørgsmål om private  

 pensionsselskabers afskrivningsret på erhvervede plejehjem refereret i  

 TfS 1998, 706. Af svaret fremgår, at der med bygninger, der er omfattet  

 af lov om social service, og som udsættes for et tilsvarende slid,  

 blandt andet tænkes på plejehjem.
Skatteministeren  

 bekræfter at private pensionsselskaber, i det omfang de er  

 skattepligtige, har ret til afskrivning på plejehjem, der er udlejet  

 til kommunerne.
 At det pågældende plejehjem er beliggende i Sverige synes ud  

 fra en formålfortolkning af afskrivningslovens § 14, stk. 2, nr. 4,  

 ikke at kunne være til hinder for afskrivning.
 Bygningen i den foreliggende sag anvendes udelukkende til udlejning til  

 plejekrævende ældre eller handicappede i henhold til svensk  

 sociallovgivning.
Told- og Skattestyrelsen er enig med repræsentanten i, at den  

 svenske lovgivning svarer til de danske regler i lov om social service.
Et  

 plejehjem beliggende i Sverige, hvor udlejning alene sker til ældre og  

 handicappede i henhold til svensk sociallovgivning, anses udsat for et slid  

 tilsvarende det, der begrunder afskrivning på danske plejehjem, jf.
AL  

 § 14, stk. 2, nr. 4.
På baggrund af de foreliggende oplysninger om bygningernes  

 indretning, finder Styrelsen ikke at der er tale om særskilte  

 ejerlejligheder, jf. afskrivningslovens § 14, stk. 2, nr. 5. Der henvises til  

 at bygningerne, udover lejlighederne, indrettes med fælles  

 køkken og opholdsrum med spisepladser til beboerne samt  

 plejepersonale, vaskerum, personalerum med tilhørende  

 omklædningsfaciliteter etc.
Selve lejlighederne er af begrænset  

 størrelse, og indretningen med toilet og tekøkken fører  

 ikke til at de skal anses som særskilte ejerligheder efter § 14, stk.  

 2, nr. 5.
 Med støtte i det anførte indstiller Styrelsen, at  

 forespørgeren kan afskrive på de pågældende  

 bygninger, der anvendes til plejehjem, jf. afskrivningslovens § 14, stk. 2,  

 nr. 4.
 Ligningsrådet tiltræder styrelsens indstilling.
