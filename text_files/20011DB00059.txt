Betænkning afgivet af Forsvarsudvalget  

 den 24. oktober 2001 Betænkning over Forslag til folketingsbeslutning om dansk  

 maritimt bidrag til NATO s flådeoperationer i den østlige del af  

 Middelhavet [af udenrigsministeren (Mogens Lykketoft)] 1. Udvalgsarbejdet Beslutningsforslaget blev fremsat den 23. oktober 2001 og  

 var til 1. behandling den 23. oktober 2001. Beslutningsforslaget blev efter  

 1. behandling henvist til behandling i Forsvarsudvalget.
Møder Udvalget har behandlet beslutningsforslaget i 2  

 møder.
Spørgsmål og artikler Udvalget har stillet 14 spørgsmål til  

 forsvarsministeren og 11 spørgsmål til udenrigsministeren til  

 skriftlig besvarelse, som disse har besvaret. 10 af udvalgets  

 spørgsmål samt forsvarsministerens og udenrigsministerens svar  

 herpå er optrykt som bilag 2 til betænkningen.
Endvidere er der  

 som bilag 3 til betænkningen optrykt 2 artikler fra  

 Jyllands-Posten.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller beslutningsforslaget til vedtagelse uændret.
For Dansk Folkepartis medlem af udvalget er det  

 afgørende, at når danske marinesoldater sendes på  

 farefulde opgaver i fremmede farvande, så skal udstyret være  

 moderne, tidssvarende og i orden, og der skal være gjort, hvad der er  

 muligt, for at sikre både mandskab og materiel optimalt.
Efter  

 terrorangrebet på »USS Cole« ved Yemen den 12. oktober 2000 har  

 nærsikring af skibe med lette våben og forstærkning af  

 skibsskrog med panserstål stået højere på  

 ønskesedlen hos NATO-landene.
Dansk Folkeparti har derfor under  

 udvalgsbehandlingen af forslaget set nærmere på denne del af  

 trusselsvurderingen imod skibet.
Ud fra de foreliggende oplysninger kan der  

 efter Dansk Folkepartis opfattelse ikke under hensyntagen til den  

 nødvendige manøvrehurtighed gøres mere til sikring af  

 skibet end det, der blandt andet er sket ved forsyning af skibet med  

 såkaldte kevlarplader.
Dansk Folkeparti er derfor tilfreds med de givne  

 besvarelser.
Kristeligt Folkepartis medlem af udvalget udtrykker  

 tilfredshed med, at marinesoldaterne på korvetten beordres af sted  

 på opgaven i det østlige Middelhav, således at man ikke  

 bringer den enkelte kontraktansatte soldat og hans familie i den ubehagelige  

 situation, som opstår, hvis udsendelsen er en frivillig sag.
Kristeligt  

 Folkepartis medlem af udvalget ønsker herudover at udtrykke fuld  

 tillid til, at den danske korvet og dens mandskab er i stand til at  

 løse alle opgaver, som måtte komme under opholdet på  

 Middelhavet på fuldt tilfredsstillende måde.
 Et mindretal i udvalget (EL) indstiller forslaget  

 til forkastelse.
 Enhedslistens medlem af udvalget er imod en udsendelse af  

 korvetten »Niels Juel«  

 til deltagelse i USA s og NATO s militære operationer i Middelhavet i  

 forbindelse med de militære aktioner imod Afghanistan og Osama bin  

 Laden.
Enhedslisten har den grundlæggende holdning, at  

 terroraktionerne imod den amerikanske civilbefolkning er forkastelige og en  

 forbrydelse mod menneskeheden.
Derfor har partiet foreslået, at der i  

 FN s regi skal iværksættes en international politiaktion for at  

 fange de skyldige og stille dem for en international straffedomstol.
En  

 sådan FN-politiaktion må i givet fald anvende de militære  

 midler, som skønnes nødvendige for at udføre  

 opgaverne.
På den baggrund kan Enhedslisten ikke støtte,  

 at NATO skal gå ind i den militære aktion under henvisning til en  

 aktivering af artikel 5 i NATO-traktaten.
Det er principielt forkert, at NATO  

 for første gang i alliancens historie bruger artikel 5, eftersom denne  

 artikel efter Enhedslistens opfattelse ikke kan finde anvendelse i den  

 konkrete situation, hvor der er tale om, at en terrororganisation  

 udfører flyaktioner imod civilbefolkningen i USA.
Enhedslisten kan heller ikke støtte, at Danmark  

 indgår i de af USA og England ledede militære aktioner, da disse  

 aktioner efterhånden er ude af proportion med det, der må siges  

 at være nødvendigt for at fange Osama bin Laden og hans  

 terrorister.
Efter Enhedslistens opfattelse har aktionerne efterhånden  

 fået karakter af en egentlig militær krig, hvor civilbefolkningen  

 i stigende grad bliver offer.
Således er civilbefolkningen blevet ramt  

 af bomber eller missiler.
Endvidere bliver befolkningen flygtninge i eget  

 land med alle de konsekvenser, som dette kan medføre i de kommende  

 måneder, hvor vinteren sætter ind i Afghanistan.
 Enhedslisten er heller ikke tryg ved, at et stort flertal  

 i Folketinget åbenbart er parat til at udstyre korvetten »Niels Juel« med det  » robuste mandat«, som  

 regeringen har anmodet om.
I den forbindelse henviser Enhedslisten til artiklen i  

 Jyllands-Posten den 20. september 2001, hvori professor i statsret ved  

 Århus Universitet Jens Peter Christensen giver udtryk for den  

 opfattelse, at regeringen ikke behøver at spørge Folketinget,  

 hvis det drejer sig om, at »Niels Juel« udelukkende skal deltage i overvågnings-,  

 kontrol- og patruljeringsopgaver samt til aflastning af USA i forbindelse med  

 krigen mod Afghanistan.
Denne avisartikel skal sammenholdes med en artikel af  

 19. oktober 2001 i Jyllands-Posten, hvoraf det fremgår, at Folketinget  

 skal give sin grundlovsmæssige accept, hvis korvetten skal indgå  

 i egentlige krigshandlinger, samt at dette kan komme på tale, hvis NATO  

 skønner det nødvendigt og krigen udvides til  

 Mellemøsten.
Begge disse artikler optrykkes som bilag til  

 betænkningen.
Efter Enhedslistens vurdering har regeringen med sin  

 besvarelse af spørgsmål 7 og 9 ikke villet tage stilling til, om  

 dette er tilfældet.
Regeringen har i stedet for valgt bl.a. at henvise  

 til, at »flådestyrkens mandat for  

 magtanvendelse vil omfatte adgang til at anvende magt til at  

 gennemføre de pålagte opgaver« samt  

 at »styrkens anvendelse af militære  

 magtmidler kan få karakter af tvangshåndhævelse over for en  

 anden stat«.
Spørgsmål 7 og 9 samt  

 besvarelserne heraf optrykkes i bilag til betænkningen.
Samtidig med disse meget ufuldstændige svar har  

 regeringen med sit svar på spørgsmål 1 oplyst, at der er  

 overensstemmelse mellem den danske risikovurdering og NATO s risikovurdering.  

 Af svaret fremgår det også, at »ingen  

 af staterne, der grænser op til den østlige del af Middelhavet,  

 vurderes at have nogen interesse i at gennemføre militære  

 aktioner mod en NATO-flådestyrke og et eventuelt dansk bidrag  

 hertil«.
Endvidere anføres det i  

 ministerens besvarelse af spørgsmålet, at heller ikke de  

 islamiske terrorgrupper, som eksisterer i dette område, vil »udgøre en trussel mod STANAVFORLANT på  

 åbent hav«.
I svaret tages der dog forbehold  

 over for den situation, hvor NATO s militære flåde skulle komme  

 tæt på land eller anløbe havn i stater, hvor terrorgrupper  

 opererer.
På den samlede baggrund er det Enhedslistens  

 vurdering, at der med formuleringen af et »robust  

 mandat« sammenholdt med regeringens meget  

 elastiske bemærkninger til beslutningsforslag nr.
B 65  samt  

 udenrigsministerens og forsvarsministerens besvarelser af de  

 spørgsmål, der er stillet under udvalgsbehandlingen, åbnes  

 op for den eventuelle udvidelse af NATO s militære aktioner, som  

 Jyllands-Posten skrev om i den anførte artikel den 19. oktober  

 2001.
I forlængelse heraf erindrer Enhedslisten om  

 indholdet af det brev, som den amerikanske FN-ambassadør John  

 Negroponte sendte til FN s Sikkerhedsråd søndag den 7. oktober  

 2001, hvor USA startede de militære bombninger af Afghanistan.
I brevet  

 tages der forbehold over for en mulig udvidelse af de militære aktioner  

 til andre lande i Mellemøsten, hvis dette skønnes  

 nødvendigt.
En tilsvarende vurdering har den amerikanske  

 forsvarsminister Rumsfeld for få uger siden også givet udtryk  

 for.
Enhedslisten finder det meget lidt betryggende, at  

 regeringen ikke har villet svare klart på spørgsmål om  

 dette problem.
Enhedslisten er imod at udsende »Niels Juel « i henhold til  

 NATO s beslutninger, som de er formuleret den 2. oktober 2001. Samtidig  

 finder Enhedslisten, at det store flertal i Folketinget, der er villig til at  

 sende »Niels Juel« af  

 sted til Middelhavet, som minimum burde stille krav om, at udsendelsen sker  

 under forudsætning af, at korvetten kun indgår i de  

 militære aktioner, som hidtil er lagt frem for offentligheden: nemlig  

 af fange Osama bin Laden og det Taliban-styre, som har huset ham.
Og dermed  

 tillige, at aktionerne ikke kan udvides til at omfatte andre stater i  

 Mellemøsten.
Endelig vil  Enhedslisten skarpt kritisere hele  

 forløbet i denne sag.
Det er helt urimeligt, at et beslutningsforslag  

 som B 65 skal underkastes en hastebehandling i det danske Folketing,  

 hvorunder der i løbet af et par dage med helt urimelige tidsfrister  

 skal stilles spørgsmål, modtages svar, skrives betænkning  

 og endelig gennemføres en kvalificeret første- og anden  

 behandling af forslaget.
Samtidig er Enhedslisten opmærksom på, at det,  

 sagen drejer sig om: nemlig en udsendelse af korvetten »Niels Juel«, rent  

 faktisk  først vil kunne finde sted om  

 flere uger.
Derfor har der efter Enhedslistens vurdering været rigelig  

 tid til at give hele behandlingen af B 65 de dage mere, som en saglig  

 behandling af forslaget som minimum kræver.
 Afslutningsvis skal det bemærkes, at dette  

 betænkningsbidrag   på grund af de helt urimelige tidsfrister  

 er blevet skrevet, før de sidste svar er modtaget fra  

 forsvarsministeren og udenrigsministeren.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Ingrid Rasmussen (S) nfmd.  

  Poul Andersen (S)  Svend Erik Larsen (S)  

  Anna-Marie Hansen (S)  Per Kaalund (S)  

  Villy Søvndal (SF) Ebbe Kalnæs (CD)  

  Morten Helveg Petersen (RV)  

  Søren Søndergaard (EL)  

  Svend Aage Jensby (V)  Ellen Kristensen (V)  

  Erik Jacobsen (V) Ulrik Kragh (V)  

  Helge Adam Møller (KF) fmd.  

  Kaj Ikast (KF)  Peter Skaarup (DF)  

  Frank Dahlgaard (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 5 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 7 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 65 Bilagsnr.
Titel 1 Udkast til tidsplan for Forsvarsudvalgets behandling af B 65 om dansk  

 maritimt bidrag til NATO s flådeoperationer i den østlige del af  

 Middelhavet 2 Åbning for spørgsmål til B 65 om dansk maritimt bidrag  

 til NATO s flådeoperationer i den østlige del af Middelhavet 3 Endelig udgave af tidsplan for Forsvarsudvalgets behandling af B 65 om  

 dansk maritimt bidrag til NATO s flådeoperationer i den østlige  

 del af Middelhavet 4 Spm. 1 om redegørelse for regeringens og NATO s risikovurdering,  

 til forsvarsministeren Spm. 2 om forstærkning af skrog, til forsvarsministeren Spm. 3 om mandat til beskydning i selvforsvarsøjemed, til  

 forsvarsministeren 5 Spm. 4 om inddragelse af Det Udenrigspolitiske Nævn og Folketinget,  

 til udenrigsministeren 6 Spm. 5 om værnepligtige på norske skibe, til  

 forsvarsministeren Spm. 6 om antallet af værnepligtige og disses funktioner, til  

 forsvarsministeren Spm. 7 om begrebet »robust mandat«, til forsvarsministeren Spm. 8 om årsagen til STANAVFORLANT s og STANAVFORMED s varetagelse  

 af opgaver, til forsvarsministeren Spm. 9 om karakteren af kamphandlinger, til forsvarsministeren 7 Spm. 10 om værnepligtiges deltagelse, til forsvarsministeren 8 Spm. 11 om bevogtning af korvetten, til forsvarsministeren 9 Spm. 12 om uddybelse af karakteren af opgaver, til forsvarsministeren 10 Spm. 13 om NATO-traktatens artikel 5, til udenrigsministeren Spm. 14 om mandat, til udenrigsministeren Spm. 15 om kommentar til artikel, til udenrigsministeren Spm. 16 om risikovurdering for krig, til udenrigsministeren 11 Spm. 17 om fremsætter, til udenrigsministeren 12 Spm. 18 om beordring eller frivillighed, til forsvarsministeren Spm. 19 om beordring eller frivillighed for norsk deltagelse, til  

 forsvarsministeren 13 1. udkast til betænkning over B 65 14 Svar på spm. 1 om redegørelse for regeringens og NATO s  

 risikovurdering, fra forsvarsministeren Svar på spm. 2 om forstærkning af skrog, fra  

 forsvarsministeren Svar på spm. 3 om mandat til beskydning i selvforsvarsøjemed,  

 fra forsvarsministeren 15 Svar på spm. 4 om inddragelse af Det Udenrigspolitiske Nævn og  

 Folketinget, fra udenrigsministeren 16 Svar på spm. 5 om værnepligtige på norske skibe, fra  

 forsvarsministeren Svar på spm. 6 om antallet af værnepligtige og disses  

 funktioner, fra forsvarsministeren Svar på spm. 8 om årsagen til STANAVFORLANT s og STANAVFORMED  

 s varetagelse af opgaver, fra forsvarsministeren 17 Svar på spm. 7 om begrebet »robust mandat«, fra forsvarsministeren 18 Svar på spm. 9 om karakteren af kamphandlinger, fra  

 forsvarsministeren 19 Svar på spm. 10 om værnepligtiges deltagelse, fra  

 forsvarsministeren 20 Svar på spm. 11 om bevogtning af korvetten, fra forsvarsministeren 21 Svar på spm. 12 om uddybelse af karakteren af opgaver, fra  

 forsvarsministeren 22 Svar på spm. 13 om NATO-traktatens artikel 5, fra udenrigsministeren 23 Svar på spm. 14 om mandat, fra udenrigsministeren 24 Svar på spm. 15 om kommentar til artikel, fra udenrigsministeren 25 Svar på spm. 16 om risikovurdering for krig, fra udenrigsministeren 26 Svar på spm. 17 om fremsætter, fra udenrigsministeren 27 Svar på spm. 18 om beordring eller frivillighed, fra  

 forsvarsministeren Svar på spm. 19 om beordring eller frivillighed for norsk  

 deltagelse, fra forsvarsministeren 28 Spm. 20 om mandat, til udenrigsministeren Spm. 21 om tilbagekaldelse af korvetten »Niels Juel«, til  

 udenrigsministeren Spm. 22 om gennemførelse af pålagte opgaver, til  

 udenrigsministeren 29 Spm. 23 om risikovurdering, til forsvarsministeren 30 Svar på spm. 20 om mandat, fra udenrigsministeren 31 Svar på spm. 21 om tilbagekaldelse af korvetten »Niels Juel«, fra  

 udenrigsministeren 32 Svar på spm. 22 om gennemførelse af pålagte opgaver,  

 fra udenrigsministeren 33 Svar på spm. 23 om risikovurdering, fra udenrigsministeren 34 Spm. 24 om, hvilke regler ved tilfangetagelse af soldater, til  

 udenrigsministeren Spm. 25 om regler ved danske soldaters tilfangetagelse, til  

 udenrigsministeren 35 Betænkning over B 65 36 Svar på spm. 24 om, hvilke regler ved tilfangetagelse af soldater,  

 fra udenrigsministeren 37 Svar på spm. 25 om regler ved danske soldaters tilfangetagelse, til  

 udenrigsministeren Bilag 2 Nogle af udvalgets spørgsmål til  

 udenrigsministeren og forsvarsministeren samt disses svar herpå Spørgsmål 1 samt forsvarsministerens svar  

 herpå er optrykt efter ønske fra EL Spørgsmål 2 og 11 samt forsvarsministerens  

 svar herpå er optrykt efter ønske fra DF Spørgsmål 5, 6 og 10 samt forsvarsministerens  

 svar herpå er optrykt efter ønske fra V og KF Spørgsmål 7 og 9 samt udenrigsministerens  

 svar herpå er optrykt efter ønske fra EL Spørgsmål 14 og 22 samt udenrigsministerens  

 svar herpå er optrykt efter ønske fra SF Spørgsmål 1:
Ministeren anmodes om at redegøre for  

 risikovurderingen for NATO-flådestyrken og det danske bidrag i den  

 østlige del af Middelhavet, herunder anmodes ministeren om at  

 redegøre for eventuelle forskelle mellem regeringens egen  

 risikovurdering og risikovurderingen fra NATO? Svar:
Ingen af staterne, der grænser op til den  

 østlige del af Middelhavet, vurderes at have nogen interesse i at  

 gennemføre militære aktioner mod en NATO flådestyrke og et  

 eventuelt dansk bidrag hertil.
Staterne har i større eller mindre grad  

 støttet den internationale koalition mod terror og forventes at ville  

 fortsætte denne politik.
 Der vurderes ikke at være nogen militær  

 trussel mod STANAVFORLANT, hverken under forlægning eller under ophold  

 i selve operationsområdet.
I visse nordafrikanske og mellemøstlige stater kan  

 identificeres et antal islamiske terrorgrupper.
Disse har i varierende omfang  

 gennemført en række terrorhandlinger primært internt i de  

 respektive stater.
Det anses imidlertid for lidet sandsynligt, at disse  

 terrorgrupper vil udgøre en trussel mod STANAVFORLANT på  

 åbent hav.
Truslen kan imidlertid ændre sig, såfremt  

 STANAVFORLANT og det eventuelle danske bidrag hertil opererer tæt  

 på land eller anløber havn i stater, hvor terrorgrupper  

 opererer.
Der foreligger ingen oplysninger, der indikerer nogen konkret  

 terrortrussel mod STANAVFORLANT.
 Der er overensstemmelse mellem den danske risikovurdering  

 og NATO s risikovurdering.
 Spørgsmål 2:
Ministeren bedes redegøre for, om der på det  

 danske bidrag i form af en korvet er eller vil blive foretaget en  

 forstærkning af skroget med panserstål og en påmontering af  

 maskingeværer med henblik på at imødegå et  

 terrorangreb i stil med det angreb, som »USS Cole« blev udsat for ved Yemen  

 den 12. oktober 2000? Svar:
Der er ikke planer om at forstærke NIELS JUEL med  

 panserstål, ligesom der ikke er planer om at påmontere yderligere  

 maskingeværer.
Korvettens nuværende bevæbning med 20 mm  

 maskinkanoner og 7,62 mm maskingeværer vurderes tilstrækkelig til  

 at imødegå en sådan trussel, som USS COLE blev udsat  

 for.
Korvetten er på særligt udsatte steder  

 udrustet med kevlarplader, som kan beskytte personel og materiel mod  

 småkalibrede våben og sprængstykker.
En forstærkning  

 med panserstål vurderes ikke at være hverken hensigtsmæssig  

 eller mulig bl.a. af hensyn til den ekstra vægt, som en sådan  

 pansring ville påføre korvetten.
 Spørgsmål 5:
Vil ministeren oplyse, om der er værnepligtige  

 ombord på de norske skibe, der som enheder i STANAVFORLANT ligesom  

 korvetten »Niels Juel« skal deployeres til det østlige Middelhav? Svar:
 Det er fra den norske marine mundtligt oplyst, at der for  

 øjeblikket er værnepligtigt personel ombord på et norsk  

 skib, som p.t. indgår i STANAVFORLANT.
 Spørgsmål 6:
Hvor mange værnepligtige gør normalt tjeneste  

 ombord på korvetten »Niels Juel«, hvilke funktioner varetager de, og  

 hvor lang tid mangler de i at være færdiguddannede? Svar:
 Der er normalt 20 værnepligtige menige ombord  

 på en korvet af NIELS JUEL-klassen, hvoraf fire gør tjeneste som  

 kampinformationsgaster i operationsrummet, tre som kommunikationsgaster, fire  

 som dæksgaster, tre som maskingaster og seks som forplejningsgaster.  

 Herudover kan der være op til to værnepligtige  

 maskinofficerer.
 De værnepligtige, som p.t. gør tjeneste  

 ombord i korvetten NIELS JUEL, skal efter planen hjemsendes 11. januar 2002.  

 Den resterende del af den planlagte værnepligtsuddannelse i de  

 pågældende funktioner vil blive gennemført enten i de  

 øvrige korvetter af NIELS JUEL-klassen  eller i andre af 2. Eskadres  

 enheder.
 Spørgsmål 7:
Hvad ligger der i begrebet »robust mandat«? Svar:
 At flådestyrkens mandat for magtanvendelse vil  

 omfatte adgang til at anvende magt til at gennemføre de pålagte  

 opgaver.
 Spørgsmål 9:
Hvilke egentlige kamphandlinger kan korvetten »Niels Juel« blive involveret  

 i, siden regeringen har ment det påkrævet at indhente  

 Folketingets samtykke til udsendelsen? Svar:
I udførelsen af de pålagte opgaver kan det  

 ikke på forhånd udelukkes, at styrkens anvendelse af  

 militære magtmidler kan få karakter af  

 tvangshåndhævelse over for en anden stat.
Regeringen har på  

 denne baggrund vurderet, at mandatet for magtanvendelse falder inden for  

 Grundlovens § 19, stk. 2.
 Spørgsmål 10:
Vil ministeren være indstillet  

 på at lade eventuelle værnepligtige på korvetten »Niels Juel« deltage i  

 operationen under forudsætning af, at de selv ønsker det, og at  

 de fuldt forsvarligt kan bestride den militære funktion, de har  

 på skibet? Svar:
 Jeg har valgt ikke at lade værnepligtige deltage i  

 operationen, jf. bemærkningerne til beslutningsforslaget.
 Spørgsmål 11:
Ministeren anmodes om at redegøre for, hvorledes  

 korvetten »Niels Juel« bevogtes, når skibet ligger til kaj? Svar:
Afhængig af den aktuelle trusselsvurdering vil der  

 blive etableret bevogtning af skibet, og et område omkring skibet holdt  

 frit for ukendte personer, køretøjer samt mindre  

 fartøjer og lignende.
Hvis truslen er af en sådan  

 størrelse, at der vurderes at være fare for besætning og  

 skib, vil korvetten normalt kun anløbe militære flådebaser  

 med et decideret perimeterforsvar.
 Spørgsmål 14:
Hvad forstås ved muligheden for at »anvende magt til at gennemføre de pålagte  

 opgaver«? - er der begrænsninger på dette mandat? - kan dette mandat rumme egentlige krigshandlinger i  

 tilfælde af, at krigen i Afghanistan breder sig til  

 Mellemøsten? Svar:
NATO s stående flådestyrker i den  

 østlige del af Middelhavet har til opgave at udvise  

 tilstedeværelse samt at overvåge og kontrollere  

 søværts aktiviteter i operationsområdet.
Dette kan  

 indebære, at flåden får til opgave at beskytte essentielle  

 allierede enheder, skibe med farligt gods samt kontrollere strategiske  

 punkter, sejlruter, oliefelter og allierede søværts  

 forbindelseslinier.
Flådestyrken har mandat til at anvende magt til at  

 løse ovennævnte opgaver.
Herudover får flådestyrken  

 mandat til at anvende magt til at forsvare sig selv.
 Spørgsmål 22:
Under henvisning til det i besvarelsen af  

 spørgsmål 7 anførte om, at et »robust mandat« vil »omfatte adgang til at anvende magt til at  

 gennemføre de pålagte opgaver«,  

 anmodes ministeren om at oplyse, om sådanne pålagte opgaver vil  

 kunne omfatte militære aktioner imod andre lande i Mellemøsten  

 end Afghanistan eller de terrorister/netværk som opererer i  

 Afghanistan? Svar:
NATO s stående flådestyrker i den  

 østlige del af Middelhavet har til opgave at udvise  

 tilstedeværelse samt at overvåge og kontrollere  

 søværts aktiviteter i operationsområdet.
Dette kan  

 indebære, at flåden får til opgave at skulle beskytte  

 essentielle allierede enheder, skibe med farligt gods samt kontrollere  

 strategiske punkter, sejlruter, oliefelter og allierede søværts  

 forbindelseslinier.
Det indebærer ikke, at flådestyrken på  

 grundlag af sit nuværende mandat vil kunne indsættes i direkte,  

 offensive operationer mod fremmede stater.
Bilag 3 2 artikler fra Morgenavisen Jyllands-Posten Artiklerne fra Morgenavisen Jyllands-Posten af 19. og 20.  

 oktober 2001 er optrykt efter ønske fra EL Offentliggjort 19.10 2001 01.00 i Morgenavisen  

 Jyllands-Posten Danmark øger krigsindsatsen Af SANNE GRAM og HELLE IB Korvetten »Niels  

 Juel« skal indgå i NATO's  

 flådestyrke i Middelhavet.
Risikoen for at komme i kamp anses for  

 ringe, med mindre krigen breder sig til Mellemøsten.
Danmark optrapper nu sin indsats i den globale krig mod  

 terror.
Regeringen besluttede i går at indsætte korvetten »Niels Juel« med 94 mand i  

 NATO's flådestyrke i det østlige Middelhav.
På  

 nuværende tidspunkt tyder intet på, at »Niels Juel« risikerer at  

 komme i direkte kamp, da opgaverne for det danske fartøj vil  

 bestå af overvågning, kontrol, patrulje og regulær  

 aflastning af USA.
Men Folketinget skal under en hastebehandling af sagen  

 allerede i næste uge give sin grundlovsmæssige accept af, at  

 korvetten kan indgå i egentlige krigshandlinger.
Det kan komme på  

 tale, hvis NATO skønner det nødvendigt, og krigen udvides til  

 Mellemøsten.
 »Danmark har givet sin uforbeholdne støtte til  

 kampen mod terrorisme, og derfor er Danmark også klar til at give sit  

 konkrete bidrag og løfte sin del af opgaven,« sagde statsminister Poul  

 Nyrup Rasmussen (S) på et pressemøde i går - flankeret af  

 udenrigsminister Mogens Lykketoft (S) og forsvarsminister Jan Trøjborg  

 (S).
Korvetten indsættes i NATO-styrken den 7. december -  

 præcis to måneder efter, at USA indledte sine angreb mod  

 Afghanistan og det Taleban-styre, som nægter at udlevere den  

 terrormistænkte Osama bin Laden.
I første omgang sendes  

 korvetten af sted i tre måneder - men med mulighed for  

 forlængelse.
 Selv om der sendes danske soldater tættere på  

 krigszonen, maner statsministeren til besindighed:
 »Risikoen for de danske soldater i Middelhavet vil  

 være rimelig lav, og Danmark er heller ikke i en særligt truet  

 situation efter beslutningen,« sagde statsministeren.
 Før pressemødet havde han sammen med  

 forsvarsministeren og udenrigsministeren orienteret Folketingets partier i  

 Det Udenrigspolitiske Nævn om NATO's anmodning.
Regeringen fik øjeblikkelig opbakning fra Venstre,  

 Det Konservative Folkeparti og CD, som tilsluttede sig regeringens  

 ønske om at udstationere den danske korvet stort set uden  

 reservationer.
Dansk Folkeparti støttede ligeledes regeringen, men  

 krævede dog sikkerhed for, at »Niels Juel« vil være i stand til  

 at forsvare sig.
Mens Enhedslisten konsekvent afviste aktionen, udbad SF  

 sig en tænkepause.
Partiets formand Holger K.
Nielsen finder  

 regeringens oplysninger mangelfulde og efterlyser flere informationer fra  

 regeringen om NATO-flådeoperationen.
»Før vi giver vores tilslutning, vil vi have nogle  

 flere konkrete oplysninger om aktionen.
Vi vil se på det nærmere  

 forhold og på hvor involveret, vi bliver i aktionen,« sagde Holger K.  

 Nielsen.
 Den radikale gruppeformand, Elisabeth Arnold, vil anbefale  

 sine partifæller at stemme ja - men siger dog:
»Hvis der er nogle, der vil være imod det, så  

 har de også lov til det.
Man er jo ikke bundet af andet end sin  

 overbevisning.
Men jeg går ud fra, at hele gruppen støtter  

 det.« Hos Enhedslisten påpeger Keld Albrechtsen, at det  

 danske bidrag vil frigøre kræfter hos amerikanerne, som så  

 kan bruge flere ressourcer på krigen inde i Afghanistan.
 »Så vi stemmer helt klart imod,« siger han.
Offentliggjort 20.10 2001 01.00 i Morgenavisen  

 Jyllands-Posten Nyrup behøver ikke spørge før  

 NATO-aktion Af SANNE GRAM Statsminister Poul Nyrup Rasmussen (S) behøver ikke  

 at samle et flertal i Folketinget, før regeringen kan indsætte  

 korvetten »Niels Juel«  

 i NATOs flådestyrke i den østlige del af Middelhavet.
Den danske  

 korvet skal nemlig udelukkende deltage i overvågning, kontrol,  

 patruljering og aflastning af USA i krigen mod Afghanistan.
Derfor hører aktionen ikke under »anvendelse af militære magtmidler«, som netop kræver en accept fra det danske  

 Folketing.
Det siger danske eksperter, som dog påpeger, at Danmarks  

 regeringer har tradition for at have et politisk flertal i ryggen, når  

 de træffer så væsentlige beslutninger:
»Juridisk set skal man ikke spørge Folketinget, men  

 man gør det for en sikkerheds skyld.
Man kan jo godt bede om samtykke,  

 selv om det ikke er nødvendigt,« siger Ole Espersen, professor i  

 folkeret ved Københavns Universitet.
 Det er grundlovens paragraf 19, stk. 2, som kræver  

 en accept fra Folketinget, hvis danske soldater og materiel skal deltage i  

 direkte kamp, men ifølge professor i statsret ved Århus  

 Universitet Jens Peter Christensen, er paragraffen ikke aktuel i dette  

 tilfælde.
Politisk klogt I realiteten behøver regeringen kun at  

 rådføre sig med Folketingets Udenrigspolitiske Nævn, men  

 det er politisk klogt at få en opbakning i Folketinget, vurderer han:
»Regeringen har pligt til at rådføre sig med  

 Udenrigspolitisk Nævn, men der er tradition for, at man hellere  

 spørger én gang for meget end én gang for lidt.
Det er  

 en politisk fornuftig handling og en måde at markere vigtigheden af  

 aktionen,« siger Jens Peter Christensen og påpeger, at  

 nødvendigheden af Folketingets opbakning er et led i, at  

 udenrigspolitikken bliver trukket mere ind i det almindelige politiske  

 spil.
»Historisk set har Folketinget gnavet sig ind på  

 regeringens kompetencer og fungerer i høj grad som en kontrollant af  

 udenrigspolitikken.
Det er det, vi ser her,« vurderer Jens Peter  

 Christensen.
 Udsendelsen af den danske korvet sker et par måneder  

 tidligere, end Danmark i henhold til sine forpligtelser overfor NATO skulle  

 indsætte styrker i alliancens stående flådestyrke.
Træning Blandt andet for træningens skyld sender Danmark  

 korvetter af sted tre måneder om året, og den periode skulle have  

 ligget i det kommende forår, oplyser kommandørkaptajn Gustav  

 Lang, der er chef for operationssektionen ved Søværnets  

 Operative Kommando.
 Beslutningen om at sende korvetten af sted for at aflaste  

 amerikanerne i deres krig mod Afghanistan og Taleban-styret tages i  

 Folketinget i den kommende uge.
