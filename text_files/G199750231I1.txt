Formålet med registeret er at samle medicinske/kirurgiske og administrative data om patienter, der har modtaget behandling med/for lumbal discusprolapsoperation samt om resultaterne af behandlingen til brug for fastholdelse og/eller udvikling af kvaliteten i behandlingen på de sygehusafdelinger m.m., der er tilsluttet databasen i Århus Amt, at danne baggrundsmateriale for medicinsk forskning og helsetjenesteforskning, samt at danne grundlag for indberetninger af oplysninger til den landsdækkende database over patienter behandlet med lokal discusprolapsoperation.
Personkreds: Registeret må kun indeholde oplysninger om personer, som efter den 1/1-96 har modtaget behandling med/for lumbal discusprolapsoperation på offentligt eller privat sygehus/-klinik i Århus Amt.
 Ikrafttrædelsesdato: 02/09/1997.
