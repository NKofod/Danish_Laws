Vedtaget af Folketinget ved 3. behandling den 9. november 2021 Forslag til Lov om ændring af lov om Digital Post fra offentlige afsendere (Omstillingsperiode ved overgang til en ny digital post-løsning) § 1 I lov om Digital Post fra offentlige afsendere, jf. lovbekendtgørelse nr. 686 af 15. april 2021, foretages følgende ændring:
 1. Efter § 10 c indsættes:
»§ 10 d.
Finansministeren kan i forbindelse med skift af leverandør af Digital Post eller ved overgangen fra et it-system til et andet it-system beslutte at indføre en omstillingsperiode med ændret eller begrænset adgang til at anvende Digital Post eller med indstillet drift af postløsningen.« § 2 Loven træder i kraft den 17. november 2021.
