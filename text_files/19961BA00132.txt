Nr BSF 132 Forslag til folketingsbeslutning om udnyttelse af overflødiggjorte  

 landbrugsbygninger Fremsat af Hans Christian Schmidt (V) Peter Hansen-Nord (V) Hanne  

 Severinsen (V) Bodil Thrane (V) Henning Urup (V) Jens Vibjerg (V) Niels  

 Jørgen Langkilde (KF) Lene Espersen (KF) Jens Jørgensen (KF) Eva Møller (KF)  

 Gitte Seeberg (KF) Aage Brusgaard (FP) Ole Donner (DF) den 24. april 1997 Folketinget opfordrer regeringen til at fremsætte lovforslag om ændring af lov om planlægning, således at en ejer af en ejendom i landzone får ret til at genanvende en overflødiggjort landbrugsbygning til erhverv eller bolig.
Bemærkninger til forslaget Den nuværende udformning af § 35, stk. 1, i lov om planlægning bestemmer,  

 at udstykning, ny bebyggelse samt ændring i anvendelsen af bestående  

 bygninger i landzone forudsætter tilladelse fra landzonemyndigheden.
Efter §  

 37 i samme lov har man dog ret til at indrette visse erhvervsvirksomheder  

 m.v. i overflødiggjorte landbrugsbygninger under visse betingelser.  

 Etableringen skal anmeldes til kommunalbestyrelsen, jf. lovens § 38.
Landzonetilladelse efter § 35 skal meddeles på grundlag af navnlig de  

 planlægningsmæssige og landskabelige hensyn, der ifølge lovens formål skal  

 varetages ved administrationen af landzonebestemmelserne.
Praksis viser, at  

 der er store forskelle i de enkelte amter på sådanne afgørelser.
I  

 Naturklagenævnet afvises genanvendelse af gamle bygninger ofte på grund af  

 uklar lovgivning.
 I det følgende refereres nogle konkrete eksempler på sager om indretning  

 af helårsbolig og erhvervsvirksomhed i overflødiggjorte landbrugsbygninger.
Helårsboliger Der kræves landzonetilladelse til at indrette en helårsbolig i en  

 overflødiggjort landbrugsbygning, selv om den nye bolig ikke vil ændre  

 ejendommens udseende.
En konkret sag viste, at der også kræves  

 landzonetilladelse til at inddrage kontorlokaler i tagetagen på en tidligere  

 driftsbygning til helårsbeboelse.
Den omhandlede bygning var en tidligere  

 avlsbygning på en nedlagt landbrugsejendom.
På ejendommen var der også et  

 stuehus, der var udlejet til en familie som helårsbolig.
Der var ingen  

 landbrugspligt på ejendommen.
Siden 1990 havde man forsøgt at udleje  

 lokalerne til kontorformål, men dette var ikke lykkedes på grund af  

 beliggenheden ude på landet.
Tagetagen i bygningen kunne tages i brug til  

 boligformål uden ombygning (Naturklagenævnet, j.nr. 97-31/700-0011).
 I sådanne tilfælde skal ejeren af ejendommen efter forslagsstillernes  

 opfattelse have ret til at genanvende den overflødiggjorte landbrugsbygning  

 til helårsbolig.
Erhverv En konkret sag viste, at det kræver landzonetilladelse at etablere et  

 mindre slagteri i overflødiggjorte landbrugsbygninger.
Den konkrete sag  

 handlede om en nedlagt landbrugsejendom, som tidligere havde været benyttet  

 til kålproduktion med op til 25 ansatte.
Der var søgt om tilladelse til  

 etablering af et slagteri i 450 (m2) af ejendommens eksisterende bygninger.  

 Der ville blive 2-4 ansatte (Naturklagenævnet, j.nr. 97-31/420-0011).
Det er forslagsstillernes opfattelse, at i en sag som denne skal ejeren af  

 ejendommen have ret til at genanvende den overflødiggjorte landbrugsbygning  

 til erhverv.
Det forudsættes, at de til erhvervet hørende godkendelser i  

 øvrigt kan opnås.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om udnyttelse af overflødiggjorte  

 landbrugsbygninger.
(Beslutningsforslag nr.
B 132).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
