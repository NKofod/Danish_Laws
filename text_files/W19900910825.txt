21-årig ansøger født i Schweiz af dansk mor og schweizisk far søger  

 bevarelse af dansk indfødsret.
Ansøgeren er i 1981 naturaliseret dansk.
Det  

 konkluderes, at ansøgeren ved det fyldte 22 år har mistet den danske  

 indfødsret, da han ikke kan føre en samtale på dansk, og at der ikke er  

 tilstrækkeligt grundlag for at indstille til bevarelse af indfødsretten ved  

 kongelig resolution.
 Indenrigsministeriet har med ambassadens skrivelse af 27. oktober 1989,  

 j.nr. 16.Dan.3., modtaget en ansøgning om tilladelse til at bevare dansk  

 indfødsret fra Michel Biasca.
 Det fremgår af sagen, at ansøgeren er født den 26. november 1967 i Schweiz  

 som søn af dansk mor og schweizisk far.
 Det er oplyst, at ansøgeren har et ringe kendskab til det danske sprog.
 I denne anledning meddeler ministeriet, at da ansøgeren ikke inden det 22.  

 år har haft bopæl i Danmark og ikke kan føre en samtale på dansk, har han i  

 henhold til § 8, i lov om dansk indfødsret, jf. bekendtgørelse nr. 155 af 6.  

 april 1978, mistet sin danske indfødsret, da han fyldte 22 år.
 Ministeriet finder ikke, at der er tilstrækkeligt grundlag for at  

 indstille til bevarelse af indfødsretten ved kongelig resolution.
 Det tilføjes, at ansøgeren vil kunne søge om at generhverve indfødsretten  

 ved naturalisation efter ca. 1 års ophold her.
 Ministeriet forudsætter herved, at han til den tid opfylder de almindelige  

 krav, der stilles til ansøgere, om at de bl.a. kan tale og forstå dansk.
 Det bemærkes endelig, at det vil være en betingelse for generhvervelse af  

 dansk indfødsret, at ansøgeren søger sig løst fra sin schweiziske  

 statsborgerret.
 Ambassaden bedes oplyse ansøgeren om ovenstående og samtidig tilbagelevere  

 vedlagte bilag, der fulgte med ansøgningen.
