Bekendtgørelse om udstedelse af tidsbegrænsede tilladelser i frekvensbåndene 2010-2020 MHz og 2500-2690 MHz I medfør af § 16 i lov om radiofrekvenser, jf. lovbekendtgørelse nr. 680 af 23. juni 2004 med senere ændringer fastsættes:
 § 1.  Bekendtgørelsen fastsætter regler om udstedelse af tidsbegrænsede tilladelser i frekvensbåndene 2010-2020 MHz og 2500-2690 MHz.
 § 2.  I de i § 1 nævnte frekvensbånd udstedes nye tilladelser til frekvensanvendelse alene i form af tilladelser af begrænset varighed, som uden yderligere varsel bortfalder på tidspunktet for ikrafttrædelsen af nye tilladelser udstedt på baggrund af gennemførelsen af offentligt udbud eller afholdelse af auktion vedrørende de i stk. 1 nævnte radiofrekvenser, jf. § 6 i lov om radiofrekvenser, dog senest den 31. december 2009.
 § 3. Bekendtgørelsen træder i kraft den 10. september 2008.
 Stk. 2. Bekendtgørelsen bortfalder den 31. december 2009.
