(Tekniske skoler) Efter gennemførelsen af den nye tjenestemandslov afventer direktoratet for  

 tiden indstilling fra de forhandlingsberettigede organisationer vedrørende  

 indplacering i det nye lønrammesystem af lærere m.fl.
 Til brug ved overvejelserne af, hvorledes skolernes øvrige personale skal  

 indplaceres, skal man forinden videre foretages udbede sig  

 stillingsbeskrivelser for det administrative personale i 9., 15. og 18.  

 lønningsklasse.
 Ministeriet for statens lønnings- og pensionsvæsen har givet nedennævnte  

 vejledning:
 »Overassistentstillinger i hidtidig 15. lkl. er normalt opsplittet i  

 lønrammerne 18, 17 og 15.
Til lønramme 18 henføres f.eks. sagsbehandlere med selvstændig  

 afgørelse på væsentlige områder, ledere af mere omfattende bogholderier samt  

 i særlige tilfælde ledere af meget store skrivestuer, journaler m.v. med  

 varierende sagsområder.
Til  lønramme 17 henføres f.eks. ledere af  

 mere omfattende lønberegningsarbejder og ledere af mere omfattende kasser.  

 Endelig henføres til lønramme 15 øvrige tjenestemænd i hidtidig 15.  

 lønningsklasse, der forudsætter rutineret og selvstændigt at varetage mere  

 kvalificeret arbejde, f. eks. inden for sagsbehandling eller revision.
 Assistentstillinger i hidtidig 9. lønningsklasse er normalt opsplittet i  

 lønrammerne 12, 9 og 7.
Til lønramme 12 henføres f.eks. stenografer, der meget selvstændigt  

 varetager højt kvalificeret skrivestuearbejde, hyppigt under anvendelse af et  

 eller flere fremmede sprog, samt ledere af mindre journaler med sagsområder  

 af mere kompliceret karakter.
Til  lønramme 9 henføres f.eks.  

 tjenestemænd med kvalificeret skrivestuearbejde samt kasse- og  

 bogholderiarbejde, ledelse af mindre journaler med et større antal ensartede  

 sager og sagsbehandling, der fortrinsvis omfatter konceptskrivning i mere  

 rutineprægede sager.
Endelig henføres til lønramme 7  tjenestemænd,  

 der er rutinerede i alt almindeligt forekommende arbejde i skrivestue,  

 journal eller arkiv«.
 Stillingsbeskrivelserne skal indeholde oplysning om arbejdets art og  

 omfang, ansvarets placering, evt. antal underordnede m.v. samt en kortfattet  

 organisationsplan for skolens administration med oplysning om samlet antal  

 ansatte i administrationen og disses aflønning (lønningsklasse + evt.  

 personligt tillæg eller overenskomst). Endvidere udbedes oplysning om,  

 hvilken lønrammeindplacering man fra skolens side finder rigtigst.
 Oplysningerne må være direktoratet i hænde senest den 20. oktober  

 1969.
 På dertil given foranledning skal man samtidig indskærpe, at ansættelse og  

 afskedigelse af administrativt personale i alle tilfælde skal indberettes  

 hertil tillige med oplysning om aflønningsvilkår umiddelbart efter  

 ansættelsen, respektive afskedigelsen.
Oprettelse af faste stillinger i 15. lønningsklasse og derover samt  

 besættelse af sådanne stillinger kræver forudgående godkendelse af  

 direktoratet.
På tilsvarende måde vil ansættelse i eller oprykning til  

 stillinger som overassistent og kontorfuldmægtig med aflønning efter  

 HK-overenskomsten samt udelse af personlige tillæg (kun til assistenter og  

 derover) kræve forudgående godkendelse af direktoratet, jfr. skrivelse heraf  

 af 1. maj 1967, j.nr. 40-00-01, hvorefter sådanne indstillinger kun kan  

 forelægges een gang årligt umiddelbart efter den 1. april.
 Man skal endvidere indskærpe, at de i HK-overenskomsten fastsatte  

 anciennitetsregler nøje overholdes, og at eventuelle tvivlsspørgsmål  

 forelægges direktoratet, evt. telefonisk.
 P.D.V.
Erik Metz, eksp.sekr.
