 I medfør af § 11 stk. 1 og § 18, stk. 2, nr. 5 i lov nr. 289 af 27. april  

 1994 om videregående kunstneriske uddannelsesinstitutioner under  

 Kulturministeriet fastsættes:
Rektor, prorektor, studieleder og  

 administrator § 1.  Konservatoriet ledes af rektor, der i samråd med  

 prorektor, konservatorieråd, studienævn, administrator samt eventuelle  

 studieledere forestår konservatoriets forvaltning.
§ 2.  Rektor ansættes af kulturministeren for en  

 5-årig periode.
Ansættelsen sker efter stillingens opslag.
Til at bistå  

 ministeren ved ansættelsen nedsættes et bedømmelsesudvalg, hvoraf 3 medlemmer  

 udpeges af konservatorierådet blandt konservatoriets lærere, og 2 af  

 kulturministeren, heraf den ene som formand.
Bedømmelsesudvalget afgiver  

 udtalelse til ministeren om ansøgernes kvalifikationer.
Stk. 2.  Ansættelsen af rektor kan forlænges.
En sådan  

 forlængelse skal af Kulturministeriet forelægges konservatorierådet til  

 udtalelse.
Ved ledighed i en funktionsperiode konstituerer kulturministeren  

 en midlertidig rektor for maksimalt 1 år.
 Stk. 3.  Rektor leder konservatoriet og træffer  

 afgørelse i alle sager, jf. dog § 7.
Stk. 4.  Hvor beslutning tilkommer konservatoriets  

 kollegiale forsamlinger, kan rektor dog træffe beslutning, når han skønner,  

 at sagen ikke tåler udsættelse.
Meddelelse om den trufne beslutning gives  

 snarest muligt til konservatorierådet.
 Stk. 5.  Rektor eller en af denne udpeget stedfortræder  

 leder konservatoriets optagelsesprøver.
Stk. 6.  Afskedigelse af konservatoriets personale  

 foretages af rektor.
Hvor dette påhviler ministeriet, afgiver rektor  

 indstilling herom.
 Stk. 7.  Rektor påser, at de kollegiale organers  

 beslutninger er lovlige.
 Stk. 8.  Rektor kan pålægge såvel de kollegiale  

 forsamlinger som en eller flere af konservatoriets lærere at drøfte og afgive  

 udtalelser om emner af betydning for konservatoriet.
 Stk. 9.  Der kan af rektor nedsættes særlige udvalg til  

 at rådgive rektor og de kollegiale organer i fagligt/pædagogiske anliggender.
 Stk. 10.  Ved udløbet af hvert undervisningsår afgiver  

 rektor til ministeriet beretning om konservatoriets virksomhed i det forløbne  

 år.
§ 3.  Prorektor vælges af konservatorierådet blandt  

 konservatoriets fastansatte lærere.
Valget indberettes til ministeriet.  

 Valget gælder for en 2-årig periode.
Genvalg kan finde sted.
Ved ledighed i  

 en funktionsperiode foretages snarest nyvalg for den resterende del af  

 perioden.
 Stk. 2.  Prorektor bistår rektor med varetagelsen af de  

 under rektoratet hørende opgaver og er rektors stedfortræder.
 Stk. 3.  Prorektor eller en af denne udpeget  

 stedfortræder leder konservatoriets eksaminer og prøver, jf. dog § 4, stk. 2.
 § 4.  Rektor kan udpege indtil 2 studieledere blandt  

 konservatoriets lærere til at bistå rektor i fagligt/pædagogiske anliggender.
 Stk. 2.  Studieleder eller en af denne udpeget  

 stedfortræder varetager inden for sit område prorektors opgaver som leder af  

 eksaminer og prøver, jf. § 3, stk. 3.
 § 5.  Administrator ansættes af Kulturministeriet  

 efter indstilling fra rektor.
 Stk. 2.  Administrator varetager på rektors vegne  

 konservatoriets administration.
 Stk. 3.  Administrator er i henhold til givne regler  

 ansvarlig for konservatoriets kasse- og regnskabsvæsen.
Konservatorierådet § 6.  Konservatorierådet består af rektor som formand,  

 prorektor og 2 lærere og 2 studerende valgt af rytmisk forsamling, 2 lærere  

 og 2 studerende valgt af klassisk forsamling samt 2 repræsentanter for  

 konservatoriets teknisk-administrative personale.
Administrator og  

 studielederne deltager i rådets møder uden stemmeret.
Administrator er  

 sekretær for rådet.
Stk. 2.  Lærerrepræsentanter og repræsentanter for det  

 teknisk-administrative personale vælges for 2 år af og blandt de respektive  

 grupper.
Studenterrepræsentanter vælges for 1 år af og blandt de studerende.  

 Genvalg kan finde sted.
For hvert medlem af konservatorieådet - bortset fra  

 rektor og prorektor - vælges en suppleant.
 Stk. 3.  Hvis der etableres mere end et  

 uddannelsesområde, jf. § 8, stk. 1, skal det størst mulige antal  

 uddannelsesområder repræsenteres i konservatorierådet af henholdsvis lærer-  

 og studenterrepræsentanter.
Stk. 4.  Rektor indkalder til og leder  

 konservatorierådets møder.
Konservatorierådet afholder møde så ofte rektor  

 finder anledning hertil.
Rådet skal dog indkaldes, såfremt mindst 5 medlemmer  

 skriftligt anmoder herom.
Konservatorierådets medlemmer har mødepligt til  

 rådets møder.
Lovligt forfald skal meldes til rektor.
Stk. 5.  Konservatorierådet er beslutningsdygtigt, når  

 mindst 8 stemmeberettigede medlemmer, heriblandt rektor, er tilstede.
Til  

 gyldig beslutning kræves almindeligt stemmeflertal, dog at mindst en  

 trediedel af rådets stemmeberettigede medlemmer stemmer for.
Står stemmerne  

 lige, er rektors stemme afgørende.
 Stk. 6.  Konservatorierådet fastsætter selv sin  

 forretningsorden.
 § 7.  Konservatorierådet træffer afgørelse i følgende  

 sager:
 Stk. 2.  Konservatorierådet afgiver indstilling til  

 ministeriet om beskikkelse af censorer.
 Stk. 3.  Alle sager af væsentlig betydning for  

 konservatoriets organisation og virksomhed skal af rektor forelægges  

 konservatorierådet til udtalelse, herunder:
Studienævn § 8.  Konservatoriets virksomhed er organiseret i et  

 eller flere uddannelsesområder.
Oprettelse og nedlæggelse af  

 uddannelsesområder godkendes af Kulturministeriet efter indstilling fra  

 rektor.
For hvert uddannelsesområde etableres et studienævn.
Stk. 2.  Studienævnet består af tre lærerrepræsentanter,  

 valgt af og blandt de til uddannelsesområdet knyttede lærere, og tre  

 studenterrepræsentanter, valgt af og blandt de til uddannelsesområdet  

 knyttede studerende.
For hvert medlem vælges en suppleant.
Mindst en af  

 lærerrepræsentanterne skal være fastansat lærer.
Stk. 3.  Ingen kan afgive stemme til mere end et  

 studienævn, og hverken lærere eller studerende kan være medlem af mere end et  

 studienævn.
Rektor, prorektor og eventuelle studieledere kan ikke være  

 medlemmmer af et studienævn.
Stk. 4.  Lærerrepræsentanter i studienævnene vælges for  

 en periode af 2 år, studenterrepræsentanter for 1 år.
Genvalg kan finde sted.
 Stk. 5.  Studienævnet vælger blandt nævnets  

 lærerrepræsentanter en formand.
Stk. 6.  Studienævnet er beslutningsdygtigt, når mindst  

 4 medlemmer er til stede.
Til gyldig beslutning kræves almindelig  

 stemmeflerhed blandt de tilstedeværende.
I tilfælde af stemmelighed er  

 formandens stemme afgørende.
Stk. 7.  Studienævnsformanden indkalder til og leder  

 studienævnsmøderne.
Der skal indkaldes til møde, når formanden eller mindst 2  

 medlemmer begærer dette.
 Stk. 8.  Studienævnet fastsætter selv sin  

 forretningsorden, der skal godkendes af konservatorierådet.
 § 9.  Studienævnet er over for rektor ansvarlig for  

 undervisningens faglige niveau, tilrettelæggelse og gennemførelse inden for  

 uddannelsesområdet efter de gældende bestemmelser.
 Stk. 2.  Studienævnet afgiver indstilling til rektor i  

 følgende sager:
 Stk. 3.  Studienævnet afgiver indstilling til  

 konservatorierådet om udfyldende bestemmelser til studie- og  

 eksamensordninger inden for de af rektor afgivne retningslinier.
 Stk. 4.  Studienævnet afgiver udtalelse til  

 konservatorierådet i følgende sager:
Særlige bestemmelser § 10.  Kulturministeren kan beslutte, at der ved  

 konservatoriet skal nedsættes et rådgivende uddannelsesråd, der skal rådgive  

 konservatoriet og kulturministeren om principielle spørgsmål vedrørende  

 konservatoriets virksomhed.
Overgangs- og ikrafttrædelsesbestemmelser § 11.  Funktionsperioden for det siddende  

 konservatorieråd og studienævn udløber den 31. december 1995, jf. dog stk. 2.
 Stk. 2.  Prorektors funktionsperiode forlænges indtil  

 31. december 1996.
 Stk. 3.  Nyvalg til konservatorieråd og studienævn skal  

 afholdes inden 1. januar 1996.
 § 12.  Bekendtgørelsen træder i kraft den 1. januar  

 1996.
 Stk. 2.  Samtidig ophæves anordning nr. 723 af 20.  

 august 1992 om Det Jydske Musikkonservatorium.
Kulturministeriet, den 14. december 1995 P.M.V.
 E.B.
