Lov nr. 324 af 18. juni 1969 om frigørelsesafgift m.v. af fast ejendom med senere ændringer er optrykt som lovbekendtgørelse nr.
 301 af 12. juni 1970.
I skattedepartementets cirkulære nr. 213 af 24. august 1970 om frigørelsesafgiftsloven er der redegjort for lovens bestemmelser.
Herunder er omtalt lovens sammenhæng med loven om by- og landzoner, ændringerne i vurderingsloven og den kommunale ejendomsskattelov samt ændringerne i loven om særlig indkomstskat og ligningsloven.
Idet der henvises til skattedepartementets cirkulære skal der i dette cirkulære, der er godkendt af ligningsrådet, redegøres nærmere for de bestemmelser i vurderingsloven, der knytter sig til loven om frigørelsesafgift, samt for vurderingsmyndighedernes opgaver i øvrigt i forbindelse med lovens gennemførelse.
Vurderingsmyndighedernes opgaver vedrører de vurderinger og fordelinger af ansatte værdier, der udgør grundlaget for udregningen af frigørelsesværdien.
Vurderingsrådet skal herefter foretage følgende:
Endvidere skal vurderingsrådet efter derom fremsat anmodning foretage følgende:
Lovbestemmelser vedrørende disse ansættelser og fordelinger findes i frigørelsesafgiftslovens §§ 2, 3 og 12.
Opgaverne i øvrigt med hensyn til lovens gennemførelse påhviler dels kommunalbestyrelsen, dels de skattelignende myndigheder, og vurderingsmyndighederne har ingen opgaver i forbindelse med konstateringen af, om pligt til at svare frigørelsesafgift er indtrådt, eller med beregningen af frigørelsesafgiften.
Under hensyn til, at de af vurderingsmyndighederne foretagne vurderinger og fordelinger er af væsentlig betydning ved gennemførelsen af frigørelsesafgiftsloven, skal man understrege nødvendigheden af, at de her omhandlede afgørelser træffes på det bedst mulige grundlag.
Om fornødent må der foretages besigtigelse af ejendommene, og eventuelle tvivlsspørgsmål vedrørende vurderinger og fordelinger må forelægges ligningsdirektoratet.
I.
Ansættelse af ejendomsværdi og grundværdi på basistidspunktet (sidste vurdering før inddragelsen i byzone eller sommerhusområde).
Ejendomsværdien for de af § 33, stk. 1, omfattede landbrugsejendomme m.v. skal ansættes på grundlag af ejendommens værdi i handel og vandel uden hensyn til, i hvilken zone ejendommene er beliggende.
Grundværdien for de af § 33, stk. 1, omfattede landbrugsejendomme m.v., der er beliggende i landzone, skal ansættes efter reglerne i vurderingslovens § 14, stk. 1-4, jfr. stk. 5.
I henhold til vurderingslovens § 33, stk. 1, påhviler det vurderingsrådet i forbindelse med en vurdering at tage bestemmelse om, hvorvidt en ejendom helt eller delvis må anses for benyttet til landbrug, gartneri, planteskole eller frugtplantage.
Ved afgørelse i henhold til § 33, stk. 1, må vurderingsrådet ligesom ved 14. alm.
vurdering gå ud fra den afgrænsning af begrebet landbrugsejendom m.v., der er gældende ved lempelsesordningen i henhold til § 6 i den kommunale ejendomsskattelov.
I tilslutning til det herom i Vurderingsvejledningen ("den grønne bog") side 188-189 anførte bemærkes følgende:
Bestemmende for, om en ejendom falder ind under vurderingslovens § 33, stk. 1, er ejendommens faktiske benyttelse på vurderingstidspunktet.
Det er ved afgørelsen heraf uden betydning, om ejendommen i matriklen er noteret som landbrug.
Det er endvidere uden betydning, om den ansatte grundværdi pr. arealenhed er højere end anvendelsen til de pågældende formål betinger, f.eks. som følge af, at der er ansat værdi for forekomster i jorden, herlighedsværdi eller anden beliggenhedsværdi.
Der må først og fremmest tages hensyn til, om jorden faktisk benyttes til produktion af afgrøder.
Grund, gårdsplads og have til landbrugsejendomme, gartnerier, planteskoler eller frugtplantager medtages under de til nævnte formål benyttede arealer.
Det samme gælder de under landbrug m.v. værende ubenyttede arealer, f.eks.
hede- og klitarealer.
Endvidere medtages de under landbrugsejendomme m.v. til juletræsdyrkning benyttede arealer, ligesom mindre skov- og plantagearealer, der indgår som et naturligt led i en landbrugsejendoms drift, anses benyttet til de nævnte formål.
Inden for begrebet landbrugsejendom falder tillige visse specialiserede landbrugsejendomme, såsom hønserier, anderier og fællesstalde, samt visse specialiserede gartneriejendomme, hvor planteproduktion er hovedanvendelsen.
Uden for begrebet landbrugsejendom m.v. i § 33, stk. 1, falder skove og plantager, herunder egentlige skov- og plantagearealer under landbrugsejendomme, samt skovejendommes planteskolearealer.
Arealer, der henligger ubenyttede uden at være knyttet til landbrug, f.eks. hede- og klitarealer, falder ligeledes uden for § 33, stk.
1. Det samme gælder jagtarealer og arealer, der  

 anvendes til camping-, parkerings- og udstillingsplads o.l., samt arealer, der anvendes til rekreative formål.
Uden for § 33, stk. 1, falder endvidere følgende: Arealer, der er inddraget til erhvervsmæssig udvinding af forekomster i jorden, f.eks. brunkuls-, grus-, kridt-, ler- og mergellejer m.v. samt en række ejendomskategorier, der vel har en vis tilknytning til landbrug, men for hvilke afgrødeproduktionen er uden betydning for ejendommens anvendelse, f.eks. silo-pakhuse, korntørrerier, maskinstationer, hestestutterier, rideskoler, pelsdyrfarme og dambrug.
 Den anførte afgrænsning kan ikke betragtes som udtømmende.
 Tvivlsspørgsmål kan forelægges ligningsdirektoratet.
Hvor kun en del af en ejendom benyttes til landbrug, gartneri, planteskole eller frugtplantage, skal der af vurderingsrådet foretages fordeling af arealet på de dele af ejendommen, der benyttes til de nævnte formål, og på den øvrige del af ejendommen.
Ved afgørelse af, hvilken del af arealet der skal henføres til den ikke-landbrugsmæssigt benyttede del, må der lægges vægt på, hvor stor en del af arealet der naturligt henhører under den omhandlede del af ejendommen.
Anvendes f.eks. en del af en landbrugsejendom til skovbrug, henføres ikke alene det bevoksede skovareal til skovbruget, men også det i øvrigt til skovbruget henhørende areal, således moser, søer og vandløb i skoven.
Et areal anses dog for landbrugsmæssigt benyttet, selv om arealet er pålagt fredskovspligt, såfremt den faktiske benyttelse er landbrug, f.eks.
 visse tjenestesteder i skoven.
Ved by- og landzonelovens ikrafttræden den 1. januar 1970 er hele landet opdelt i henholdsvis byzoner, landzoner og sommerhusområder.
Til byzoner er henført følgende arealer: Inder- og mellemzoner i en byudviklingsplan, som er godkendt af byplannævnet; byggeområder i en bygningsvedtægt, som er stadfæstet af boligministeriet, samt arealer der er omfattet af en byplanvedtægt, som er godkendt af boligministeriet, dog bortset fra arealer, der i en sådan vedtægt er udlagt til sommerhusbebyggelse eller landbrugszone.
Som sommerhusområder betragtes følgende arealer: Byggeområder til sommerhusbebyggelse i en bygningsvedtægt, som er stadfæstet af boligministeriet, samt arealer udlagt til sommerhusbebyggelse i en byplanvedtægt, som er godkendt af boligministeriet.
 Landzonerne omfatter alle øvrige arealer.
Med hensyn til de nærmere regler for zoneafgrænsningen henvises til boligministeriets cirkulære nr. 273 af 27. december 1969 om lov om by- og landzoner.
Til brug for vurderingen vil vurderingsrådene snarest muligt efter ændring af en ejendoms zonestatus gennem ligningsdirektoratet blive underrettet herom.
Oplysning vil blive givet med hensyn til identifikationen og størrelsen af de arealer, der er inddraget fra landzone til byzone eller sommerhusområde, samt om tidspunktet for inddragelsen.
Den nye zonestatus skal lægges til grund ved den førstkommende vurdering af ejendommen.
Hel eller delvis inddragelse af en landbrugsejendom m.v. fra landzone under en byzone eller et sommerhusområde medfører, at ejendommen straks skal optages til omvurdering, jfr. nedenfor under IIa.
Den zonemæssige beliggenhed af ejendomme, der helt eller delvis benyttes til landbrug, gartneri, planteskole eller frugtplantage, tages i betragtning ved ansættelsen af grundværdien efter følgende regler:
Inden for områder, der er beliggende i landzone, ansættes grundværdien efter reglerne i vurderingslovens § 14, stk. 1-4, jfr.
stk. 5,  således at der ved vurderingen ses bort fra den  

 højere værdi, der er en følge af forventninger om ejendommenes overgang til anden zonestatus.
Efter samme regler ansættes grundværdien for ejendomme, som ved 14. alm. vurdering var omfattet af § 33, stk. 1, men som efter dette tidspunkt enten er blevet tilplantet, uden at arealet er undergivet fredskovspligt, eller som ikke længere bliver benyttet.
Såfremt arealet er tilplantet med skov, og skovdrift er den økonomisk gode anvendelse, ansættes grundværdien dog efter § 15.
 Der er i øvrigt ikke sket nogen ændring i forhold til de ved 14. alm.
vurdering gældende regler for ansættelse af grundværdien for landbrugsmæssigt benyttet jord uden for inder- og mellemzoner i henhold til godkendt byudviklingsplan, jfr. ligningsdirektoratets cirkulære af 18. juni 1969 om 14. alm. vurdering.
Udgangspunktet for vurderingen af al landbrugsmæssigt benyttet jord i landzoner er herefter jordens handelsværdi til landbrugsmæssige formål.
For ejendomme, hvis handelsværdi er påvirket af beliggenhedsmomentet til boligformål for ejeren eller brugeren eller af herlighedsværdi, skal grundværdien dog ansættes under hensyntagen til denne beliggenhedsværdi.
Værdien af forekomster i jorden skal ligeledes medtages i grundværdiansættelsen, selv om arealet fortsat anvendes til landbrug m.v.,jfr.
Vurderingsvejledningen side 145, stk. 2.
Benyttes en del af en landbrugsejendom m.v. til andre formål end jordbrugsmæssige, skal grundværdiansættelsen for den ikke-jordbrugsmæssigt anvendte del ske efter reglen i vurderingslovens § 14, stk. 4, jfr. § 16, d.v.s. efter arealets værdi i handel og vandel.
Som landzone anses tillige de til sommerhusbebyggelse bestemte områder, der ikke er udlagt ved byplanvedtægt eller bygningsvedtægt, men hvor den bestående tilladelse til sommerhusbebyggelse hviler på et andet grundlag - således navnlig de såkaldte "aftalte sommerhusområder". Grundværdien for de til landbrug m.v. benyttede arealer skal inden for disse områder ansættes efter de for ejendomme i landzone gældende regler, d.v.s.
 efter den landbrugsmæssige værdi.
II.
Ansættelse af ejendomsværdi og grundværdi på sluttidspunktet (første vurdering efter ejendommens inddragelse under byzone eller sommerhusområder, der er udlagt ved byplanvedtægt eller bygningsvedtægt, ansættes grundværdien for landbrugsmæssigt benyttede ejendomme i det omfang, benyttelse til andet end landbrug må anses for at være den i økonomisk henseende gode anvendelse, efter reglerne i vurderingslovens § 16, d.v.s. efter værdien i handel og vandel, indbefattet eventuelle udstykningsværdier.
Selv om ejendommen fortsat faktisk anvendes til landbrug m.v.,skal det lægges til grund, at ejendommen nu vil kunne benyttes til andre formål, herunder udstykkes til bebyggelse eller til sommerhusbebyggelse.
Ved ansættelsen af grundværdien må der skønnes over arealets værdi i handel og vandel efter en konkret bedømmelse af markedsprisen i området efter de foreliggende muligheder; af væsentlig betydning herved vil det være, hvor store arealer der er overført til byzone eller sommerhusområde og dermed byzonens eller sommerhusområdets rummelighed.
 indsat følgende bestemmelse:
"Når en ejendom, som ved den senest foretagne vurdering var vurderet i medfør af § 14, stk. 5, helt eller delvis er blevet inddraget under byzone eller sommerhusområde, optages den til omvurdering.
Vurderingen skal foretages uden ufornødent ophold, efter at vurderingsrådet har fået underretning om zoneinddragelsen, og uden for de almindelige vurderinger og årsomvurderingerne.
Tilsvarende vurdering foretages, når en af frigørelsesafgiftslovens afsnit II omfattet ejendom helt eller delvis er overgået til anden anvendelse.
Bestemmelsen i § 4, stk. 3 finder tilsvarende anvendelse." I henhold til denne bestemmelse skal vurderingsrådet drage omsorg for, at der efter en zoneinddragelse af en landbrugsejendom m.v.
snarest foretages omvurdering af ejendommen.
Som ovenfor nævnt vil vurderingsrådet få underretning om inddragelser fra landzone til byzone eller sommerhusområde, når boligministeriets meddelelse herom foreligger.
Vurderingen foretages på grundlag af prisforholdene på tidspunktet for den sidste almindelige vurdering, men i øvrigt efter ejendommens faktiske og retlige tilstand på vurderingstidspunktet, d.v.s. efter arealets værdi i handel og vandel under hensyn til den ændrede zonestatus.
De ejendomme, for hvilke der er afgivet erklæring i henhold til § 6B, skal optages til omvurdering i henhold til § 4A, når de helt eller delvis er overgået til anden anvendelse.
Med henblik herpå må vurderingsrådet holde sig orienteret om de pågældende ejendommes anvendelse.
Der henvises i øvrigt til det nedenfor under punkt IIIb anførte.
Ved § 4A-vurderinger anvendes samme vurderingsskema-formular som ved vurderinger i henhold til lovens § 4, dog med en særligt udformet skemavejledning med tilhørende lovuddrag.
Til brug ved vurderingsskemaets fremsendelse til ejer anvendes en følgeskrivelse, hvoraf eksemplarer snarest vil fremkomme til vurderingsrådene.
Underretning til ejer og myndigheder om resultatet af § 4A-vurderingen gives på de formularer, der anvendes til § 4-vurderinger, med fornødne ændringer.
III.
Ansættelse af differencebeløb.
I medfør af bestemmelserne i vurderingslovens § 14, stk. 6 og 7, skal der ved vurderingen af de af § 33, stk. 1, omhandlede ejendomme efter 1. januar 1970 ansættes differencebeløb i følgende omfang:
benyttet, skal der i henhold til § 14, stk. 6, ansættes et differencebeløb efter samme regler som ved 14. alm. vurdering.
Differencebeløbet skal udgøre forskellen mellem den faktisk ansatte grundværdi, hvorved der er bortset fra den værdi, der knytter sig til ejendommen som følge af eventuelle forventninger om overførelse til byzone med deraf følgende mulighed for udstykning, og den grundværdi, der ville være blevet ansat, såfremt ejendommens grundværdi var blevet ansat efter § 16, incl. eventuelle udstykningsværdier.
Differencebeløbet i henhold til § 14, stk. 6, anføres særskilt på vurderingsskemaets bagside i overensstemmelse med nærmere vejledning.
Finder vurderingsrådet, at grundværdien ved en ansættelse efter § 16 ville være blevet ansat til samme beløb som den faktisk ansatte grundværdi, angives differencebeløbet med 0 kr.
sammenfaldende med tidligere inden og mellemzoner, og som fortsat er landbrugsmæssigt benyttet, skal der ved vurderinger forud for 17. alm. vurdering i henhold til § 14, stk. 7,  

 ansættes differencebeløb, såfremt der inden ejendommen første gang optages til vurdering efter 14. alm. vurdering af den nuværende eller en tidligere ejer er afgivet den erklæring, der er omtalt i § 6B i lov om beskatning til kommunerne af faste ejendomme, eller sådan erklæring er afgivet af ejeren af den ejendom, hvorfra parcellen senere er udstykket.
Ved afgivelse af en erklæring i henhold til den kommunale ejendomsskattelovs § 6B, der er en overgangsbestemmelse beregnet på de ejendomme, der på tidspunktet for ikrafttrædelsen af frigørelsesafgiftsloven den 1. januar 1970 omfattedes af vurderingslovens § 14, stk. 7, forpligter en ejer sig og efterfølgende ejere af ejendommen til at svare frigørelsesafgift og afståelsesafgift, når ejendommen helt eller delvis overgår til anden anvendelse end den landbrugsmæssige.
Vurderingsrådet vil fra kommunalbestyrelsen få underretning om, for hvilke ejendomme erklæring er afgivet i henhold til § 6B.
Differencebeløbet i henhold til § 14, stk. 7, vil således ikke kunne ansættes for ejendomme, der først efter 1. januar 1970 er inddraget under en byzone eller et sommerhusområde.
Differencebeløbet skal udgøre forskellen mellem den i henhold til vurderingslovens § 16 ansatte grundværdi - d.v.s. jordens værdi i handel og vandel - og den grundværdi, der ville være blevet ansat, såfremt ejendommens grundværdi skulle ansættes efter § 14, stk.
1-4, jfr. stk. 5, d.v.s. den landbrugsmæssige værdi, hvorved der bortses fra udstykningsværdier.
Differencebeløbet i henhold til § 14, stk. 7, anføres særskilt på vurderingsskemaets bagside i overensstemmelse med nærmere vejledning.
Hvis grundværdien ved en ansættelse efter § 14, stk.
1-4, jfr. stk. 5, ville være blevet ansat til samme beløb som den faktisk ansatte grundværdi, angives differencebeløbet med 0 kr.
IV.
Fordeling af basisbeløb og slutbeløb i udstykningstilfælde og i tilfælde af, at kun en del af en ejendom er pligtig at svare frigørelsesafgift eller afståelsesafgift. (Foretages kun efter anmodning af de indkomstlignende myndigheder).
Ejendomsværdien ved den sidste vurdering forud for zoneinddragelsen vil oftest være grundlag for beregningen af basisbeløbet; under visse betingelser kan dog basisbeløbet i stedet beregnes på grundlag af ejendomsværdien ved 13. alm. vurdering eller på grundlag af anskaffelsessummen.
For ejendomme, hvis jordrentepligt er afløst, kan afløsningssummen med et tillæg for bygningsværdien anvendes som basisbeløb.
Ejendomsværdien ved den første vurdering efter ejendommens inddragelse under byzone eller sommerhusområde er altid grundlag for beregning af slutbeløbet.
Såfremt der mellem basisvurderingen og slutvurderingen er sket udstykning af ejendomme, der omfattes af loven om frigørelsesafgift m.v., eller såfremt kun en del af en ejendom falder ind under lovens bestemmelser, fremsender de indkomstlignende myndigheder anmodning til vurderingsrådet om at foretage de til afgiftens beregning nødvendige fordelinger af basis- og slutbeløbet.
basisvurderingen ansatte ejendomsværdi og det eventuelt ansatte differencebeløb på de udstykkede parceller.
Ved fordelingen må man være opmærksom på, at det er de udstykkede parcellers andel af ejendomsværdien, der skal fastsættes.
Heri indgår således andel af eventuelt ansat differencebeløb.
Vejledende for fordelingen er altså grundens handelsværdi.
Indgår der i ejendomsværdien særlige værdier, såsom herlighedsværdier eller anden beliggenhedsværdi, værdi af forekomster i jorden ell.lign., henføres disse værdier til den eller de dele af den udstykkede ejendom, som værdien vedrører.
Værdi af bygninger eller andre faste bestanddele af forskelsværdien henføres til den del af den udstykkede ejendom, hvor de er eller har været beliggende.
Fordelingen af differencebeløbet foretages på grundlag af et skøn over, hvorledes forventninger om anden anvendelse fordeler sig på de enkelte dele af ejendommen.
 Såfremt anmodningen om fordelingen vedrører ejendomsværdien ved 13.
alm. vurdering eller anskaffelsessummen eller for tidligere jordrentepligtige arealer afløsningssummen, foretages fordelingen efter tilsvarende retningslinier.
Der vil i disse tilfælde ikke kunne blive tale om fordeling af differencebeløb.
Bistand til fordelingen vil kunne fås af ligningsdirektoratet.
Fordeling af ejendomsværdi og differencebeløb ved basisvurderingen efter udstykning belyses i følgende eksempel:
sommerhusområde, foretager vurderingsrådet efter anmodning en fordeling af ejendomsværdien og det eventuelle differencebeløb ved basisvurderingen eller en fordeling af anskaffelsessummen eller afløsningssummen på arealerne inden for og uden for byzone eller sommerhusområde.
arealer inden for og uden for byzone eller sommerhusområde samt - med henblik på beregning af afståelsesafgift i henhold til § 9, stk. 4, ved delvis afståelse efter at der er indtrådt pligt til at svare frigørelsesafgift - på den afståede og den ikke-afståede del af ejendommen foretages af vurderingsrådet efter tilsvarende retningslinier efter anmodning fra de indkomstlignende myndigheder.
Under hensyn til, at eventuelle fordelinger af værdier ved basisvurderingen først foretages efterfølgende, når der er konstateret pligt til at svare frigørelsesafgift, anmodes vurderingsrådene om at opbevare alle oplysninger vedrørende landbrugsejendomme m.v., der ikke fremgår af vurderingsskemaer eller grundværdikort, men er indført i arbejdsbøger, genparter af skemabagsider ell.lign., indtil ejendommens næste vurdering.
regler for ejendomme, for hvilke den i den kommunale ejendomsskattelovs § 6B omhandlede erklæring er afgivet, når frigørelsesafgift eller afståelsesafgift skal beregnes efter en sådan ejendoms delvise overgang til anden anvendelse.
V.
Fastsættelse af værditab.
I henhold til frigørelsesafgiftslovens § 3, stk. 2, kan der ved opgørelsen af frigørelsesværdien i henhold til lovens § 2, stk. 1, på den afgiftspligtiges begæring gives et fradrag for værditab på bygninger m.v., der er opstået inden det tidspunkt, der er bestemmende for fastsættelsen af basisbeløbet.
Værditab skal således fastsættes i de tilfælde, hvor basisbeløbet beregnes på grundlag af ejendomsværdien ved den sidste vurdering før zoneinddragelsen, medens der derimod ikke kan fastsættes værditab i tilfælde, hvor basisbeløbet beregnes på grundlag af anskaffelsessummen eller ejendomsværdien ved 13. alm. vurdering.
Ved værditab forstås den nedgang i eller bortfald af værdi af bygninger, andre anlæg og beplantninger m.v., der kan indtræde som følge af, at muligheden for overgang til anden anvendelse af ejendommen medfører, at de økonomiske forudsætninger for den hidtidige anvendelse af bygningerne m.v. bortfalder.
Der skal derimod ses bort fra værdinedgang på grund af ændringer i prisforholdene i øvrigt, slid og aldersforringelse og lign. forhold.
Fastsættelse af værditab foretages kun, såfremt anmodning herom er fremsat af ejendommens ejer.
Såfremt der i perioden mellem basisvurderingen og slutvurderingen er sket udstykning af ejendommen, skal det ansatte værditab fordeles på de udstykkede parceller og moderejendommen.
 Beregning af værditab belyses i følgende eksempel:
 Ejendommen er en gartneriejendom på 10 ha med ca. 7.000 kvm.
 drivhuse.
Ved 14. alm. vurdering skønnedes der ikke at være nogen forventningsværdi, og ejendommen var ved denne vurdering ansat således:
Nedgangen i bygningernes værdi i perioden mellem de to vurderinger udgør 600.000 kr.
Såfremt hele denne værdinedgang kan henføres til, at forudsætningerne for den hidtidige anvendelse af bygningerne delvis er bortfaldet, kan der ansættes et værditab på 600.000 kr.
Såfremt en del af værdinedgangen, f.eks. 150.000 kr., må henføres til slid og aldersforringelse, kan kun ansættes et værditab på 450.000 kr.
Det må yderligere tages i betragtning, om en del af bygningerne også efter zoneinddragelsen vil kunne anvendes til det hidtidige eller andet formål, f.eks. stuehuset til beboelse.
VI.
Til brug ved angivelse af fordelinger, værditab m.v. vil der senere blive fremsendt en særlig formular samt blive givet nærmere vejledning.
De i dette cirkulære omhandlede ansættelser, herunder ansættelsen af differencebeløb og værditab, og fordelinger samt vurderingsrådenes afgørelse i henhold til § 33, stk. 1, kan af vedkommende skattepligtige påklages for skyldrådet, hvis afgørelse kan indbringes for landsskatteretten.
Dette cirkulære fremsendes til vurderingsformændene i det fornødne antal eksemplarer til fordeling blandt vurderingsrådenes medlemmer.
 Statens ligningsdirektorat, den 24.  

 august 1970.
 Thorkild Hove.
 /Herman Pedersen.
