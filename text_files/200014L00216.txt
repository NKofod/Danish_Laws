Betænkning afgivet af Socialudvalget den  

 7. december 2000 Betænkning over Forslag til lov om ændring af lov om  

 aktiv socialpolitik (Ændring af rådigheds- og sanktionsregler  

 m.v.) [af  

 socialministeren (Henrik Dam Kristensen)] 1. Ændringsforslag Der er stillet 7 ændringsforslag til lovforslaget.  

 Ændringsforslag nr. 1-5 og 7 er stillet af Det Konservative Folkeparti,  

 og ændringsforslag nr. 6 er stillet af socialministeren.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 3 spørgsmål til  

 socialministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, KF, DF og KRF)  

 indstiller lovforslaget til vedtagelse med de stillede  

 ændringsforslag.
Dansk Folkeparti finder det positivt, at kommunerne nu  

 skal nedsætte eller helt fratage den ledige kontanthjælpen ved  

 hel eller delvis udeblivelse fra tilbud om arbejde eller aktivering.
Det  

 skaber mere ensartethed i de kommunale afgørelser.
Dansk Folkeparti  

 finder, at der skal tages betydelige hensyn til arbejdsmarkedets behov ved  

 valg af aktivering.
De ledige skal motiveres til at møde op ved at  

 målrette og opkvalificere aktiveringstilbudene, således at de  

 meget store ressourcespild, der er i øjeblikket, kan undgås.  

 Dansk Folkeparti finder i øvrigt, at der ligger for mange muligheder  

 for forskelligartede kommunale skøn i de regler, der giver gyldig  

 grund til udeblivelse fra aktivering.
Ligeledes skal de krav om at stå  

 til rådighed for arbejdsmarkedet, som er gældende for forsikrede  

 ledige, også gælde for kontanthjælpsmodtagere.
Derfor  

 støtter Dansk Folkeparti de ændringsforslag, der er stillet af  

 Det Konservative Folkeparti.
Alt i alt indebærer lovforslaget en del  

 opstramninger, som muliggør, at flere kontanthjælpsmodtagere  

 kommer ud på arbejdsmarkedet.
Dansk Folkeparti forventer derfor, at  

 lovforslagets forudsætninger om mindre offentlige udgifter opfyldes.
 Et andet mindretal i udvalget (S, CD og RV)  

 indstiller lovforslaget til vedtagelse med det af socialministeren  

 stillede ændringsforslag, men vil ved 2. behandling stemme imod de af  

 mindretallet stillede ændringsforslag.
 Et tredje mindretal i udvalget (SF) indstiller  

 lovforslaget til forkastelse ved 3. behandling og vil ved 2.  

 behandling stemme hverken for eller imod de stillede  

 ændringsforslag.
 Et fjerde mindretal i udvalget (EL)  

 indstiller lovforslaget til forkastelse ved 3. behandling og vil ved  

 2. behandling stemme imod de stillede ændringsforslag.
Enhedslisten er enig i, at man skal stå til  

 rådighed for arbejdsmarkedet.
Men Enhedslisten finder det forkasteligt,  

 at kontanthjælpsmodtagere tvinges til at arbejde uden at få  

 løn for det.
Ingen modtagere af kontanthjælp synes, at det at  

 være henvist til landets laveste forsørgelsesniveau med de  

 største grader af kontrol og dyneløfteri er en lykkelig  

 situation.
De, der er på kontanthjælp, er det af nød.  

 Skærpelse af sanktionerne vil forøge den sociale marginalisering  

 og fattigdommen.
Resultaterne bliver i værste fald husvildhed, stigende  

 kriminalitet, brudte familier og flere anbragte børn.  At behandle  

 mennesker, der har brug for støtte og omsorg, så de kan forbedre  

 deres personlige og faglige kvalifikationer,  med diverse  

 straffeforanstaltninger er ikke alene upædagogisk, men også i  

 strid med almindelig humanistisk og solidarisk tankegang.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (KF), tiltrådt af et mindretal  

(V, DF og KRF):
 1) Før det under nr. 1 foreslåede § 13,  

 stk. 3, indsættes som nyt stykke:
» [Udvidelse af rådighedsbegrebet] 2) Det under nr. 1 foreslåede § 13, stk. 3,  

 nr. 3, affattes således:
» [Præcisering af kravene til den daglige  

 transporttid] 3) Før det under nr. 1 foreslåede § 13,  

 stk. 4, indsættes som nyt stykke:
» [Uddybning af begrebet rimeligt tilbud om arbejde] 4) Nr. 3 affattes således:
 »3.
» [Uddybning af kravene til jobsøgning] 5) Efter nr. 3 indsættes som nyt nummer:
» »§ 13 b.
Kommunen skal  

 undersøge og vurdere rådigheden hos en person, der modtager  

 hjælp alene på grund af ledighed, hvis der opstår tvivl, om  

 den pågældende står til rådighed for  

 arbejdsmarkedet.
Stk. 2. Kommunen skal vurdere rådigheden, når  

 den pågældende 2 gange har meldt sig syg i forbindelse med  

 formidling af arbejde, tilbud om aktivering, afholdelse af  

 informationsmøder m.v.
Rådighedsvurderingen skal herefter  

 foretages hver gang, den pågældende melder sig syg i forbindelse  

 med de nævnte aktiviteter, indtil den pågældende  

 dokumenterer at have haft beskæftigelse i mindst 26 uger eller i en  

 tilsvarende periode har udøvet selvstændig virksomhed i  

 væsentligt omfang.
 Stk. 3. Ved rådighedsvurderingen skal kommunen  

 sikre sig, at den pågældende gør en indsats for at komme  

 ud af ledigheden ved at søge arbejde og ved at deltage i kurser og  

 andre tilbud, der øger mulighederne for at få arbejde, bl.a. ved  

 jobsøgning.
 Stk. 4. Kommunen skal skriftligt meddele den  

 pågældende resultatet af vurderingen, hvis den  

 pågældende ikke anses for at stå til rådighed for  

 arbejdsmarkedet, eller hvis kommunen giver den pågældende en  

 frist til at vise sin fortsatte tilknytning til arbejdsmarkedet.
Stk. 5. Kommunen skal notere, at der er foretaget en  

 vurdering og resultatet af denne.«« [Indførelse af en  

 rådighedsvurdering] Af	socialministeren, tiltrådt af et flertal (S, V,  

 KF, DF, CD, RV og KRF):
 6) Efter nr. 4 indsættes som nyt nummer:
» [Konsekvensændring] Af	et mindretal (KF), tiltrådt af et mindretal (V,  

 DF og KRF):
 7) I den under nr. 7 foreslåede ændring af  

§ 39, stk. 1, indsættes efter 1. pkt. som nyt punktum:
» [Nedsættelse af kontanthjælp, når  

 rådighedskravene ikke er opfyldt] Bemærkninger Til nr. 1-5 og 7 Ændringsforslagene medfører, at der stilles  

 samme rådighedskrav til kontanthjælpsmodtagere, der alene har  

 ledighed som problem, som til ledige dagpengemodtagere.
Til nr. 6 Ændringsforslaget er en konsekvens af lovforslagets  

 § 1, nr. 1, hvor der indsættes et nyt stykke i § 13 i lov om aktiv  

 social politik. Ændringsforslaget har ikke økonomiske eller  

 administrative konsekvenser for det offentlige.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 112 Bilagsnr.
