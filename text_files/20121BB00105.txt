Fremsat den 5. april 2013 af Christian Juhl (EL), Jørgen Arbo-Bæhr (EL) og Finn Sørensen (EL) Forslag til folketingsbeslutning om ret til forældreorlov Folketinget pålægger regeringen inden den 1. juli 2013 at gennemføre lovgivning, der sikrer, at retten til forældreorlov fra 1992 genindføres.
Bemærkninger til forslaget Forslaget skal give forældre bedre mulighed for at være sammen med deres børn, samtidig med at ledige, der vikarierer for dem der er på orlov, bevarer deres tilknytning til arbejdsmarkedet.
 Forældreorloven blev i 1990erne gennemført i en periode med høj arbejdsløshed og mangel på efterspørgsel efter arbejdskraft, hvilket også kendetegner situationen på arbejdsmarkedet i dag.
 Der henvises i denne forbindelse til lov nr. 467 af 24. juni 1992 om forældreorlovsydelse og til lov om orlov nr. 435 af 30. juni 1993.
Skriftlig fremsættelse Christian Juhl (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ret til forældreorlov.
(Beslutningsforslag nr.
B 105) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
