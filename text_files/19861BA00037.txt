Nr BSF 37 Forslag til folketingsbeslutning om ændring af reglerne om bortfald af  

 supplerende arbejdsløshedsdagpenge Fremsat af Lilli Gyldenkilde (SF) Carsten Andersen (SF) Tommy Dinesen (SF)  

 Gade (SF) Ole Henriksen (SF) Stillinger (SF) Ebba Strange (SF) den 6. november 1986 Folketinget pålægger arbejdsministeren at gennemføre en ændring af 10 timers reglen til 8 timer i bekendtgørelsen om beregning af supplerende dagpenge.
 Nedsættelsen skal have virkning fra den 1. januar 1987.
BEMÆRKNINGER TIL FORSLAGET Der er naturligvis andre vigtige ændringer af dagpengereglerne, som forslagsstillerne kunne ønske gennemført, f.eks. genindførelse af regulering og opretning af dagpengenes købekraft.
Når forslagsstillerne alligevel foretrækker at fremsætte dette forslag for sig, er det for at sikre, at debatten om dette emne ikke drukner i en større debat om dagpenge.
Ændringen medfører, at deltidsansatte på supplerende dagpenge fortsat kan modtage dagpenge efter den 1. januar 1987.
Det er urimeligt, at en arbejdstidsnedsættelse skal have til følge, at dagpenge især forringes for deltidsansatte.
Det er totalt uforståeligt for lønmodtagerne.
Det har ikke været meningen, at deltidsansatte og andre skulle have forringet dagpengeudbetaling.
Da lovforslaget om fornyelse og forlængelse af kollektive overenskomster og aftaler m.v., som indeholder bestemmelserne om arbejdstidsnedsættelsen pr. 1. januar 1987 blev behandlet i foråret 1985, indgik det nævnte forhold faktisk ikke i debatten.
I givet fald ville det have givet anledning til ændringsforslag fra forslagsstillerne.
