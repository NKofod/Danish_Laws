Ved brev af 17. august 2001 blev medlemmet bedt om at kontakte AF den 22.  

 august 2001 vedr. et job.
Medlemmet kontaktede AF den 27. august 2001 straks  

 efter sin hjemkomst.
 Direktoratet fandt, at medlemmet var selvforskyldt ledig og skulle  

 pålægges en karantæne på 1 uge.
 Direktoratet henviste til, at medlemmets udeblivelse efter reglerne skulle  

 sidestilles med et afslag på formidlet arbejde.
 Medlemmet har i klagen anført, at det var en fejl, at ferien ikke  

 også blev meddelt til AF, og at dette skyldes en menneskelig fejl.  

 Medlemmet forstår ikke, at arbejdsløshedskassen ikke gav AF  

 besked om hendes ferie.
 Ankenævnet ændrede direktoratets afgørelse, da  

 nævnet fandt, at den manglende henvendelse til AF ikke skulle  

 sidestilles med et afslag.
 Ankenævnet lagde vægt på, at medlemmet havde orienteret  

 arbejdsløshedskassen om ferien, at medlemmets manglende henvendelse  

 til AF alene var en afledt følge af, at medlemmet ikke havde meldt  

 ferien til AF, at medlemmet rettede henvendelse til AF mindre end en uge  

 efter den manglende kontakt til AF og at der ikke i sagen ikke forelå  

 oplysninger, som tydede på, at medlemmet havde været uvillig i  

 forhold til jobformidlingen.
Selvforskyldt ledig.
Ferie ikke meddelt AF Ankenævnet har behandlet Deres klage på møde den 20.  

 juni 2002.
Nævnet traf denne A F G Ø R E L S E Deres manglende henvendelse til Arbejdsformidlingen (AF) den 22. august  

 2001 skal ikke sidestilles med afslag på formidling af job.
De  

 pålægges derfor ikke en karantæne på 37 timer.
 Ankenævnet lægger ved afgørelsen til grund, at De havde  

 orienteret arbejdsløshedskassen om, at De ville afholde ferie i  

 perioden 13. - 26. august 2001, at De glemte at orientere AF forud for  

 ferieafholdelsen, og at AF i brev af 17. august 2001 bed Dem kontakte AF den  

 22. august 2001 vedrørende et job.
 Ankenævnet lægger videre til grund, at De ikke kontaktede AF,  

 fordi De afholdt ferie og var bortrejst på tidspunktet for AF´s  

 fremsendelse af brevet den 17. august 2001 og på datoen for  

 henvendelsen til AF den 22. august 2001.
Ankenævnet lægger ved afgørelsen vægt på,  

 at De havde orienteret arbejdsløshedskassen om ferien, og at  

 årsagen til at De ikke kontaktede AF alene var en afledt følge  

 af, at De havde glemt at give AF meddelelse om ferien.
På grund af  

 bortrejse i forbindelse med ferie, blev De  først for sent bekendt med  

 brevet fra AF.
 Ankenævnet finder efter en konkret vurdering af samtlige oplyste  

 omstændigheder, at udeblivelsen ikke skal sidestilles med et  

 afslag.
Ankenævnet lægger ved denne vurdering særlig vægt  

 på, at De selv rettede henvendelse til AF den 27. august 2001, mindre  

 end en uge efter den manglende kontakt til AF.
Ankenævnet lægger  

 videre vægt på, at ferien forud for afholdelsen var meddelt til  

 arbejdsløshedskassen, og at der ikke i sagen foreligger oplysninger,  

 der tyder på, at De havde været uvillig i forhold til  

 jobformidlingen.
 Ankenævnet finder det på den baggrund godtgjort, at den  

 manglende henvendelse alene skyldtes en forglemmelse, hvorfor der ikke er  

 belæg for at sidestille dette med et afslag.
 Ankenævnet henviser til § 63, i  

 Arbejdsløshedsforsikringsloven, § 24, stk. 2,  

 Arbejds-markedsstyrelsens bekendtgørelse nr. 1338 af 18. december 2000  

 om en aktiv arbejds-markedsindsats, § 15, i direktoratets  

 bekendtgørelse nr. 1353 af 20. december 2000 om rådighed samt §§  

 10, stk. 3, 23 og 26, stk. 2, i direktoratets bekendtgørelse nr. 1073  

 af 21. december 1998 om selvforskyldt ledighed.
 Ankenævnet ændrer således direktoratets afgørelse  

 af 27. marts 2002.
På ankenævnets vegne XXX  

 xx De kan læse om afgørelsens faktiske og retlige grundlag  

 på de følgende sider.
 Kopi til:
XXX xxx 1. Sagsforløb Arbejdsdirektoratet fremstillede sagen på denne måde:
 "I brev af 17. august 2001 blev De bedt om at ringe til AF om et job den  

 22. august 2001. I brevet blev De gjort opmærksom på, at AF ville  

 orientere Deres a-kasse, hvis De ikke ringede til AF, og at det i så  

 fald kunne få betydning for Deres dagpengeret.
 Da De ikke ringede den 22. august 2001 meddelte AF dette til a-kassen.  

 Senere oplyste AF over for a-kassen, at De ikke havde meddelt AF Deres ferie  

 fra den 13. august til den 26. august 2001.
 I en telefonsamtale med a-kassen den 3. september 2001 havde De oplyst, at  

 De ikke havde meddelt ferie til AF, og at De ikke vidste, at De skulle give  

 AF besked herom.
I brev af 11. september 2001 traf a-kassen afgørelse om, at De var  

 selvforskyldt ledig, fordi De ikke havde kontaktet AF angående et  

 formidlet arbejde.
De fik derfor en karantæne på 37 timer fra den  

 22. august 2001. Ved afgørelsen havde a-kassen bl.a. lagt vægt  

 på, at a-kassen i november 2000 udleverede Dem Håndbog for  

 Ledige, hvoraf det bl.a. fremgår, at De skal melde ferie til AF, og at  

 a-kassen i foråret 2001 sendte Dem vejledning til ansøgning om  

 dagpenge, hvori der bl.a. stod, at "AF skal have besked om ferien før  

 den begynder".
I brev af 18. september 2001 klagede De over afgørelsen.
De  

 anførte, at De havde meddelt ferie til a-kassen, men at De havde glemt  

 at meddele ferie til AF.
De havde beklaget fejlen over for a-kassen.
De  

 anførte, at De ikke tidligere havde holdt ferie i en arbejdsløs  

 periode.
 I brev af 19. februar 2002 sendte a-kassen Deres klage og sagens  

 øvrige akter til direktoratet, idet a-kassen oplyste, at den fastholdt  

 afgørelsen.
I brev af 21. marts 2002 sendte a-kassen bl.a. kopi af AF´s brev af 17.  

 august 2001 samt Håndbog for ledige." Sekretariatet er enig i fremstillingen.
2. Arbejdsdirektoratets afgørelse Direktoratet traf den 27. marts 2002 denne afgørelse:
 "De er selvforskyldt ledig den 22. august 2001.
 De skal have en karantæne på 37 timer fra den 23. august  

 2001.
Begrundelse Et medlem, der ønsker at afholde ferie, skal give AF besked  

 herom.
 Der henvises til § 24, stk. 2, i Arbejdsmarkedsstyrelsens  

 bekendtgørelse nr. 1338 af 18. december 2000 om en aktiv  

 arbejdsmarkedsindsats.
 Har et medlem undladt at give AF besked om afholdelse af ferie, skal  

 medlemmet kunne overtage arbejde, deltage i tilbud efter lov om en aktiv  

 arbejdsmarkedspolitik eller deltage i møder eller andre aktiviteter  

 på AF, der rækker ind over ferien, jf. § 15 i  

 bekendtgørelse nr. 1353 af 20. december 2000 om rådighed.
 Et medlem, der ikke har givet besked om afholdelse af ferie til AF, og som  

 under ferien udebliver fra en samtale, som AF har indkaldt til, er omfattet  

 af sanktionsreglerne i bekendtgørelse om selvforskyldt ledighed.
Et medlem er selvforskyldt ledig, hvis medlemmet afslår et formidlet  

 arbejde uden en gyldig grund.
Det gælder også, hvis medlemmet har  

 handlet på en måde, der kan sidestilles med et afslag, f.eks.  

 hvis medlemmet udebliver fra en samtale på AF om et formidlet arbejde.
 Se § 63, stk. 1, nr. 1, i lov om arbejdsløshedsforsikring, jf.  

 lovbekendtgørelse nr. 603 af 25. juni 2001, og § 10, stk. 1 og 3, i  

 direktoratets dagældende bekendtgørelse nr. 1073 af 21. december  

 1998 om selvforskyldt ledighed (bekendtgørelsen).
 Et medlem, der er selvforskyldt ledig i medfør af § 10  

 pålægges 1 uges effektiv karantæne, jf. § 23 i  

 bekendtgørelsen.
 Direktoratet har lagt vægt på, at AF den 17. august 2001  

 sendte et brev til Dem, hvori De blev bedt om at ringe til AF om et job den  

 22. august 2001.
 Direktoratet har videre lagt vægt på Deres oplysning om, at De  

 holdt ferie i perioden fra den 13. august til den 26. august 2001, og at det  

 var årsagen til, at De ikke ringede til AF den 22. august 2001.
 Direktoratet har endvidere lagt vægt på Deres oplysning om, at  

 De glemte at melde ferie til AF.
Direktoratet har også lagt vægt på, at a-kassen i  

 november 2000 udleverede Dem Håndbog for Ledige, hvoraf det bl.a.  

 fremgår, at De skal melde ferie til AF.
I foråret 2001 sendte  

 a-kassen Dem vejledning til ansøgning om dagpenge, hvori der bl.a.  

 stod, at "AF skal have besked om ferien før den begynder".
 Direktoratet finder, at De handlede på en måde, der kunne  

 sidestilles med et afslag på et formidlet arbejde, jf. § 10, stk. 3, i  

 bekendtgørelsen.
De er derfor selvforskyldt ledig den 22. august 2001, og De  

 pålægges 1 uges  karantæne fra den 23. august 2001, jf. §  

 23 og § 26, stk. 2, i bekendtgørelsen." 3. Klagen til ankenævnet De skrev den 12. april 2002:
 "Undertegnede ønsker at oprundere over den afgørelse der er  

 taget i xxxx.
 Jeg er i dag bedre bekendt med lovene, end jeg var tidligere, men jeg  

 synes der alligevel må være plads til det menneskelige, hermed  

 mener jeg at lave en fejl, jeg har beklaget manglende viden.
 Sagen drejer sig ikke om at snyde systemet, fordi a-kassen var informeret  

 om ferien, nu viser det sig, at a-kassen har lavet en fejl over for mig ved  

 at have glemt at sende min første klage videre til Arbejdsdirektoratet  

 (4 mdr.). Der sker først noget, da jeg ringer og rykker, a-kassen  

 meddeler mig, at de har glemt at sende min klage videre.
 Med hensyn til AF´s brev de sendte til mig, og som jeg ikke svarede  

 på, det kunne jeg jo ikke, da jeg ikke var i landet, og derfor ikke  

 vidste, at jeg havde fået et brev fra dem, jeg troede jo, at jeg havde  

 ferie.
 Endvidere forstår jeg ikke, at AF ikke får besked fra a-kassen  

 (der vidste at jeg holdt ferie på dette tidspunkt), når de lavet  

 en forespørgsel på mig, man taler åbenbart ikke  

 sammen.
Jeg håber, at Arbejdsmarkedets Ankenævn ser anderledes  

 på sagen." 4. Arbejdsdirektoratets bemærkninger til klagen Direktoratet sendte sagen til ankenævnet den 23. april 2002.  

 Direktoratet fastholdt afgørelsen af 27. marts 2002 med  

 følgende bemærkninger:
"Direktoratet finder det kritisabelt, at a-kassen er ca. 5 måneder  

 om at sende medlemmets klage til direktoratet.
Denne forglemmelse har dog  

 ikke betydning for vurderingen af, om medlemmet er selvforskyldt ledig.
 Der er ikke kommet nye oplysninger, der giver direktoratet anledning til  

 at ændre afgørelsen.
Direktoratet skal fremhæve, at medlemmet var bekendt med, at hun  

 skulle meddele AF, hvornår hun holdt ferie, idet hun var blevet vejledt  

 herom.
A-kassen havde bl.a. vejledt medlemmet herom i november 2000 ved  

 udleveringen af Håndbog for ledige og i foråret 2001 ved  

 fremsendelse af vejledning til ansøgning om dagpenge til  

 medlemmet." 5. Nyt efter klagen Ankenævnet bad Dem den 24. maj 2002 om at oplyse, hvornår  

 De var på ferie i august 2001, og om De kontaktede AF straks efter  

 Deres hjemkomst.
Deres ægtefælle oplyste den 27. maj 2002, at De holdt ferie  

 fra den 12. - 26. august 2001 og meldte dette til fagforeningen.
De havde  

 glemt at melde det til AF, hvilket skyldes dårlig hukommelse efter  

 blodpropper i hjernen og startede tilbage i juli 2000. De havde undskyldt til  

 fagforeningen og AF straks De var kommet hjem og så brevet den 27.  

 august 2001.
 De var bekendt med reglerne men som allerede forklaret, har De problemer  

 med hukommelsen.
 Vedlagt brevet var en henvisningseddel fra lægerne xxx og xxxx, AF´s  

 indkaldelse fra den 17. august 2001 og AF´s brev af 24. august 2001 om Deres  

 manglende kontakt til AF.
6. Regler Lov om arbejdsløshedsforsikring m.v. jf.  

 lovbekendtgørelse. nr. 603 af 25. juni 2001 § 63. Dagpenge må ikke udbetales til et medlem, hvis ledighed  

 skyldes, 1) at medlemmet uden fyldestgørende grund afslår et passende  

 arbejde, der formidles af Arbejdsformidlingen eller  

 arbejdsløshedskassen, .....
Arbejdsmarkedsstyrelsens bekendtgørelse nr. 1338 af 18. december  

 2000 om en aktiv arbejdsmarkedsindsats § 24, stk. 2. Ledige medlemmer af en arbejdsløshedskasse og  

 kontanthjælpsmodtagere, der ønsker at afholde ferie, skal give  

 Arbejdsformidlingen besked herom.
Direktoratet for Arbejdsløshedsforsikringens  

 bekendtgørelse nr. 1353 af 20. december 2000 om rådighed § 15. Har et medlem undladt at give AF besked om afholdelse af ferie,  

 skal medlemmet kunne overtage arbejde, deltage i tilbud efter lov om en aktiv  

 arbejdsmarkedspolitik eller deltage i møder eller andre aktiviteter  

 på AF, der rækker ind over ferien.
Dette gælder også,  

 hvis medlemmet er formidlet arbejdet, har fået tilbudet eller modtaget  

 indkaldelsen, efter medlemmet er påbegyndt ferien, og frem til  

 medlemmet oplyser AF om ferien.
Direktoratets bekendtgørelse nr. 1073 af 21. december 1998 om  

 selvforskyldt ledighed § 10. Et medlem er selvforskyldt ledig, hvis medlemmet afslår et  

 formidlet arbejde uden en gyldig grund, jf. § 21.
 .....
Stk. 3. Stk. 1 og 2 gælder også situationer, der kan  

 sidestilles med afslag.
Det sidestilles f.eks. med afslag, 1) hvis et medlem udebliver fra en samtale om formidlet arbejde hos  

 arbejdsgiveren, på AF eller i arbejdsløshedskassen, 2) hvis et medlem undlader at påbegynde et formidlet arbejde, eller 3) hvis et medlem ikke møder til en samtale eller et formidlet  

 arbejde, fordi medlemmet ikke har gjort sig bekendt med sin post.
 § 23. Et medlem, der er selvforskyldt ledig i medfør af §§  

 10-13, pålægges 1 uges effektiv karantæne, jf. dog § 27.
 § 26, stk. 2. Karantænen har virkning fra dagen efter  

 afslaget, arbejdsophøret eller tilbudets ophør, jf. dog stk.  

 3-5.
Direktoratets vejledning nr. 238 af 21. december 1998 om selvforskyldt  

 ledighed Afslag på formidlet arbejde Til § 10 Et medlem skal oplyse AF og arbejdsløshedskassen om en eventuel  

 aftale om arbejde, uddannelse eller planlagt ferie.
Medlemmet har ikke en  

 gyldig grund til at afslå et formidlet arbejde, hvis arbejdet skal  

 påbegyndes, før de nævnte begivenheder indtræder.  

 Medlemmet skal derfor henvende sig til arbejdsgiveren, der afgør, om  

 medlemmet kan ansættes eller ej.
 Har et medlem undladt at give AF besked om afholdelse af ferie, herunder  

 ferie med feriedagpenge, kan AF formidle arbejde, der rækker ind over  

 ferien, indtil medlemmet oplyser AF om ferien, jf. § 15 i  

 bekendtgørelse om rådighed.
Et medlem, som ikke har givet besked om afholdelse af ferie, og som forud  

 for meddelelsen om afholdelse af ferien afslår et arbejde med den  

 begrundelse, at medlemmet skal holde ferie eller holder ferie, er omfattet af  

 sanktionsregler m.v., jf. kap. 5 Et medlem, som ikke har givet besked om afholdelse af ferie, og som under  

 ferien formidles arbejde, mister ikke retten til feriedagpenge, forudsat at  

 medlemmet opfyldte betingelserne herfor ved feriens begyndelse.
Der henvises  

 til bekendtgørelse om feriedagpenge Et medlem kan formidles arbejde, når medlemmet deltager i  

 undervisning og får dagpenge efter § 16 i bekendtgørelse om  

 rådighed.
Til § 10 stk. 3 (situationer, der kan sidestilles med afslag) Det sidestilles med afslag, hvis et medlem under en samtale på AF  

 eller hos arbejdsgiveren handler på en måde, så  

 arbejdsforholdet ikke kommer i stand.
Som eksempel kan nævnes, at et  

 medlem under en formidlingssamtale på AF eller under en samtale hos  

 arbejdsgiveren giver udtryk for så mange forbehold med hensyn til  

 arbejdets indhold eller personlige eller faglige kvalifikationer, at AF eller  

 arbejdsgiveren af den grund fravælger medlemmet.
Et andet eksempel kan  

 være, at et medlem under en samtale uopfordret fremhæver forhold,  

 der er irrelevante i forhold til den konkrete jobsituation, og som man ud fra  

 almindelige betragtninger må kunne indse vil svække  

 arbejdsgiverens interesse i at ansætte medlemmet.
