Nr BTL 6 Betænkning over Forslag til lov om ændring af lov om skattemæssig  

 behandling af gevinst og tab på fordringer og gæld (kursgevinstloven) og  

 forskellige andre skattelove (Finansielle kontrakter samt fordringer og gæld)  

  

 Nr L 6 1990-91, 2. samling Afgivet af Skatteudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Nogle af udvalgets spørgsmål til skatteministeren og dennes besvarelse heraf er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Advokatrådet, Danske Investeringsforeningers Fællesrepræsentation, Erhvervenes Skattesekretariat, Foreningen af Statsautoriserede Revisorer, A.
P.
Møller og Hustru Chastine McKinney Møllers Fond, Otto Mønsteds Fond, Price Waterhouse/Seier-Petersen, Realkreditrådet og Tuborgfondet.
 Der er af skatteministeren og af forskellige mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af skatteministeren stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de stillede ændringsforslag  

 med undtagelse af det af skatteministeren under nr. 1 stillede.
Mindretallet henviser til de af mindretallet stillede ændringsforslag samt  

 til det af Socialistisk Folkeparti stillede ændringsforslag og de dertil  

 hørende bemærkninger.
Mindretallet lægger helt afgørende vægt på, at  

 ikrafttrædelsesbestemmelserne ændres, idet der her er tale om tabsfradrag og  

 derved tabt skatteprovenu, som der ikke på et senere tidspunkt kan rettes op  

 på.
På de øvrige områder, hvor der er stillet ændringsforslag, vil der kunne  

 ske ændringer for fremtiden, således at der »kun« er tale om  

 provenutab i en periode frem til, at der måtte samle sig et respektabelt  

 flertal i Folketinget for at dæmme op for de uacceptable  

 spekulationsarrangementer, som bedst kan sammenligned med de hidtil kendte  

 såkaldte kænguruarrangementer.
Mindretallet finder ministerens besvarelse af  

 spørgsmål 97 og af spørgsmål 108 bemærkelsesværdige og positive for  

 retstilstanden.
Mindretallet ser med interesse hen til at få prøvet den  

 skitserede retstilstand ved skattemyndighederne og domstolene.
Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af forskellige  

 mindretal stillede ændringsforslag.
Mindretallet vil ved 2. behandling  

 redegøre for sin stilling til ministerens talløse ændringsforslag med endog  

 særdeles komplicerede og bureaukratiske ikrafttrædelsesregler.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og vil  

 stemme imod de stillede ændringsforslag.
Ændringsforslag Til § 1 Af skatteministeren, tiltrådt af et mindretal (KF, V, CD, RV  

 og KRF):
 1) Efter nr. 4 indsættes som nyt nummer:
 »01. I § 2 indsættes som stk. 2:
»Stk. 2. Stk. 1 omfatter ikke fonde omfattet af  

 fondsbeskatningslovens § 1, nr. 1, der udelukkende har almenvelgørende eller  

 på anden måde almennyttige formål, og som ikke er omfattet af lov om  

 erhvervsdrivende fonde.«» Af et mindretal (S), tiltrådt af et mindretal (SF):
 2) Efter nr. 5 indsættes som nyt nummer:
 »02. I § 5, stk. 1, indsættes efter 1. pkt. som nyt  

 punktum:
»1. pkt. gælder dog ikke gevinst og tab på gæld vedrørende fast  

 ejendom.«» Af skatteministeren, tiltrådt af et flertal (S, KF, V, CD,  

 RV og KRF):
 3) Nr. 6 affattes således:
 »6. § 5, stk. 4, 3. pkt., ophæves, og 1. pkt.  

 affattes således:
»Uanset stk. 1 og 2 kan de skattepligtige, som omfattes af §§ 2 og 3,  

 ikke fradrage tab på gæld, såfremt indfrielse skal ske til en forud fastsat  

 overkurs i forhold til værdien på det oprindelige  

 udstedelsestidspunkt.«» 4) Efter nr. 6 indsættes som nyt nummer:
 »03. § 5, stk. 4, 2. pkt., affattes således:
»Dette gælder dog kun forpligtelser i danske kroner og kun, hvis den  

 pålydende rente er lig med eller højere end den mindsterente, der fastsættes  

 efter § 7.«» 5) I det under nr. 7 foreslåede § 6, stk. 1,  

 indsættes efter 1. pkt. som nye punktummer:
»For skattepligtige efter kildeskattelovens §§ 1 og 2, der ikke  

 omfattes af § 3, gælder 1. pkt. dog alene, hvis årets nettogevinst eller  

 nettotab overstiger 800 kr.
Beløbet reguleres efter personskattelovens §  

 20.« Af et mindretal (S), tiltrådt af et mindretal (SF):
 6) I den under nr. 7 foreslåede § 6, stk. 1,  

 indsættes efter 1. pkt. som nyt punktum:
»1. pkt. gælder dog ikke gevinst og tab på gæld vedrørende fast  

 ejendom.« Af skatteministeren, tiltrådt af et flertal (S, KF, V, CD,  

 RV og KRF):
 7) Nr. 8 affattes således:
 »8. § 6, stk. 3, der bliver stk. 2, affattes således:
»Stk. 2. Gevinst og tab på konvertible obligationer i fremmed  

 valuta medregnes ved opgørelsen af den skattepligtige almindelige indkomst,  

 for så vidt gevinst og tab ikke medregnes ved opgørelsen af den  

 skattepligtige almindelige indkomst efter aktieavancebeskatningsloven, eller  

 for så vidt afståelsessummen ikke beskattes som almindelig indkomst efter  

 ligningslovens § 16 B.«» Af et mindretal (SF), tiltrådt af et mindretal (S):
Underændringsforslag til ændringsforslag nr. 7 8) I den under ændringsforslag nr. 7 foreslåede affattelse af  

 lovens § 6, stk. 3, der bliver stk. 2, udgår to steder ordene »og  

 tab«.
 Af skatteministeren, tiltrådt af et flertal (S, KF, V, CD,  

 RV og KRF):
 9) Efter nr. 8 indsættes som nyt nummer:
 »04. Efter § 6 indsættes som nye paragraffer:
»§ 6 A.
Gevinst på gæld som følge af tvangsakkord eller  

 aftale om en samlet ordning mellem en skyldner og dennes kreditorer om  

 bortfald eller nedsættelse af skyldnerens gæld (frivillig akkord) medregnes  

 ikke ved opgørelsen af den skattepligtige indkomst.
Dette gælder dog ikke i  

 det omfang, gælden nedskrives til et lavere beløb end fordringens værdi for  

 kreditor på tidspunktet for gældseftergivelsen.
 Stk. 2. Stk. 1, 1. pkt., gælder tilsvarende for gevinst på gæld  

 som følge af gældssanering.
§ 6 B.
Skattepligtige omfattet af § 2 kan ikke fradrage tab på  

 fordringer på koncernforbundne selskaber.
 Stk. 2. Skattepligtige omfattet af § 2 skal ikke medregne gevinst  

 på gæld til koncernforbundne selskaber ved indkomstopgørelsen, såfremt  

 kreditor efter stk. 1 ikke kan fradrage det tilsvarende tab på fordringen.  

 Dette gælder dog ikke ved eftergivelse af gæld i det omfang, gælden  

 nedskrives til et lavere beløb end fordringens værdi for kreditor på  

 tidspunktet for gældseftergivelsen.
Stk. 3. Som koncernforbundne selskaber anses selskaber og  

 foreninger m.v., hvor samme aktionærkreds ved fordringens erhvervelse eller  

 på noget senere tidspunkt direkte eller indirekte råder over mere end 50 pct.  

 af stemmerne i hvert selskab.
Tilsvarende anses en fond og selskaber, hvori  

 fonden ved fordringens erhvervelse eller på noget senere tidspunkt direkte  

 eller indirekte råder over mere end 50 pct. af stemmerne, for at være  

 koncernforbundne selskaber.
Aktionærer som nævnt i  

 aktieavancebeskatningslovens § 4, stk. 3, anses ved bedømmelsen af  

 aktionærkredsen som en og samme aktionær.«» Af et mindretal (S), tiltrådt af et mindretal (SF):
 10) Efter nr. 10 indsættes som nyt nummer:
 »05. Efter § 7 indsættes som ny paragraf:
»§ 7 A.
Uanset reglerne i §§ 6 og 7 beskattes gevinster på  

 sådanne fordringer, når der er tale om, at skattepligtige ejer  

 værdipapirbeholdninger af usædvanlig størrelse i kombination med  

 lånoptagelse, og det ikke kan godtgøres, at de pågældende værdipapirer indgår  

 som led i virksomhedens primære drift for at sikre leverancer til eller fra  

 virksomheden.«» Af skatteministeren, tiltådt af et flertal (S, KF, V, CD, RV  

 og KRF):
 11) Efter nr. 12 indsættes som nyt nummer:
 »06. § 8 A, stk. 1, nr. 1, affattes således:
»1) lån i danske kroner, der udbetales på grundlag af  

 realkreditobligationer eller andre værdipapirer, jf. realkreditlovens §§ 1 og  

 2, og de herved udstedte værdipapirer, når realkreditinstituttets kursgevinst  

 på udlånet inden for hvert indkomstår vil svare til instituttets kurstab på  

 de udstedte værdipapirer, idet der dog ses bort fra forskelle mellem  

 indkomstårets kursgevinst og kurstab som følge af mindre tidsmæssige  

 afvigelser mellem forfaldsterminer og mellem indfrielser og de dertil hørende  

 udtrækninger,».« 12) I det under nr. 18 foreslåede § 8 D, stk. 1, nr.  

 3, indsættes efter »salg« ordene: »og køb« og efter  

 »optagelse« ordene: »henholdsvis indfrielse«.
 13) I det under nr. 18 foreslåede § 8 F, stk. 1,  

 affattes 2. pkt. således:
»For øvrige skattepligtige gælder stk. 2-4.« 14) I den under nr. 18 foreslåede § 8 F affattes  

stk. 2 således:
»Stk. 2. Tab på en kontrakt som nævnt i stk. 1 kan fradrages  

 i den skattepligtige indkomst i det omfang, tabet ikke overstiger de 5 senest  

 forudgående indkomstårs skattepligtige nettogevinster på kontrakten, hvori  

 ikke er fradraget tab på andre kontrakter som nævnt i stk. 1.« 15) I den under nr. 18 foreslåede § 8 F udgår  

stk. 4, og i stedet indsættes:
 »Stk. 4. For skattepligtige efter kildeskattelovens §§ 1 og 2  

 omfatter stk. 1-3 tillige kontrakter, der indeholder ret eller pligt til at  

 erhverve aktier, når det ikke godtgøres, at kontrakten har tilknytning til  

 erhvervsmæssig virksomhed.
Stk. 5. Stk. 1-4 gælder tilsvarende for kontrakter, som er baseret  

 på et aktieindeks.« 16) Den under nr. 18 foreslåede § 8 G affattes  

 således:
»§ 8 G.
For skattepligtige efter kildeskattelovens §§ 1 og 2  

 kan tab på kontrakter, der ikke omfattes af § 8 F, og for hvilke det ikke  

 godtgøres, at kontrakten har tilknytning til erhvervsmæssig virksomhed, alene  

 fradrages i det omfang, det angives i stk. 2 og 3.
 Stk. 2. Tab på en kontrakt som nævnt i stk. 1 kan fradrages i den  

 skattepligtige indkomst i det omfang, tabet ikke overstiger de 5 senest  

 forudgående indkomstårs skattepligtige nettogevinster på kontrakten, hvori  

 ikke er fradraget tab på andre kontrakter som nævnt i stk. 1.
Stk. 3. Yderligere tab, der ikke kan fradrages efter stk. 2, kan  

 fradrages i indkomstårets og de følgende 5 indkomstårs nettogevinster på  

 kontrakter, der ikke omfattes af § 8 F. § 8 F, stk. 3, 2.-5. pkt., finder  

 tilsvarende anvendelse.« Til § 5 17) Nr. 2 og 3 udgår, og i stedet indsættes som nyt  

 nummer:
 »2. I § 1 indsættes efter stk. 2 som nyt stykke:
»Stk. 3. Et eventuelt negativt beløb efter stk. 1, nr. 5 a,  

 litra b, kan fradrages ved opgørelsen af det beløb, der skal udloddes.
Er det  

 samlede beløb, der herefter opgøres til udlodning, negativt, kan dette for de  

 fem efterfølgende indkomstår fradrages ved opgørelsen af de beløb, der skal  

 udloddes.
Fradrag kan kun fremføres til et senere indkomstår, såfremt det  

 ikke for et tidligere indkomstår kan rummes i det beløb, der skal  

 udloddes.« Stk. 3 og 4 bliver herefter stk. 4 og 5.' Nye paragraffer 18) Efter § 7 indsættes som ny paragraf:
»§ 01 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 600 af 20. august 1990,  

 som senest ændret ved § 4 i lov nr. 218 af 10. april 1991, foretages følgende  

 ændring:
 I § 3, stk. 2, indsættes efter 3. pkt.:
»Såfremt indkomsten, efter at der er foretaget fradrag efter § 4,  

 udviser underskud, kan den del af underskuddet, som svarer til det  

 fradragsberettigede nettotab efter kursgevinstloven, fradrages i den  

 skattepligtige indkomst i de fem efterfølgende indkomstår.
Inden for denne  

 periode kan fradraget dog kun overføres til et senere indkomstår, såfremt det  

 ikke kan rummes i et tidligere års skattepligtige indkomst.«» 19) Efter § 7 indsættes som ny paragraf:
»§ 02 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som senest ændret ved § 8 i  

 lov nr. 218 af 10. april 1991, ændres i § 4, stk. 5,  

 »kursgevinstlovens § 6, stk. 3« til: »kursgevinstlovens § 6,  

 stk. 2«.' Til § 8 Af et mindretal (S), tiltrådt af et mindretal (SF):
 20) I stk. 2 udgår 1.-4. pkt., og i stedet  

 indsættes:
»For selskaber m.v., der efter § 1, nr. 4, skal medregne gevinst og  

 tab på fordringer, som efter de hidtidige regler ikke har skullet medregnes  

 ved opgørelsen af den skattepligtige indkomst, benyttes fordringens værdi pr.  

 31. december 1990 i stedet for anskaffelsessummen ved anvendelse af  

 kursgevinstlovens § 8, stk. 2. Skatteydere med forskudt indkomstår kan i  

 stedet benytte værdien ved begyndelsen af indkomståret 1991. Valget skal  

 træffes samlet for samtlige fordringer, som fortsat er i selskabets  

 besiddelse ved begyndelsen af indkomståret 1991.« Af skatteministeren, tiltrådt af et flertal (S, KF, V, CD,  

 RV og KRF):
 21) Stk. 3 affattes således:
»Stk. 3. § 1, nr. 6, har virkning for gæld, der påtages den  

 dato, der er nævnt i stk. 1, eller senere.
For selskaber, som omfattes af  

 kursgevinstlovens § 2, 2. pkt., som affattet ved lovbekendtgørelse nr. 627 af  

 29. september 1987, som ændret ved lov nr. 255 af 25. april 1990, og lov nr.  

 386 af 13. juni 1990, har ændringen dog alene virkning for gæld, der påtages  

 den 28. januar 1991 eller senere.« 22) Efter stk. 3 indsættes som nyt stykke:
»Stk. 01. § 1, nr. 03, har virkning for gæld, der stiftes den  

 dato, der er nævnt i stk. 1, eller senere.
For institutter, som omfattes af  

 fondsbeskatningslovens § 1, nr. 4, litra a-c og litra g, samt  

 realkreditaktieselskaber har bestemmelsen dog virkning for gæld, der stiftes  

 i indkomståret 1990 eller senere.
Debitorskifte betragtes ikke som stiftelse  

 af ny gæld.
Kursgevinstlovens § 5, stk. 4, finder ikke anvendelse for gæld i  

 fremmed valuta, som selskaber m.v., der efter § 1, nr. 4, omfattes af  

 kursgevinstlovens § 2, havde påtaget sig før den dato, der er nævnt i stk.  

 1.« Af et mindretal (S), tiltrådt af et mindretal (SF):
 23) Stk. 4, 1. pkt., affattes således:
»For skattepligtige, der efter § 1, nr. 7, skal medregne gevinst og  

 tab på fordringer og gæld i fremmed valuta, som efter de hidtidige regler  

 ikke har skullet medregnes ved opgørelsen af den skattepligtige indkomst,  

 benyttes værdien på den dato, der er nævnt i stk. 1, i stedet for  

 anskaffelsessummen, henholdsvis værdien ved forpligtelsens påtagelse, ved  

 anvendelse af kursgevinstlovens § 8, stk. 2.« Af skatteministeren, tiltrådt af et flertal (S, KF, V, CD,  

 RV og KRF):
 24) Efter stk. 4 indsættes som nyt stykke:
»Stk. 02. Den i § 1, nr. 7, nævnte beløbsgrænse finder  

 anvendelse fra og med indkomståret 1991.« 25) Efter stk. 5 indsættes som nyt stykke:
»Stk. 03. § 1, nr. 06, har virkning for lån og værdipapirer,  

 der stiftes henholdsvis udstedes i indkomståret 1990 eller senere.« 26) Stk. 8 affattes således:
»Stk. 8. Ved opgørelsen af gevinster og tab efter  

 kursgevinstlovens § 6, som efter § 5, nr. 1, omfattes af selskabsskattelovens  

 § 1, stk. 1, nr. 5 a, litra b, og som efter § 6 omfattes af  

 investeringsforeningslovens § 2, stk. 1, nr. 2, finder stk. 4 og stk. 04  

 tilsvarende anvendelse.« 27) Stk. 9 udgår.
 28) Efter stk. 11 indsættes som nye stykker:
 »Stk. 04. § 1, nr. 8, har virkning fra den 28. januar 1991.  

 Skattepligtige, der skal medregne gevinst og tab på konvertible obligationer  

 i fremmed valuta, som efter de hidtidige regler ikke har skullet medregnes  

 ved opgørelsen af den skattepligtige indkomst, kan ved anvendelse af  

 kursgevinstlovens § 8, stk. 2, i stedet for anskaffelsessummen benytte  

 værdien den 28. januar 1991. Valget skal træffes samlet for samtlige  

 konvertible obligationer under eet.
 Stk. 05. § 6 A som foreslået i § 1, nr. 04, har virkning for gæld,  

 som bortfalder eller nedsættes den 27. december 1990 eller senere som led i  

 akkord eller gældssanering.
Stk. 06. § 6 B som foreslået i § 1, nr. 04, har virkning for tab  

 på fordringer og gevinst på gæld, der realiseres den 28. januar 1991 eller  

 senere.
For selskaber, der efter § 1, nr. 4, omfattes af kursgevinstlovens §  

 2, har bestemmelsen dog virkning fra og med den 27. december 1990, for så  

 vidt angår fordringer og gæld i danske kroner.
Stk. 07. § 01 har virkning fra og med indkomståret 1991.« Af et mindretal (S), tiltrådt af et mindretal (SF):
Underændringsforslag til ændringsforslag nr. 28 29) I det under ændringsforslag nr. 28 foreslåede stk. 04  

 udgår 2. og 3. pkt., og i stedet indsættes:
»For skattepligtige, der skal medregne gevinst og tab på konvertible  

 obligationer i fremmed valuta, som efter de hidtidige regler ikke har skullet  

 medregnes ved opgørelsen af den skattepligtige indkomst, benyttes værdien pr.  

 28. januar 1991 i stedet for anskaffelsessummen ved anvendelse af  

 kursgevinstlovens § 8, stk. 2.« Bemærkninger Til nr. 1 I lovforslaget foreslås kredsen af generelt skattepligtige vedrørende  

 fordringer og gæld udvidet til at omfatte alle selskaber, fonde m.v., uanset  

 om de pågældende selskaber m.v. driver næring ved handel med fordringer eller  

 ved finansiering eller ej.
Det er imidlertid fundet rimeligt, at fonde, som udelukkende har  

 almenvelgørende eller almennyttige formål, og som ikke er omfattet af lov om  

 erhvervsdrivende fonde, ikke inddrages under den generelle skattepligt.
Det  

 foreslås i stedet, at disse fonde alene beskattes af gevinster og tab på  

 fordringer og gæld efter de hidtidige regler og dermed efter de regler, som  

 fremtidigt vil gælde for personer.
 Ændringsforslaget medfører, at fonde med udelukkende almenvelgørende eller  

 almennyttige formål, og hvis erhvervsvirksomhed er af begrænset omfang,  

 fritages for den generelle skattepligt vedrørende fordringer og gæld.
 Ændringsforslaget vedrører kun fonde, der er omfattet af § 1, nr. 1, i  

 fondsbeskatningsloven.
Efter gældende regler beskattes kursgevinster på fordringer i danske  

 kroner uden for næringstilfælde alene, hvis fordringens pålydende rente ikke  

 opfylder mindsterentekravet.
Tab er ikke fradragsberettigede.
Gevinst på gæld  

 i danske kroner beskattes ikke, og tab er ikke fradragsberettigede.
Mens alle  

 selskaber m.v. efter nærværende lovforslag bliver generelt skattepligtige af  

 gevinst og tab på fordringer og gæld, vil de nævnte regler fortsat gælde for  

 personer og foreslås nu også fortsat at gælde for ovennævnte fonde.
For så vidt angår fordringer og gæld i fremmed valuta, beskattes  

 selskaber, fonde og foreninger efter gældende regler fuldt ud af  

 kursgevinster og har fradragsret for tab.
Dette vil efter lovforslaget  

 fortsat være gældende og vil tillige omfatte personer.
Der er i  

 ændringsforslaget ikke nogen ændring heri.
 Med et meget usikkert skøn kan det anslås, at provenutabet ved  

 ændringsforslaget vil være af størrelsesordenen 10-20 mio. kr. årligt.
Til nr. 2 og 6 Der henvises til skatteministerens besvarelse af spørgsmål 112, som er  

 optrykt i bilaget til denne betænkning.
Til nr. 3 Formålet med den gældende bestemmelse i § 5, stk. 4, er at modvirke den  

 asymmetri, der ville opstå, såfremt en obligationsudsteder kunne fradrage  

 kurstab på gæld, hvor de tilsvarende kursgevinster hos långiveren (kreditor)  

 er skattefri.
Mindsterentereglen indebærer, at gevinster på obligationer, der  

 opfylder mindsterentekravet, er skattefri for ikke-næringsskattepligtige  

 personer.
Bestemmelsen i § 5, stk. 4, afskærer derfor obligationsudstederens  

 fradragsret for det modsvarende kurstab.
Bestemmelsen omfatter imidlertid i sin nuværende affattelse i tilfælde af  

 debitorskifte alene første debitor, hvilket er betinget af, at bestemmelsen i  

 sin tid blev indsat som reaktion på en stigende udbredelse af såkaldte  

 erhvervslån, hvor debitorskifte typisk ikke forekom.
Som følge af indførelse  

 af en generel skattepligt - og dermed adgang til tabsfradrag - for selskaber  

 m.v. ved lovorslagets § 1, nr. 4, vil bestemmelsen imidlertid få betydning  

 for en langt bredere kreds af skattepligtige end hidtil.
Det foreslås derfor  

 at justere bestemmelsen, så den i tilfælde af debitorskifte også vil omfatte  

 den nye debitor.
Bestemmelsen vil derved fortsat kunne opfylde sit formål, og  

 ændringsforslaget forhindrer således et utilsigtet provenutab.
Til nr. 4 I ændringsforslaget videreføres lovforslagets § 1, nr. 6, hvorefter  

 bestemmelsen fremover alene vil omfatte forpligtelser i danske kroner, da  

 fordringshavere ikke længere vil have mulighed for at oppebære skattefrie  

 kursgevinster på fordringer i fremmed valuta.
Til nr. 5 Efter lovforslagets § 1, nr. 7, indføres skattepligt for alle  

 kursgevinster og fradragsret for kurstab på personers ikke-erhvervsmæssige  

 fordringer og gæld i fremmed valuta.
Det vil af administrative grunde være  

 hensigtsmæssigt, at reglerne ikke berører personer, som alene har gevinster  

 og tab af ubetydelig størrelse, f.eks. vedrørende brugen af creditcards m.v.  

 til betaling i fremmed valuta.
Med dette formål foreslås en bagatelgrænse for  

 beskatning af personers gevinster og tab på fordringer og gæld i fremmed  

 valuta.
Det foreslås, at gevinst og tab alene medregnes ved opgørelsen af den  

 skattepligtige indkomst, hvis årets nettogevinst eller nettotab overstiger  

 1.000 kr. (800 kr. i 1987-niveau). Hvis årets nettogevinst eller nettotab  

 overstiger 1.000 kr., medregnes den fulde nettogevinst henholdsvis det fulde  

 nettotab.
Af administrative grunde foreslås reglen at gælde for alle  

 personer, uden hensyn til, om gevinst eller tab har tilknytning til  

 erhvervsmæssig virksomhed.
Bagatelgrænsen foreslås reguleret efter  

 personskattelovens § 20.
 Ændringsforslaget skønnes ikke at have nævneværdige provenumæssige  

 konsekvenser.
Til nr. 7 Konvertible obligationer vil efter ændringsforslaget fortsat som  

 udgangspunkt være omfattet af aktieavancebeskatningslovens regler.
For at  

 hindre, at de såkaldte australdollararrangementer også efter indførelse af  

 fuld beskatning af kursgevinster på fremmedmøntede fordringer vil kunne  

 videreføres blot ved investering i fremmedmøntede konvertible obligationer,  

 foreslås det, at fremmedmøntede konvertible obligationer inddrages under  

 forslaget om fuld beskatning af kursgevinster på fremmedmøntede fordringer i  

 de tilfælde, hvor en kursgevinst ikke beskattes som almindelig indkomst efter  

 aktieavancebeskatningsloven eller efter ligningslovens § 16 B.  

 Ændringsforslaget forhindrer således et utilsigtet provenutab.
Til nr. 8 Formålet med underændringsforslaget er at hindre en utilsigtet  

 spekulationsmulighed i tabsfradrag for udenlandske konvertible obligationer.
Ministerens ændringsforslag nr. 7 er begrundet med, at der nu indføres  

 generel beskatning af kursgevinster/tab for alle fordringer i udenlandsk  

 valuta.
De konvertible obligationer kan udformes således, at de rent faktisk  

 optræder som en fremmedmøntet obligation.
Derfor må konvertible obligationer  

 med i den almindelige kursgevinstbeskatning.
 Men konvertible obligationer kan jo også udformes efter hovedreglen, dvs.  

 således at de bruges til at konvertere til aktier.
Og selv om avancen på den konvertible obligation skal beskattes, så falder  

 beskatningen væk, hvis den konvertible obligation konverteres til aktier.
Her  

 gælder så aktieavancebeskatningslovens 3-årsregel og denne regel løber fra  

 anskaffelsestidspunktet for den konvertible obligation til  

 afståelsestidspunktet for en aktie, der modtages ved konverteringen af den  

 konvertible obligation.
 Dette betyder, at investor - herunder forsikringsselskaber og  

 investeringsforeninger - kan investere i en række konvertible obligationer.
 Opstår der kursnedgang - typisk som følge af kursnedgang på den  

 underliggende aktie - sælges den konvertible obligation inden udløb, og tabet  

 er fradragsberettiget.
Opstår der kursstigning - typisk som følge af kursstigning på den  

 underliggende aktie - sælges den konvertible obligation ikke, men konverteres  

 når det er muligt til aktie, der derefter sælges.
Blot 3-årsreglen  

 overholdes, bliver hele avancen skattefri.
Det erindres desuden, at her bruges realisationsprincippet.
Ved  

 midlertidig kursnedgang kan tabene realiseres, og de konvertible obligationer  

 kan genkøbes kort tid efter, medens kurserne er i bund.
På denne baggrund foreslår SF, at der indføres den begrænsning, at tab  

 ikke er fradragsberettiget efter denne bestemmelse.
Så vil salg inden for 3  

 år automatisk give tabsfradrag efter aktieavancebeskatningslovens regler, der  

 så kan fratrækkes i anden aktieavance.
Til nr. 9 Ad § 6 A Formålet med den foreslåede § 6 A er at opretholde den hidtil gældende  

 praksis, således at bortfald af gæld som følge af tvangsakkord eller  

 frivillig akkord ikke bliver skattepligtig for skyldneren som følge af  

 kursgevinstlovens bestemmelser, herunder den foreslåede generelle skattepligt  

 af gevinst på gæld for selskaber samt den udvidede skattepligt for personer  

 ved gevinst på gæld i fremmed valuta.
Efter fast praksis beskattes akkordfordelen ikke.
Formålet med akkord er  

 at opnå en sanering af skyldnerens økonomi.
Dette sker ved, at kreditorernes  

 krav nedsættes under hensyn til skyldnerens betalingsevne, således at  

 skyldneren kan undgå konkurs.
På denne måde muliggøres, at en i øvrigt sund  

 virksomhed kan videreføres.
Når selskaber generelt gøres skattepligtige af gevinst på gæld efter  

 kursgevinstlovens § 5, vil gevinsten ved gældseftergivelse, som selskabet har  

 opnået som led i akkord, blive skattepligtig.
Vedrører akkorden ikke gæld,  

 der skyldes f.eks. fradragsberettigede omkostninger eller driftstab, således  

 at selskabet ikke har et skattemæssigt underskud, vil akkorden udløse et  

 skattekrav, der ikke er taget hensyn til ved fastsættelsen af akkorden.  

 Skyldneren vil således fortsat have behov for sanering af sin økonomi.
 Tilsvarende problem opstår for personer, som efter § 1, nr. 7, i  

 lovforslaget bliver skattepligtige af gevinst på gæld i fremmedmøntede  

 fordringer som følge af en akkord.
Det foreslås derfor udtrykkeligt at fritage skyldneren for beskatning af  

 akkordfordelen, således at denne ikke udløser beskatning som følge af  

 kursgevinstlovens øvrige bestemmelser.
Skattefritagelsen gælder dog kun i det  

 omfang, gælden ikke nedskrives til et lavere beløb end fordringens værdi for  

 kreditor på tidspunktet for gældseftergivelsen.
Er der således tale om f.eks.  

 singulær gældseftergivelse, hvor gældseftergivelsen ikke alene er båret af  

 forretningsmæssige hensyn, men må antages at være udtryk for en gave, et  

 tilskud, en udlodning eller lignende, vil gevinsten ved bortfaldet af gælden  

 fortsat være skattepligtig for skyldneren.
Der tilsigtes ikke nogen ændring  

 af hidtidig praksis om beskatning af akkordfordelen.
De samme hensyn som anført ovenfor vedrørende akkord gælder tilsvarende  

 ved personers gældssanering.
Det foreslås derfor, at skattefriheden ved  

 opnåelse af gældssanering udtrykkeligt skal omtales i kursgevinstloven,  

 således at eventuel beskatning f.eks. ved gevinst på gæld i fremmed valuta  

 efter den foreslåede § 6, stk. 1, ikke finder sted i tilfælde af  

 gældssanering.
 Den foreslåede § 6 A vil forhindre et utilsigtet merprovenu.
Ændringsforslaget berører ikke det samtidig med lovforslaget fremsatte  

 lovforslag L 8, forslag til lov om ændring af forskellige skattelove og  

 konkursloven. (Underskud ved tvangsakkord uden for konkurs og gældssanering  

 uden for konkurs m.v. og ændringer som følge af konkursskatteloven),  

 hvorefter skyldnerens eventuelle skattemæssige underskud nedsættes ned  

 akkordfordelen.
Er gældseftergivelsen helt eller delvis skatepligtig, f.eks.  

 fordi der er tale om et tilskud eller gave, således at den opnåede fordel  

 reducerer det skattemæssige underskud, nedsættes det skattemæssige underskud  

 efter lovforslag L 8 kun med den del af akkordfordelen, der er skattefri.
Ad § 6 B Den i lovforslaget foreslåede adgang til fradrag for tab på fordringer  

 for selskaber medfører, at et selskab kan opnå tabsfradrag på  

 anlægsinvesteringer ved at lade et koncernforbundet selskab foretage  

 investeringen på grundlag af et lån fra førstnævnte selskab.
Opstår der tab  

 på anlægsinvesteringen, således at det låntagende selskab ikke kan indfri  

 lånet, er tabet på fordringen fradragsberettiget for det långivende selskab.  

 Er der derimod gevinst, vil denne give sig udtryk i en værdistigning på  

 aktierne i det låntagende selskab, som kan realiseres skattefrit efter tre  

 års ejertid.
Er der tale om sambeskattede selskaber, og lånet modsvares af  

 fradragsberettigede udgifter eller tab i det låntagende selskab, kan det  

 långivende selskab endvidere opnå fradrag for udgifterne to gange, dels via  

 det overførte underskud, der modregnes i sambeskatningsindkomsten, dels via  

 fradrag for tab på fordringen.
De sambeskattede selskaber stilles således  

 bedre, end hvis alle aktiviteter skete i et og samme selskab.
For at undgå disse utilsigtede virkninger med heraf følgende provenutab  

 foreslås en ny § 6 B, hvorefter selskaber omfatttet af kursgevinstlovens § 2,  

 der som udgangspunkt har fradragsret for tab på alle fordringer, dog ikke kan  

 fradrage tab på fordringer på koncernforbundne selskaber.
Reglen gælder også  

 tab på udlån til udenlandsske koncernselskaber og omfatter fordringer i såvel  

 danske kroner som fremmed valuta.
Reglen gælder såvel selskaber m.v., som ved  

 lovforslaget bliver omfattet af kursgevinstlovens § 2, som selskaber, der  

 hidtil har været omfattet heraf (hidtil næringsskattepligtige). Reglen gælder  

 også fordringer, som er omfattet af kursgevinstlovens § 4, der omhandler  

 fordringer, som er erhvervet som vederlag i næring.
 Ændringen må antages at medføre en provenugevinst, hvis størrelse det ikke  

 er muligt at skønne over.
Som konsekvens af den manglende fradragsret for kreditor foreslås  

 samtidig, at debitor ikke skal medregne gevinst på gæld, når kreditor  

 afskæres fra at fradrage tabet på den tilsvarende fordring.
Dette gælder dog  

 ikke ved gældseftergivelse, der ikke er forretningsmæssigt begrundet, og som  

 må anses som et skattepligtigt tilskud som følge af, at gælden nedskrives til  

 et lavere beløb end fordringens værdi for kreditor på tidspunktet for  

 gældseftergivelsen.
Vurderingen sker på samme måde som ovenfor anført  

 vedrørende den foreslåede § 6 A om skattefritagelse for akkordfordel.
Som koncernforbundne selskaber anses selskaber og foreninger m.v., hvor  

 samme aktionærkreds ved fordringens erhvervelse eller på noget senere  

 tidspunkt direkte eller indirekte råder over mere end 50 pct. af stemmerne i  

 hvert selskab.
Ved den indirekte indflydelse forstås stemmeret via andre  

 selskaber, hvori den pågældende ejerkreds råder over mere end 50 pct. af  

 stemmerne.
Der kan således være tale om lån fra et moderselskab til et  

 datterselskab eller omvendt, lån fra et moderselskab til et  

 datterdatterselskab eller omvendt eller lån mellem søsterselskaber.
Ikke kun  

 registrerede aktie- og anpartsselskaber, men også andelsforeninger eller  

 andre foreninger, herunder foreninger af selskaber, kan anses som  

 koncernforbundne selskaber.
En fond og selskaber, hvori fonden direkte eller  

 indirekte råder over mere end halvdelen af stemmerne, anses også for at være  

 koncernforbundne selskaber.
Nærtstående aktionærer som nævnt i  

 aktieavancebeskatningslovens § 4, stk. 3, anses ved bedømmelsen af  

 aktionærkredsen som en og samme aktionær.
Er to selskaber ejet af hver sin  

 personlige hovedaktionær, der er nærtstående, f.eks. ægtefæller eller far og  

 søn, kan tab på udlån fra det ene selskab til det andet ikke fradrages ved  

 indkomstopgørelsen.
De nærtstående aktionærer identificeres med hinanden,  

 således at de to selskaber anses for ejet af samme aktionær.
Til nr. 10 Med de gældende skatteregler vil det være muligt at optage lån mod en  

 ydelse, f.eks. i form af rente, der er fuldt fradragsberettiget, og anvende  

 dette lån til investering i værdipapirer, der med fuld sikkerhed giver et  

 afkast, som efter skat er højere end den samlede betaling efter skat for det  

 lånte beløb.
Arrangementet vil således på grund af skattereglerne give et  

 sikkert overskud.
Det anføres ofte, at sådanne transaktioner på grund af de hermed forbundne  

 omkostninger (stempel, salær m.v.) vil være uden interesse i det praktiske  

 liv.
Al erfaring viser imidlertid, at der ved transaktioner af tilstrækkelig  

 størrelse dels ofte opnås en reduktion i transaktionsomkostningerne, dels at  

 der under alle omstændigheder bliver tale om et skattefrit provenu af  

 betydelig størrelsesorden.
Hertil skal lægges, at dette provenu er opnået  

 helt uden indsats af egenkapital.
 Den foreslåede ændring af beregningen af mindsterenten vil gøre sådanne  

 transaktioner endnu mere rentable.
 For at fremme investering i aktiviteter, der øger produktion og  

 beskæftigelse frem for uproduktive, spekulationsprægede investeringer (der  

 alene er rentable på grund af skattereglerne), er det nødvendigt med den  

 foreslåede lovændring.
Til nr. 11 Efter kursgevinstlovens § 8 A er størstedelen af realkreditinstituternes  

 nuværende udlånsvirksomhed fritaget fra kursgevinstlovens øvrige  

 bestemmelser.
Dette gælder først og fremmest obligationslån.
Realkreditinstitutternes obligationslån udstedes typisk i overensstemmelse  

 med det såkaldte balanceprincip, hvilket direkte var et krav indtil den nye  

 realkreditlov fra 1989. Balanceprincippet indebærer for det første, at der er  

 overensstemmelse mellem det modtagne pantebrevs hovedstol og de udstedte  

 obligationers pålydende værdi, og for det andet, at der er balance mellem  

 låntagers betalinger til realkreditinstituttet og realkreditinstituttets  

 betalinger til obligationsejerne.
Dermed vil der være overensstemmelse mellem  

 realkreditinstituttets kursgevinst på det modtagne pantebrev og  

 realkreditinstituttets kurstab på de udstedte obligationer.
 Efter kursgevinstlovens almindelige regler ville realkreditinstituttet  

 blive beskattet af kursgevinsten på pantebrevet, men ville ikke have  

 fradragsret for det tilsvarende kurstab på obligationerne, såfremt  

 mindsterentekravet er opfyldt (blåstemplede obligationer). Den manglende  

 fradragsret følger af bestemmelsen i § 5, stk. 4, der har til formål at  

 afskære debitors fradragsret i de tilfælde, hvor kursgevinsten er skattefri  

 hos private købere af obligationerne.
 For at undgå denne utilsigtede beskatning af kursgevinsterne på  

 pantebrevene uden fradragsret for de tilsvarende kurstab på obligationerne er  

 realkreditinstitutterne efter kursgevinstlovens § 8 A fritaget for at  

 medregne kursgevinster og -tab i forbindelse med bl.a. obligationslån.
Efter lovforslagets § 1, nr. 6, der videreføres, jf. ændringsforslag nr.  

 4, skal bestemmelsen i kursgevinstlovens § 5, stk. 4, ikke længere omfatte  

 gæld i fremmed valuta.
Dette er en følge af, at mindsterentereglen foreslås  

 ophævet for fordringer i fremmed valuta, således at kursgevinsten hos  

 fordringshaveren fremover vil være fuldt skattepligtig.
Når bestemmelsen i §  

 5, stk. 4, ikke længere vil ramme realkreditinstitutternes udlånsvirksomhed i  

 fremmed valuta, bortfalder grundlaget for at opretholde den særlige regel om  

 obligationslån i § 8 A for så vidt angår fremmed valuta.
Det foreslås derfor,  

 at § 8 A ikke længere skal omfatte obligationslån i fremmed valuta.
Realkreditrådet har i sine henvendelser af 28. januar 1991 (L 6, bilag 21)  

 og 20. marts 1991 (L 6, bilag 58) givet udtryk for, at den gældende  

 behandling af udlån i fremmed valuta i sammenhæng med beskatningen af  

 finansielle kontrakter efter Realkreditrådets opfattelse kan give anledning  

 til problemer.
Realkreditrådet anfører, at når et realkreditinstitut f.eks. i  

 forbindelse med sin udenlandske långivning indgår finansielle kontrakter i  

 sammenhæng med udlån, der efter § 8 A er undtaget kursgevinstlovens øvrige  

 bestemmelser om skattepligt, vil en eventuel gevinst på den finansielle  

 kontrakt være skattepligtig, mens det tilsvarende tab i forbindelse med  

 udlånsforretningen ikke er fradragsberettiget.
Hvis lån og obligationer i  

 fremmed valuta som nu foreslået ikke længere omfattes af § 8 A, men behandles  

 efter kursgevinstlovens almindelige regler, vil et sådant problem ikke  

 fremover kunne opstå.
Ændringsforslaget vil indebære, at såvel tab som fortjeneste vedrørende  

 fremtidige udenlandske udlån, der efter lovforslaget og gældende regler ikke  

 indgår i opgørelsen af den skattepligtige indkomst, vil skulle indgå ved  

 indkomstopgørelsen.
Provenumæssigt medfører ændringsforslaget således to  

 modsatrettede bevægelser, som må antages at opveje hinanden.
Kursgevinstlovens § 8 A er ændret ved den skattemæssige følgelovgivning  

 til den nye realkreditlov (lov nr. 255 af 25. april 1990). Det hidtidige  

 balanceprincip blev ved den nye realkreditlov afløst af et bredere, såkaldt  

 globalt balanceprincip, der ikke indebærer krav om sammenhæng mellem det  

 enkelte lån og nogle bestemte obligationer, der er udstedt til finansiering  

 af lånet.
Der var derfor som udgangspunkt ikke længere grundlag for at  

 opretholde de særlige regler i § 8 A for realkreditinstitutternes fremtidige  

 virksomhed.
Det ansås imidlertid for sandsynligt, at realkreditinstitutterne  

 fortsat vil yde en del af deres lån på samme måde som de hidtidige  

 obligationslån, og § 8 A ændredes derfor med den hensigt fortsat at friholde  

 realkreditinstitutterne fra beskatning i forbindelse med sådanne  

 obligationslån.
Efter den ændrede affattelse af § 8 A omfatter bestemmelsens stk. 1, nr.  

 1, obligationslån og de derved udstedte obligationer.
Det var ved denne  

 affattelse forudsat, at obligationslån nødvendigvis opfylder det gamle  

 balanceprincip, jf. bemærkningerne til ændringsforslaget.
Dette har  

 imidlertid vist sig ikke at være tilfældet, ligesom der omvendt ikke er noget  

 til hinder for, at lån, der udstedes på grundlag af andre værdipapier end  

 obligationer, kan opfylde det gamle balanceprincip.
Der foreslås derfor en præcisering af § 8 A, stk. 1, nr. 1, således at  

 bestemmelsen dels alene omfatter lån, hvor balanceprincippet er opfyldt, og  

 dels omfatter sådanne lån, uanset om långivningen sker på grundlag af  

 obligationer eller andre værdipapirer.
Der tilstræbes herved alene en bedre  

 overensstemmelse mellem bestemmelsens affattelse og det gældende sigte med  

 bestemmelsen.
Kriterierne for, om et udlån og finansieringen heraf er omfattet af § 8 A,  

 stk. 1, nr. 1, vil herefter for det første være, at der er tale om et lån i  

 danske kroner, for det andet, at lånet udbetales på grundlag af  

 realkreditobligationer eller andre værdipapirer, og for det tredje, at  

 realkreditinstituttets kursgevinst på udlånet inden for hvert indkomstår  

 svarer til instituttets kurstab på de udstedte værdipapirer.
I forbindelse  

 med sidstnævnte betingelse ses dog bort fra forskelle mellem indkomstårets  

 kursgevinst og kurstab som følge af mindre tidsmæssige afvigelser mellem  

 forfaldsterminer og mellem indfrielser og de dertil hørende udtrækninger.
I  

 den praktiske afvikling af realkreditinstitutternes udlån og finansiering  

 heraf er der i visse tilfælde tale om afvigende forfaldsterminer, eksempelvis  

 således at udtrækning af obligationer umiddelbart efter indkomstårets  

 afslutning modsvarer afdrag på lån inden indkomstårets afslutning.  

 Tilsvarende kan der eksempelvis ske ekstraordinære indfrielser af lån  

 umiddelbart inden indkomstårets afslutning, mens realkreditinstituttets opkøb  

 eller udtrækning af de dertil hørende værdipapirer først finder sted efter  

 indkomstårets afslutning.
Sådanne mindre tidsmæssige afvigelser, der typisk er af op til nogle  

 måneders varighed, indebærer ikke en tilsidesættelse af den gamle  

 realkreditlovs balanceprincip og ville derfor ikke have været til hinder for,  

 at lånene kunne være omfattet af den tidligere gældende affattelse af  

 kursgevinstlovens § 8 A.
Da hensigten med den foreslåede affattelse som nævnt  

 er, at bestemmelsen skal omfatte lån, som opfylder balanceprincippet, skal  

 bestemmelsen også omfatte lån og værdipapirer, hvor instituttets kursgevinst  

 og kurstab som følge af de nævnte forhold ikke inden for det enkelt  

 indkomstår modsvarer hinanden.
 For perfekt matchende obligationslån, det vil sige lån, hvor hovdstole,  

 rentesatser, forfaldsterminer m.v. er sammenfaldende, er kursgevinst og  

 kurstab lige store og opgøres derfor ikke.
Til nr. 12 De i lovforslaget foreslåede regler for finansielle kontrakter omfatter  

 som hoveregel ikke aftaler om kurssikring ved salg af obligationer på termin  

 eller futurekontrakt i forbindelse med optagelse af realkreditlån eller  

 realkreditlignende lån, jf. den i lovforslagets § 1, nr. 18, foreslåede § 8 D  

 i kursgevinstloven.
Dette er fundet praktisk for at undgå at skulle opgøre  

 gevinst og tab og i øvrigt behandle sådanne kurskontrakter efter det  

 foreslåede regelsæt.
Kurskontrakter indgås imidlertid ikke alene i  

 forbindelse med optagelse af realkreditlån eller realkreditlignende lån, men  

 også i forbindelse med indfrielse af samme.
Det vil være hensigtsmæssigt også  

 at fritage kurskontrakter, der indgås i forbindelse med indfrielse.
 Den foreslåede ændring skønnes ikke at have nævneværdige provenumæssige  

 konsekvenser.
Til nr. 13-16 Der foreslås en forenkling af de i lovforslaget foreslåede regler om  

 begrænset fradrag for private for tab på finansielle kontrakter.
Lovforslaget indeholder to regler om tabsfradragsbegrænsning.
Dels en  

 tabsfradragsbegrænsning for kontrakter, der indeholder ret eller pligt til at  

 afstå aktier, som omfatter alle skattepligtige og realrenteafgiftspligtige,  

 jf. den foreslåede § 8 F.
Dels en tabsfradragsbegrænsning for personers  

 ikke-erhvervsmæssige kontrakter (private kontrakter), jf. den foreslåede § 8  

 G.
Tabsfradragsbegrænsningen for private er udformet ud fra det hensyn, at  

 den skal være mindst mulig restriktiv.
Dette har imidlertid ført til et  

 ganske kompliceret regelsæt i situationer, hvor der er tale om et samspil  

 mellem kontrakter, der indeholder ret eller pligt til at afstå aktier, og  

 personers ikke-erhvervsmæssige (private) kontrakter, idet der ud fra  

 ovennævnte hensyn er givet modregningsadgang mellem gevinst/tab på  

 kontrakter, der indeholder ret eller pligt til at afstå aktier, og  

 gevinst/tab på private kontrakter.
Det foreslås at forenkle de foreslåede regler om tabsfradragsbegrænsning  

 for private, så tab på kontrakter, der vedrører aktier (køb såvel som salg),  

 kun kan fradrages i nettogevinst på andre sådanne kontrakter, og tab på  

 øvrige kontrakter kun kan fradrages i nettogevinst på andre øvrige  

 kontrakter.
Herved opnås et betydeligt mere overskueligt regelsæt.
En sådan  

 begrænsning af mulighederne for modregning af tab vil alene berøre personers  

 private kontrakter.
Det foreslås endvidere af administrative grunde, at mulighederne for at  

 fradrage tab, der ikke overstiger tidligere års skattepligtige nettogevinster  

 på den pågældende kontrakt, begrænses, så alene nettogevinster inden for de 5  

 senest forudgående år kan tages i betragtning.
Selv om finansielle kontrakter  

 typisk har meget kort løbetid, kan der forekomme kontrakter, der løber over  

 flere år.
Det vil være administrativt hensigtsmæssigt at sætte en grænse for,  

 hvor langt tilbage i tiden gevinster kan tages i betragtning.
 De forslåede ændringer i tabsfradragsbegrænsningsreglerne skønnes at  

 medføre et beskedent merprovenu.
Til nr. 17 Der er tale om en ændring af redaktionel karakter.
Til nr. 18 For fonde og foreninger omfattet af fondsbeskatningsloven gælder en række  

 særlige fradragsregler.
Der kan således foretages fradrag for uddelinger og  

 for hensættelser til almennyttige og almenvelgørende formål.
 Underskud, der fremkommer ved, at uddelinger og hensættelser overstiger  

 årets indkomst, kan i modsætning til driftsomkostninger ikke fremføres efter  

 ligningslovens § 15. En del almennyttige fonde uddeler årligt alle  

 renteindtægter i overensstemmelse med deres formål og har som følge heraf  

 ikke indkomst til beskatning.
 Kursgevinster uddeles almindeligvis ikke, idet de færreste fundatser åbner  

 mulighed herfor, og kurstab fradrages heller ikke i det beløb, der er til  

 rådighed for uddeling i de enkelte år.
 Det fremsatte lovforslag sammenholdt med, at underskud opstået ved  

 uddelinger ikke kan fremføres, kan bevirke, at fonde og foreninger i højere  

 grad kan blive beskattet af kursgevinster og eventuelle gevinster på  

 finansielle kontrakter end aktieselskaber.
 Det foreslås derfor at indføre en særlig regel for fonde og foreninger  

 omfattet af fondsbeskatningsloven, som giver fonde og foreninger mulighed for  

 at fremføre fradragsberettigede tab efter kursgevinstloven i de efterfølgende  

 fem indkomstår, såfremt indkomsten udviser et underskud, efter at der er  

 foretaget fradrag efter de særlige uddelingsregler.
 Forslaget vil forhindre et utilsigtet merprovenu.
Til nr. 19 Der er tale om en konsekvensændring af redaktionel karakter.
Til nr. 20, 23 og 29 Lovforslagets overgangsregler er udformet således, at kursgevinster, der  

 var optjent inden lovforslagets fremsættelse, og som var skattefri efter de  

 gældende regler, fortsat skal være skattefri.
De skattepligtige kan efter  

 lovforslaget således vælge mellem at anvende værdien på datoen for  

 lovforslagets fremsættelse eller af administrative grunde for så vidt angår  

 selskabers generelle skattepligt den 31. december 1990, i stedet for den  

 faktiske anskaffelsessum.
 Denne udformning af lovforslaget indebærer, at man ikke bliver beskattet  

 af kursgevinster, der var optjent inden lovforslagets fremsættelse, mens der  

 omvendt gives fradrag for tab, der var opstået inden lovforslagets  

 fremsættelse.
 Ændringsforslaget sigter på at gennemføre en symmetrisk ikrafttræden,  

 hvorefter man ikke bliver beskattet af gevinster eller opnår fradrag for tab,  

 der er opstået inden lovforslagets fremsættelse. Ændringsforslaget udelukker,  

 at der med lovforslagets ikrafttræden skabes en ny fradragsmulighed i  

 skattesystemet, som det ikke vil være muligt at dæmme op for ved en senere  

 ændring af loven.
 Ændringsforslaget indeholder en særlig regel vedrørende konvertible  

 obligationer, hvor der under alle omstændigheder skal benyttes værdien pr.  

 28. januar 1991 i stedet for anskaffelsessummen.
Ændringsforslaget forventes at udelukke fradrag for tab i en  

 størrelsesorden, der skal tælles i hundrede millioner.
Der henvises som  

 eksempel på fremgangsmåden til kendelse fra Landsskatteretten af 2. februar  

 1990 i sag nr. 1990-5-56 optrykt i Tidsskrift for Skatteret 16. april 1990.  

 Der vil med gennemførelse af L 6 kunne ske fradrag for tab fra 1986 og 1987  

 indtil 27. december 1990.
Til nr. 21, 22 og 24-28 I ændringsforslag nr. 3 foreslås kursgevinstlovens § 5, stk. 4, ændret, så  

 begrænsningen af adgangen til tabsfradrag for gæld, der skal indfries til en  

 forud fastsat overkurs, udvides til også at omfatte gæld overtaget ved  

 debitorskifte.
For selskaber m.v., som ikke er næringsskattepligtige efter de hidtil  

 gældende regler, er der ikke tale om nogen skærpelse i forhold til gældende  

 regler.
Sådanne selskaber har efter gældende regler ikke fradragsret efter  

 kursgevinstloven for tab på gæld i danske kroner.
For sådanne selskaber skal  

 den foreslåede skærpelse af kursgevinstlovens § 5, stk. 4, derfor have  

 virkning fra samme tidspunkt som indførelsen af den generelle skattepligt.  

 Ændringen har således virkning for gæld, der påtages (stiftes eller overtages  

 ved debitorskifte) den 27. december 1990 eller senere.
 For selskaber, som er næringsskattepligtige efter de hidtil gældende  

 regler, og som dermed allerede efter gældende regler har fradragsret for tab  

 på gæld, skal den forslåede skærpelse af kursgevinstlovens § 5, stk. 4, alene  

 have virkning for gæld, der påtages (stiftes eller overtages ved  

 debitorskifte) den 28. januar 1991 eller senere.
I ændringsforslag nr. 4 videreføres lovforslagets § 1, nr. 6, hvorefter  

 kursgevinstlovens § 5, stk. 4, fremover alene vil omfatte gæld i danske  

 kroner.
Denne ændring skal have virkning for gæld, der stiftes den 27.  

 december 1990 eller senere.
Debitorskifte betragtes i denne sammenhæng ikke  

 som stiftelse af ny gæld.
For realkreditinstitutter skal ændringen have virkning for gæld, der er  

 stiftet eller stiftes i indkomståret 1990 eller senere.
Dette skal ses i  

 sammenhæng med den under ændringsforslag nr. 11 foreslåede ændring og  

 præcisering af kursgevinstlovens § 8 A, stk. 1, nr. 1, som også foreslås at  

 have virkning for udlån og gæld, der er stiftet eller stiftes fra og med  

 indkomståret 1990.
Den gældende affattelse af kursgevinstlovens § 8 A, som har været gældende  

 fra og med indkomståret 1990, og som nu foreslås præciseret, har for  

 realkreditinstitutterne givet anledning til en vis usikkerhed med hensyn til,  

 om institutternes udlandsaktiviteter er omfattet af bestemmelsen eller ej.  

 Dette problem har været forstærket af en usikkerhed om behandlingen af  

 institutternes eksisterende udlandsudlån.
Ved ændringen af § 8 A som led i  

 følgelovgivningen til den nye realkreditlov blev institutternes eksisterende  

 udlån og finansiering heraf fortsat omfattet af § 8 A, jf. bestemmelsens stk.  

 1, nr. 3. Dette gælder også institutternes udlån og finansiering i udlandet.  

 Institutternes udlån og finansiering i udlandet er imidlertid typisk  

 sammensat af lange udlån, der løbende refinansieres ved korte obligationer  

 m.v.
Derved er opstået det spørgsmål, om udlånet og finansieringen også efter  

 en refinansiering er omfattet af § 8 A.
Udlån, der ikke omfattes af § 8 A,  

 omfattes alene af § 5, stk. 4, hvis mindsterentekravet er opfyldt.
Hvis  

 institutterne finansierer ved anvendelse af papirer med en pålydende rente  

 under mindsterenten, vil de ikke blive omfattet af § 5, stk. 4. Institutterne  

 har imidlertid som nævnt ikke haft sikkerhed for, om de eksisterende udlån  

 efter en refinansiering fortsat ville være omfattet af § 8 A, og har derfor  

 ikke haft grundlag for at afgøre, om finansiering med papirer forrentet over  

 eller under mindsterenten ville være mest hensigtsmæssigt.
Problemet foreslås løst ved, at de foreslåede ændringer af § 8 A og § 5 ,  

 stk. 4, for realkreditinstitutternes vedkommende får virkning fra og med  

 indkomståret 1990. Herved undgås en utilsigtet belastning af  

 realkreditinstitutterne.
Refinansiering af eksisterende udlån i indkomståret  

 1990 eller senere vil dermed ikke være omfattet af § 8 A, da bestemmelsen  

 efter forslaget alene omfatter lån i danske kroner, og vil heller ikke være  

 omfattet af § 5, stk. 4.
Ved refinansiering af eksisterende udlandslån glider såvel udlånssiden som  

 finansieringssiden ud af § 8 A og omfattes i stedet af kursgevinstlovens  

 øvrige bestemmelser.
Opgørelse af gevinst eller tab skal derefter ske på  

 baggrund af kursværdien på refinansieringstidspunktet.
Tilsvarende gælder,  

 hvis der er tale om, at et udlån førtidigt indfries, uden at instituttet har  

 mulighed for at indfri finansieringen heraf.
Dette kan f.eks. være relevant,  

 hvor der er tale om finansiering ved ikke-omsættelige værdipapirer.
 Den under ændringsforslag nr. 5 foreslåede bagatelgrænse for beskatning af  

 personers gevinst og tab på fordringer og gæld i fremmed valuta har virkning  

 fra og med indkomståret 1991.
 Den under ændringsforslag nr. 7 foreslåede udvidelse af skattepligten for  

 gevinst og tab på konvertible obligationer i fremmed valuta på linie med  

 almindelige obligationer i fremmed valuta har virkning fra den 28. januar  

 1991. På samme måde som for almindelige obligationer kan de skattepligtige  

 vælge at anvende værdien ved ikrafttrædelsestidspunktet i stedet for den  

 faktiske anskaffelsessum ved opgørelsen af fortjenesten.
 Den under ændringsforslag nr. 9 nævnte bestemmelse, der skal sikre, at  

 gældseftergivelse som led i akkord eller gældssanering fortsat er skattefri,  

 har virkning for gæld, der bortfalder eller nedsættes den 27. december 1990  

 eller senere.
 Den ligeledes under ændringsforslag nr. 9 foreslåede bestemmelse,  

 hvorefter tab på fordringer og gevinst på gæld ved lån mellem  

 koncernforbundne selskaber ikke skal medregnes ved indkomstopgørelsen, har  

 virkning for tab og gevinst, der realiseres den 28. januar 1991 eller senere.  

 Selskaber m.v., som ikke er næringsskattepligtige efter de hidtil gældende  

 regler, har heller ikke efter gældende regler fradragsret efter  

 kursgevinstloven for tab på fordringer i danske kroner, som ikke er erhvervet  

 som vederlag i næring, og beskattes ikke af gevinst på gæld i danske kroner.  

 I sådane tilfælde skal ændringen derfor have virkning fra samme tidspunkt som  

 indførelsen af den generelle skattepligt, hvilket vil sige den 27. december  

 1990.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål 3:
 Hvordan beskattes FUT-OP'r i de andre EF-lande, i EFTA-landene, i USA,  

 Canada, Japan, Singapore og Hongkong.
 Spørgsmål 57:
I fortsættelse af ministerens oplysninger i skrivelsen af 1. oktober 1990  

 (svar på spørgsmål 157, alm. del - bilag 335, folketingsåret 1989/90) (bilag  

 4) om OECD's arbejde om FUT-OP-beskatning bedes oplyst, om der er andre lande  

 i OECD, - hvor privatpersoner har fuld fradragsret på tab på sådanne kontrakter, - hvor der er fradragsret for tab på aktiebaserede kontrakter, uden der  

 tilsvarende er fradragsret for tab på aktier, - hvor aktietegningsoptioner og aktiekøbsoptioner skattemæssigt behandles  

 forskelligt for privatpersoner.
 Svar:
Optionsudvalgets betænkning nr. 1139, beskatning af finansielle  

 instrumenter, juni 1988, har i kapitel VI en kort gennemgang af  

 skattereglerne for finansielle instrumenter i Sverige, USA og  

Storbritannien.
Kopi af kapitel VI er vedhæftet.
I det følgende er en kort gennemgang af den skattemæssige behandling af  

 finansielle instrumenter i Finland, Tyskland og Frankrig.
Gennemgangen tager  

 udgangspunkt i beskatningen af optioner på køb af aktier.
Finland har ikke lovgivning om beskatning af optioner.
De  

 almindelige regnskabs- og skatteretlige principper lægges til grund for  

 beskatningen.
Udstederen beskattes af præmien ved udstedelsen (dvs. indgåelse af  

 kontrakten). Tilbagekøb af optionen er ikke tilladt.
Værdiændringer ved  

 årsskiftet er uvedkommende for beskatningen.
Ved udnyttelse bliver gevinst  

 eller tab ved salget af det underliggende aktiv beskattet efter reglerne for  

 dette aktiv.
Dette gælder, uanset om skatteyderen driver optionshandel som  

 virksomhed eller ikke.
Erhververen kan ikke få fradrag for optionspræmien ved  

 erhvervelsen (dvs. indgåelsen af kontrakten). Salg af optionen er som nævnt  

 ikke tilladt.
Driver skatteyderen optionshandel som virksomhed, kan indtil 10  

 pct. af præmien fradrages ved indkomstårets udløb.
Ved udnyttelse af optionen  

 eller ved bortfald af optionen (uden udnyttelse) kan erhververen få fradrag  

 for præmien (eller den endnu ikke fratrukne del).
Tyskland har ikke lovgivning om beskatning af optioner.
Ved den  

 skattemæssige behandling benyttes almindelige skatteretlige principper.  

 Optioner beskattes gennem beskatning af det underliggende aktiv.
Udstederen beskattes af præmien ved udstedelsen.
Optionspræmien er  

 skattepligtig »anden indtægt« for private og næringsindtægt for  

 erhvervsdrivende.
Hvis optionen senere bliver udnyttet, ophæves denne  

 beskatning, og optionspræmien anses som en del af afståelsesvederlaget for  

 det underliggende aktiv sammen med vederlaget ved udnyttelsen (salgssummen).  

 Ved tilbagekøb af optionen modregnes tilbagekøbspræmien i optionspræmien.
Erhververen har ikke fradragsret for optionspræmien ved  

 erhvervelsen af optionen.
Ved salg af optionen er en gevinst som udgangspunkt  

 skattepligtig og tab er fradragsberettiget.
Private skattepligtige er  

 imidlertid kun skattepligtige af optionsgevinst ved spekulation, dvs. når  

 salg sker mindre end 6 måneder efter erhvervelsen.
 Ved udnyttelsen af option indgår optionspræmien og købsprisen som  

 hovedregel som anskaffelsessum for det underliggende aktiv.
Bortfalder optionen uudnyttet, vil optionspræmien som udgangspunkt være  

 fradragsberettiget.
Private skattepligtige har imidlertid ikke fradragsret  

 for præmien.
Frankrig har selvstændig lovgivning om den skattemæssige  

 behandling af optioner.
De franske regler er dels baseret på beskatning af  

 optioner som et selvstændigt aktiv (for erhververen), dels baseret på  

 beskatning af det underliggende aktiv (for udsteder).
Udstedelse af optionen har ikke skattemæssige virkninger for  

udsteder.
Ved tilbagekøb af optionen modregnes tilbagekøbspræmien i  

 optionspræmien, og gevinst er skattepligtig, tab fradragsberettiget.
Ved  

 udnyttelsen af optionen anses præmien sammen med optionsprisen (dvs.  

 salgsprisen) for at udgøre afståelsessummen for det underliggende aktiv.  

 Bortfalder optionen uudnyttet, beskattes optionspræmien hos udstederen.
Erhververen kan ikke fratrække optionspræmien på tidspunktet for  

 erhvervelsen.
Ved salg af optionen modregnes optionspræmien i vederlaget.
Ved  

 udnyttelse beskattes erhververen af forskellen mellem markedsværdien af det  

 underliggende aktiv med tillæg af præmien.
Det underliggende aktivs  

 anskaffelsessum ved senere avanceberegning bliver markedsværdien ved  

 udnyttelsestidspunktet.
Bortfalder optionen uden at have været benyttet, kan  

 præmien fradrages.
 Skatteministeriet har ikke oplysning om den skattemæssige behandling af  

 FUT'OP'er i de andre lande, der er nævnt i spørgsmål 3. Ministeriet har  

 heller ikke mere detaljerede oplysninger som nævnt i spørgsmål 57 om reglerne  

 i andre lande om fradragsret for tab eller om forskellig skattemæssig  

 behandling af aktietegningsoptioner i forhold til aktiekøbsoptioner.
 Spørgsmål 65:
Hvad er baggrunden for, at ikrafttrædelsesreglerne for selskabers fradrag  

 for kurstab på lån er ændret så radikalt i forhold til lovforslag L 5 af 2.  

 oktober 1990 og der tilsyneladende ikke længere er symmetri mellem  

 ikrafttrædelsesreglerne og overgangsreglerne for fordringer og lån hos  

 selskaber, der nu bliver omfattet af den generelle kursavancebeskatning? Svar:
 Efter ikrafttrædelsesreglerne i L 5 af 2. oktober 1990 kunne selskaber  

 m.v., som efter forslaget skulle medregne gevinst og tab på fordringer, som  

 efter de hidtidige regler ikke har skullet medregnes ved opgørelsen af den  

 skattepligtige indkomst, i stedet for anskaffelsessummen benytte værdien pr.  

 31. december 1990. Selskaber med forskudt indkomstår kunne endvidere benytte  

 værdien ved begyndelsen af indkomståret 1991. Denne adgang til at vælge  

 indgangsværdier for fordringer og gæld ville sikre, at lovforslagets skærpede  

 beskatning ikke ville få virkning for gevinster, der vedrører perioden forud  

 for den udvidede skattepligts indtræden.
I L 6 af 27. december 1990, der i hovedsagen er en genfremsættelse af L 5,  

 er denne overgangsbestemmelse ændret, således at man i stedet for at give  

 adgang til at vælge indgangsværdier for gæld har valgt ikke at lade loven få  

 virkning for allerede stiftet gæld.
Den ændrede bestemmelse sikrer fortsat,  

 at lovforslagets skærpede beskatning ikke får virkning for gevinster, der  

 vedrører perioden forud for den udvidede skattepligts indtræden.
Den ændrede affattelse har den administrative fordel, at der ikke skal  

 opgøres indgangsværdier for gæld.
Gældsposter opføres normalt ikke til deres  

 kontantværdi i selskabers regnskaber, og L 5 ville derfor betyde, at der  

 skulle foretages en særskilt værdiansættelse, som ville afvige fra de  

 regnskabsmæssige værdiansættelser.
Fordringer derimod opføres normalt regnskabsmæssigt til deres  

 kontantværdi, og de berørte selskaber vil derfor som indgangsværdier for  

 fordringer kunne anvende de værdier, de i forvejen anvender i deres  

 regnskaber.
Der er derfor ikke et tilsvarende administrativt behov for at  

 undtage allerede erhvervede fordringer fra lovforslaget.
Jeg vil tilføje, at også provenumæssige hensyn tilsiger, at allerede  

 erhvervede fordringer ikke undtages fra forslaget.
Lovforslaget indgår  

 således i en helhed af lovforslag, hvor det bidrager til finansieringen af  

 lettelser bl.a. i form af nedsættelse af selskabsskattesatsen.
 Jeg vil foranlediget af spørgsmålet gerne begrunde, hvorfor allerede  

 stiftet gæld ikke tilsvarende er undtaget fra forslaget om beskatning af  

 gevinst og tab på personers ikke-erhvervsmæssige fordringer og gæld i fremmed  

 valuta.
Forslaget om beskatning af gevinst og tab på personers  

 ikke-erhvervsmæssige fordringer og gæld i fremmed valuta vil som anført i  

 bemærkningerne til lovforslaget gøre de såkaldte australdollar- og  

 pund-arrangementer uinteressante.
I disse arrangementer har skatteyderen  

 optaget lån i eksempelvis engelske pund og købt obligationer i samme valuta  

 for lånebeløbet.
Der købes obligationer, hvor den pålydende rente opfylder  

 mindsterentekravet, p.t. 9 pct., og da der anvendes højrente-valutaer, vil  

 obligationer med en pålydende rente på 9 pct. kunne købes til betydelig  

 underkurs og dermed med udsigt tl en sikker børskursgevinst.
For disse arrangementer kan man ikke anvende samme overgangsbestemmelse  

 som for selskabers generelle skattepligt, hvorefter allerede stiftet gæld  

 ikke omfattes af lovforslaget, mens der som indgangsværdier for fordringer  

 kan vælges mellem de faktiske anskaffelsessummer og kursværdien på  

 tidspunktet for lovforslagets fremsættelse.
Hvis man anvendte denne model,  

 ville man kunne komme ud for, at et valutakursfald på den anvendte valuta  

 ville kunne resultere i et valutakurstab på fordringen, som overstiger  

 børskursgevinsten.
Skatteyderen ville således kunne opgøre et  

 fradragsberettiget tab på fordringen, mens den modsvarende gevinst på gælden  

 ikke ville kunne beskattes.
Skatteyderen ville således i princippet kunne få  

 en gevinst direkte som følge af lovindgrebet mod  

 australdollararrangementerne.
På denne baggrund er der valgt en anden  

 overgangsbestemmelse for forslaget om beskatning af fordringer og gæld i  

 fremmed valuta end for forslaget om generel beskatning af selskaber.
 Spørgsmål 72:
Supplerende spørgsmål i anledning af svar på spørgsmål 44 og 45, jf. bilag  

 17 Betyder svaret, at den enkelte skatteyders lokale skatteforvaltning skal  

 undersøge, om der er realitet i det enkelte arrangement? Hvorledes skal det  

 ske i praksis? Og hvorledes sikres ensartede afgørelser af disse  

 undersøgelser? Hvorledes skal sidste afsnit i svaret forstås sammenholdt med ministerens  

 manglende indbringelse af Landsskatteretssagen TfS 1988-249 og stillingtagen  

 i appelsagen over Østre Landsrets dom af 23. marts 1988 i Fugmansagen TfS  

 1988-210, hvor skatteyderne netop ikke havde ejet obligationerne i hele  

 perioden, fordi vekselererfirmaet havde solgt dem og tilbagekøbt dem ved  

 arrangementets udløb ved hjælp af en modgående terminsforretning? Kan det  

 ikke befrygtes, at det er denne form, som visse af  

 australdollararrangementerne har, og skal de så tilsidesættes efter  

 principperne i Rechnageldommen eller godkendes efter principperne i  

 ministerens senere praksis? Svar:
 Som nævnt i svaret på spørgsmål 77 er det i ligningsplanerne for 1989 og  

 1990 blevet fastsat, at der skal gennemføres en særskilt undersøgelse af de  

 såkaldte australdollararrangementer og de tilsvarende i britiske  

 pund-obligationer.
 Told- og Skattestyrelsen har oplyst, at undersøgelsen vil tage sit  

 udgangspunkt hos de enkelte udbydere af arrangementer for netop derved at  

 sikre en ensartet skattemæssig behandling for deltagerne.
 Told- og Skattestyrelsen har i forbindelse hermed anmodet de kommunale og  

 regionale skattemyndigheder om ikke at påbegynde behandlingen af de enkelte  

 sager, men i stedet indsende materiale om de enkelte arrangementer til Told-  

 og Skattestyrelsen, hvor det vil blive anvendt ved udformningen af  

 retningslinierne for sagernes behandlng lokalt.
Hvad angår den sidste del af spørgsmålet om de statsgældsbevissager, som  

 ikke er blevet anket, adskiller disse sig fra Højesterets dom i  

 Rechnagelsagen, jf.
Skat 1986, nr. 2 (s. 141). Det var derfor tvivlsomt, om  

 skattemyndighederne kunne vinde disse sager.
Forskellen mellem disse sager og  

 Rechnagelsagen er nærmere beskrevet i vedlagte redegørelse af 29. november  

 1988.
Bilag Redegørelse om statsgældsbevissagerne 1. Hvad går kritikken ud på? Ole Stavad anfører, at skatteministeren handler i strid med Højesterets  

 vurdering ved ikke at føre en sag, som Skatteministeriet har vundet ved  

 landsretten, til tops.
Ifølge Stavad har Højesteret afvist at godkende et arrangement som  

 skattemæssigt relevant.
Landsretten har i en senere sag - stadig ifælge  

 Stavad - fulgt samme retningslinier.
Stavad hævder, at skatteministeren ikke  

 har fulgt disse retningslinier, idet han har taget bekræftende til genmæle  

 over for modpartens påstand i ankesagen for Højesteret.
2. Skatteministerens afgørelse Skatteministeren praktiserer såkaldt appelbegrænsning på skatteområdet.  

 Det betyder, at skattesager, der vindes af skatteyderne, som hovedregel ikke  

 ankes til højere instanser.
Landsskatteretten har afsagt en kendelse, der gav en skatteyder medhold.  

 Skatteministeren indbragte ikke denne sag for landsretten.
Begrundelsen  

 herfor var dels at det skønnedes tvivlsomt, om skattemyndighederne kunne  

 vinde sagen ved landsretten, dels at staten i givet fald skulle indbringe  

 yderligere ca. 250 sager for landsretten.
 I konsekvens af ikke at indbringe den tabte landsskatteretssag for  

 landsretten måtte Skatteministeriet tage bekræftende til genmæle i en sag,  

 som Skatteministeriet havde vundet ved landsretten, men som skatteyderen  

 havde indbragt for Højesteret.
 Det var nødvendigt at tage bekræftende til genmæle, fordi det ville stride  

 mod almindelige lighedsgrundsætninger at gennemføre sagen.
3. Hvad drejer sagerne sig om? Fælles for sagerne er, at en række skatteydere i salutningen af 70'erne  

 har lånt penge i et vekselererfirma til køb af statsgældsbeviser i samme  

 firma.
Skatteyder får herved en større fradragsberettiget renteudgift, som  

 modsvares af en skattefri kursgevinst.
Arrangementet var i sig selv  

tabgivende for skatteyderne.
Kun ved at »omdanne«  

fradragsberettigede renteudgifter til skattefrie kursgevinster  

 hang økonomien sammen for skatteyderne.
4. Juraen i sagerne 4.1. Højesterets domme I 1986 afsagde Højesteret 2 domme af væsentlig betydning for  

 arrangementer med statsgældsbeviser.
Søndersagen drejede sig om en  

 direktør, der optog et aktionærlån på 1,5 mio. kr. i et aktieselskab, som han  

 selv beherskede.
For beløbet købte han skibskreditobligationer, som han  

 beholdt, til de blev indfriet efter ca. 13 og ca. 25 måneders forløb.
Højesterets 7 dommere var enige om at godkende arrangementet.
For  

 Højesteret var det oplyst, at der med kursgevinstloven var gennemført nye  

 udtømmende regler om den skattemæssige behandling af gevinst og tab på  

 fordringer og gæld, uden at der er indført særlige bestemmelser om beskatning  

 af kursgevinster i tilfælde, hvor værdipapirer er erhvervet for lånte midler.
 Dommerne henviser direkte til, at det behov, der udover nærings- og  

 spekulationstilfældene måtte være for i visse ekstraordinære tilfælde at  

 inddrage kursavancer under beskatning for at undgå urimelige udnyttelser af  

 systemet, må løses ad lovgivningsvejen.
Rechnagel-sagen drejede sig om en overlæge, der i et  

 vekselererfirma købte statsgældsbeviser med kort løbetid.
Købene blev  

 finansieret gennem lån hos samme vekselererfirma.
Statsgældsbeviserne blev  

 lagt til sikkerhed for lånet.
Det blev aftalt, at vekselererfirmaet havde ret  

 til at sælge obligationerne og købe dem tilbage ved arrangementets udløb  

 (»handle på termin«) for at finansiere arrangementerne.  

 Obligationerne blev rent faktisk videresolgt til en bank i umiddelbar  

 forbindelse med skatteyders køb af dem.
 5 højesteretsdommere tilsidesætter arrangementet med den begrundelse, at  

 skattetyder højst har været ejer af statsgældsbeviserne i et kort  

 øjeblik (de blev jo omgående solgt videre til banken). Han har derfor  

 ikke haft nogen kursgevinst eller renteindtægt af dem.
 Rechnagel-dommen og Sønder-dommen må kunne tages til indtægt for, at  

 udgangspunktet er skattefrihed for kursavancer, selv om obligationerne er  

 købt for lånte penge, og selv om arrangementet i sig selv er tabgivende.
 Kun i ekstraordinære situationer er der mulighed for at skride  

 korrigerende ind fra skattemyndighedernes side.
Sådanne helt ekstraordinære omstændigheder forelå i Rechnagel-sagen, hvor  

 det indgik i aftalen mellem skatteyder og vekselererfirmaet, at  

 vekselererfirmaet kunne disponere over værdipapirerne ved salg og genkøb  

 (terminsforretninger). Vekselererfirmaet havde også rent faktisk disponeret  

 over værdipapirerne ved at sælge disse til pengeinstituttet på termin.  

 Pengeinstituttet - og ikke skatteyder - var derfor retmæssig ejer af  

 værdipapirerne.
Når skatteyder ikke er ejer af obligationerne, kan han ikke  

 have kursgevinst og renteindtægt af disse.
4.2. Landsrettens dom Landsretten afsagde i 1988 en dom i endnu en sag om statsgældsbeviser.  

 Det er denne sag, kritikken først og fremmest drejer sig om.
Denne sag drejede sig om en advokat, der købte statsgældsbeviser for nom.  

 100.000 kr. gennem et vekselererfirma, som samtidig ydede et lån til  

 finansiering af købet.
Vekselererfirmaet solgte samtidig obligationerne på  

 termin til en sparekasse.
Statsgældsbeviserne skulle tilbagekøbes i  

 forbindelse med udløb den 20. marts 1980, men beviserne blev allerede  

 tilbageført den 2. november 1979. Sparekassen var forpligtet til at levere de  

 eksakt samme statsgældsbeviser tilbage til vekselererfirmaet.
Denne dom har det tilfælles med Rechnagel-sagen, som skattemyndighederne  

 vandt i Højesteret, at vekselererfirmaet har handlet på termin.
Der er dog de  

 væsentlige forskelle, at der ikke har været nogen aftale mellem  

 skatteyder og vekselererfirmaet om salg af obligationerne på termin, og  

at obligationerne rent faktisk har ligget i vekselererfirmaet i en del  

 af arrangementets løbetid, nemlig fra 2. november 1979-20. marts 1980.
 Trods disse forskelle har Østre Landsret - uden at gå ind i  

 forskellighederne - givet Skatteministeriet medhold i denne sag med  

nøjagtig den samme begrundelse, som er anvendt af højesteretsdommerne  

 i Rechnagel-sagen.
4.3. Landsskatterettens kendelser Landsskatteretten afsagde i 1983 tre kendelser i nogle sager om  

 statsgældsbeviser.
Ingen af de tre kendelser er anket til landsretten.
 I relation til den aktuelle debat har især den ene sag interesse:
 En revisor, havde indgået et arrangement med køb af  

 statsgældsbeviser for lånte penge.
 Sagen adskilte sig fra Rechnagel-sagen på følgende punkter:
 1) Der forelå ikke en aftale mellem skatteyder og vekselererfirma  

 om refinansiering ved terminsforretning.
 2) Der var ingen terminsforretning i en del af løbetiden.
 3) Både statsgældsbeviserne og rentekuponerne blev indløst af  

 vekselerefirmaet på skatteyders vegne og ikke af banken.
 Landsskatteretten fandt ikke grundlag for at tilsidesætte  

 lånearrangementet, hovedsagelig med den begrundelse, at klageren ikke kunne  

 vide, hvilke forholdsregler vekselereren havde måttet gribe til for at  

 gennemføre forretningen.
5. Hvad viser afgørelserne? Gennemgangen af domspraksis og Landsskatterettens kendelser viser, at der  

 er tale om en bred vifte af sager, hvor udgangspunktet er, at  

 skattearrangementer med køb af statsgældsbeviser for lånte penge må  

 anerkendes.
Kun i ekstreme tilfælde kan arrangementet tilsidesættes.
 Ingen af de senere sager er identiske med den sag, skattemyndighederne  

 vandt i Højesteret (Rechnagel-sagen).
6. Forholdet mellem de enkelte afgørelser Som nævnt var der temmelig store forskelle i de faktiske forhold i  

 Rechnagel-sagen og i den landsretssag, som har givet anledning til debatten.
Derimod var der meget store ligheder mellem den omtalte landsretssag, som  

 Skatteministeriet vandt, og den landsskatteretskendelse, som gik det  

 offentlige imod.
I ingen af disse sager kunne skatteyderen vide, at  

 vekselererfirmaet solgte obligationerne og købte dem tilbage ved  

 arrangementets udløb.
Herudover står Rechnagel-sagen, hvor vekselererfirmaet  

 efter aftalen havde ret til at sælge obligationerne og senere købe dem  

 tilbage - en ret, der rent faktisk blev udnyttet.
7. Hvad var konsekvensen af ikke at indbringe den tabte  

 landsskatteretsafgørelse? Den store lighed mellem sagen, som landsretten afgjorde til  

 Skatteministeriets fordel, og landsskatteretskendelsen, som ministeriet  

 tabte, betyder, at disse sager må behandles ens.
Skatteministeriet kan ikke indtage een holdning i een sag og den modsatte  

 holdning i en anden sag, når der ikke synes at være forskelligheder på nogle  

 afgørende punkter.
Eneste reelle forskel var, at den ene sag var nået længere  

 i klagesystemet end den anden.
 Almindelige lighedsgrundsætninger tilsagde således, at der skulle tages  

 bekræftende til genmæle i den sag, der var påkendt af landsretten, hvis det  

 blev besluttet ikke at søge Landsskatterettens kendelse ændret ved højere  

 instans.
8. Kursgevinstloven Med kursgevinstloven er kursgevinster gjort skattepligtige, medmindre der  

 er tale om »blåstemplede« obligationer. »Blåstemplede«  

 obligationer opfylder et krav til mindsterenten på udstedelsestidspunktet.
Er  

 mindsterenten f.eks. 10 pct. på udstedelsestidspunktet, skal obligationen  

 have en påtrykt rente på mindst 10 pct.
Formålet er at undgå, at obligationer  

 udstedes med mulighed for at opnå store skattefri kursgevinster.
Udstedes  

 rent faktisk obligationer med lav rente - og dermed udsigt til en stor  

 kursgevinst - er denne gevinst skattepligtig.
Herefter er det ikke længere  

 attraktivt at gå ind i arrangementer med statsgældsbeviser for lånte penge.
9. Appelbegrænsning Siden september 1987 har der været praktiseret en generel  

 appelbegrænsning på skatteområdet.
Heri ligger både, at landsretssager, som  

 Skatteministeriet har tabt, i intet tifælde er blevet indbragt for  

 Højesteret, og at ingen landsskatteretskendelser, der går det offentlige  

 imod, er blevet indbragt for landsretten.
I forrige folketingssamling fremsattes et lovforslag, der fastslår disse  

 principper.
Lovforslaget er genfremsat, men med den ændring, at alene  

 princippet om ingen appel til Højesteret nu foreslås lovfæstet.
Lovforslaget  

 er ikke færdigbehandlet.
Også før disse principper blev indført, var det klart undtagelsen, at det  

 offentlige indbragte landsskatteretskendelser for domstolene.
I 1985 blev  

 således kun to sager indbragt for domstolene ved det offentliges mellemkomst.
10. Konklusion Der verserer ca. 250 sager ved Landsskatteretten om dette spørgsmål.
Da  

 Landsskatteretten traf sin afgørelse i den omtalte første af disse sager,  

 stod valget herefter imellem at indbringe disse for landsretten eller stå  

 fast på princippet om, at det offentlige bør henholde sig til  

 Landsskatterettens afgørelse.
 For at indbringe disse sager talte, at landsretten i en tilsvarende sag  

 havde givet Skatteministeriet medhold.
Imod talte for det første princippet om appelbegrænsning.
Det er afgørende  

 i strid med dette princip at indbringe 250 sager for domstolene.
Tidligere  

 har det højst været 4-5 landsskatteretskendelser årligt, som blev indbragt  

 for landsretten.
 For det andet var det tvivlsomt, om skattemyndighederne kunne vinde de  

 indbragte sager.
 For det tredje er ingen af sagerne identiske med den sag, som  

 skattemyndighederne vandt i Højesteret - heller ikke den sag, hvor  

 Skatteministeriet har taget bekræftende til genmæle.
På denne baggrund traf skatteministeren beslutning om ikke at indbringe de  

 første af Landsskatterettens afgørelser for domstolene.
Konsekvensen heraf  

 var, at der måtte tages bekræftende til genmæle i landsretssagen.
 Spørgsmål 75:
 Supplerende spørgsmål i anledning af svar på spørgsmål 3, jf. bilag 13.
Skal svaret forstås således, at ministeriet ikke er bekendt med andre  

 lande i OECD, hvor skattereglerne er således - at privatpersoner har fuld fradragsret for tab på sådanne  

 kontrakter, - at der er fradragsret for tab på aktiebaserede kontrakter, uden  

 at der tilsvarende er fradragsret for tab på aktier, - at der er forskelle i den skattemæssige behandling af  

 aktietegningsoptioner og aktiekøbsoptioners skattemæssige behandling? Hvis dette ikke er korrekt, bedes svaret sammenfattet således, at det  

 fremgår, hvilke lande der har ovenstående regler.
 Svar:
 Jeg skal først bemærke, at jeg ikke forstår, at privatpersoner skal have  

 fuld fradragsret for tab på finansielle instrumenter - som det synes at  

 fremgå af spørgsmålet.
 Spørgsmålet om OECD-lande med fradragsret for privatpersoners tab på  

 sådanne kontrakter var en gentagelse af et spørgsmål til det tidligere  

 lovforslag L 5 af 2. oktober 1990 med stort set samme indhold som lovforslag  

 L 6. Dette lovforslag havde derimod regler om fuld fradragsret for  

 privatpersoners tab.
Jeg foreslår nu en væsentlig begrænsning af privatpersoners fradragsret  

 for tab på ikke-erhvervsmæssige kontrakter.
Tab skal kun kunne fratrækkes i  

 det omfang, det kan rummes i tidligere års skatteligtige nettogevinst på  

 samme kontrakt eller i samme års eller de følgende 5 års nettogevinster på  

 andre kontrakter efter reglerne i den foreslåede § 8 G.
Jeg skal dernæst oplyse, at Skatteministeriet ikke har detaljerede  

 oplysninger om udenlandske regler for den skattemæssige behandling af  

 finansielle instrumenter.
Ministeriet kan således ikke oplyse om eventuelle  

 udenlandske regler om fuld fradragsret for privatpersoners tab på  

 sådanne kontrakter, om fradragsret for tab på aktiebaserede kontrakter uden  

 tilsvarende fradragsret for tab på aktier eller om forskelle i den  

 skattemæssige behandling af aktietegningsoptioner i forhold til  

 aktiekøbsoptioner.
Som oplyst i min besvarelse af 1. oktober 1990 (alm. del - bilag 335)  

 arbejder OECD med en kortlægning af medlemsstaternes skatteregler og -praksis  

 om finansielle instrumenter.
OECD er således ved at indsamle oplysninger om  

 de enkelte medlemslande.
Det er ikke muligt at oplyse, hvornår OECD kan  

 afslutte sit arbejde på dette område.
 Der er imidlertid ikke et grundlag i OECD-arbejdet for at besvare  

 spørgsmålet.
 Spørgsmål 82:
Vedrørende de stillede ændringsforslag af 28. januar 1991 nr. 2 og 6 Betyder ændringsforslagene, at der generelt er fradrag for tab på  

 konvertible obligationer i fremmed valuta for de skatteydere, der ikke har  

 tabsfradrag efter aktieavancebeskatningsloven? Svar:
Efter ændringsforslaget til L 6 omfatter forslaget om fuld beskatning af  

 kursgevinster og fuld fradragsret for kurstab på fordringer i fremmed valuta  

 også konvertible obligationer i de tilfælde, hvor der ikke sker beskatning  

 som almindelig indkomst efter avancebeskatningsloven eller efter  

 holdningsreglerne i ligningslovens § 16 B.
Det vil sige, at der ved afståelse  

 eller indfrielse af konvertible obligationer i fremmed valuta altid sker  

 beskatning som almindelig indkomst enten efter aktieavancebeskatningsloven,  

 ligningslovens § 16 B eller kursgevinstloven.
 Beskatning efter kursgevinstloven vil eksempelvis finde sted ved afståelse  

 eller indfrielse efter mindst tre års besiddelsestid, når bortses fra  

 næringsskattepligtige efter aktieavancebeskatningsloven og konvertible  

 obligationer omfattet af aktieavancebeskatningslovens § 2 a, hvor beskatning  

 som almindelig indkomst vil finde sted efter aktieavancebeskatningsloven.
Jeg kan således bekræfte, at der efter ændringsforslaget vil være fradrag  

 for tab på konvertible obligationer i fremmed valuta for skatteydere, der  

 ikke har tabsfradrag efter aktieavancebeskatningsloven.
Dette modsvares af,  

 at disse skatteydere i samme omfang vil være skattepligtige af kursgevinster,  

 som ikke er skattepligtige efter aktieavancebeskatningsloven.
 Spørgsmål 83:
Betyder ændringsforslagene, at skatteydere, der d.d. har konstateret  

 kursnedgang på deres beholdning af konvertible obligationer i fremmed valuta,  

 nu kan realisere dette tab og fratrække det skattemæssigt? Gælder dette også  

 for akkumulerende investeringsforeninger? Spørgsmål 84:
Betyder ændringsforslagene, at udloddende investeringsforeninger, der har  

 beholdninger af konvertible obligationer, hvorpå der er sket kursnedgang, nu  

 kan realisere disse beholdninger og fratrække tabet i det beløb, der skal  

 udloddes? Spørgsmål 85:
Betyder det foreslåede nye stk. 12 til § 8, at skatteydere, herunder  

 investeringsforeningerne, kan vælge anskaffelsessum eller værdi 28. januar  

 1991 for hver enkelt post for sig? Svar:
 Ved udformningen af ikrattrædelsesbestemmelserne i L 6 og i det hertil  

 fremsatte ændringsforslag er som det vigtigste princip lagt til grund, at  

 forslagene ikke må medføre beskatning med tilbagevirkende kraft.
Det betyder, at den skærpede kursgevinstbeskatning som udgangspunkt sker  

 ud fra fordringernes og forpligtelsernes værdi ved lovforslagets  

 fremsættelse.
I overensstemmelse med den sædvanligt anvendte  

 ikrafttrædelsesmodel på både kursgevinstlovens og  

 aktieavancebeskatningslovens område gives der dog skatteyderen mulighed for  

 at anvende den faktiske anskaffelsessum i stedet for værdien ved  

 lovforslagets fremsættelse.
Denne mulighed gives for at hindre en uønsket  

 beskatning i tilfælde, hvor f.eks. en fordring i perioden fra erhvervelsen  

 til lovforslagets fremsættelse er faldet i værdi, men efter lovforslagets  

 fremsættelse og frem til afståelsen stiger lige så meget igen, således at  

 skatteyderen hverken har gevinst eller tab på fordringen.
Jeg kan bekræfte, at denne sædvanligt anvendte ikrafttrædelsesmodel  

 indebærer, at skattepligtige, der d.d. har konstateret kursnedgang på deres  

 beholdning af konvertible obligationer i fremmed valuta, kan fradrage dette  

 tab, hvis obligationerne afstås eller indfries, inden de eventuelt igen  

 stiger i værdi.
Dette gælder også akkumulerende investeringsforeninger.
Hvad angår udloddende investeringsforeninger, er disse foreninger ikke  

 selvstændigt skattepligtige, hvis de opfylder den i selskabsskattelovens § 1,  

 stk. 1, nr. 5 a, angivne udlodningspligt.
Beskatningen sker i stedet hos  

 medlemmerne.
Udlodningspligten foreslås nu udvidet som konsekvens af  

 kursgevinstlovens udvidede beskatning.
Det følger af § 8, stk. 8, i L 6, at der for udloddende  

 investeringsforeningers udvidede udlodningspligt for gevinst og tab på  

 fordringer og gæld i fremmed valuta gælder samme regler om valg af  

 indgangsværdier som for selvstændigt skattepligtige personer.
Jeg har i et  

 revideret ændringsforslag til L 6, som jeg netop har fremsendt til  

 Skatteudvalget, foreslået, at dette også bliver tilfældet, for så vidt angår  

 konvertible obligationer i fremmed valuta, og at alle skattepligtige med  

 hensyn til valg af indgangsværdi for konvertible obligationer i fremmed  

 valuta skal vælge enten den faktiske anskaffelsessum eller værdien den 28.  

 januar 1991 for hele den berørte beholdning af konvertible obligationer under  

 eet.
 Udloddende investeringsforeninger vil dermed ved opgørelse af  

 kursgevinster og -tab på konvertible obligationer i fremmed valuta i relation  

 til den udvidede udlodningspligt kunne tage udgangspunkt i obligationernes  

 værdi pr. 28. januar 1991, men dette valg skal i så fald træffes for hele den  

 berørte beholdning under eet.
 Jeg kan følgelig bekræfte, at dette indebærer, at udloddende  

 investeringsforeninger, der har konstateret kursnedgang på deres beholdning  

 af konvertible obligationer i fremmed valuta, kan fradrage dette tab i det  

 udlodningspligtige beløb, hvis obligationerne afstås eller indfries, inden de  

 eventuelt igen stiger i værdi.
 Spørgsmål 90:
Vil skatteministeren udarbejde en kort, overskuelig skematisk oversigt  

 over ikrafttrædelsesreglerne? Svar:
 Jeg henviser til den nedenstående oversigt, der af hensyn til  

 overskueligheden er opdelt i 3 afsnit, benævnt som bilag 1, 2 og 3.
 Bilag 1 relaterer sig til reglerne om gevinst og tab på fordringer og  

 gæld, bilag 2 vedrører finansielle kontrakter, og bilag 3 angår  

 konsekvensændringerne samt de af forslagets regler, som ikke er omtalt i det  

 øvrige bilagsmateriale.
 Det bemærkes, at oversigten vedrører L 6 som ændret ved det reviderede  

 ændringsforslag, som jeg netop har fremsendt til Skatteudvalget.
Som anført i svaret på spørgsmål 88 skyldes de omfattende  

 overgangsbestemmelser, at loven ikke må have skærpende virkning med  

 tilbagevirkende kraft.
Det har således været nødvendigt at begrænse  

 overskueligheden til fordel for opfyldelsen af et retssikkerhedskrav.
Bilag 1 L 6's ikrafttrædelsesbestemmelser vedrørende gevinst og tab på fordringer  

 og gæld Bestemmelse Ikrafttræden Overgangsordning Omfatter ikke Generel beskat- Fra den 27. Ved opgørelse af Omfatter ikke ning af sel- december 1990. gevinst eller tab gevinst eller skabers gevinst (§ 8, stk. ). på fordringer, tab på gæld og tab på ford som efter de hid- der er stiftet ringer og gæld i tidige regler før den 27.
 danske kroner. kunne oppebæres december 1990.
(Verørende kurs- skattefrit: Debitorskifte gevinstlovens § 2). a) Værdien pr. betragtes ikke 31. december 1990 som  

 stiftelse eller anskaf- af ny gæld. felsessummen. b) Selskaber med forskudt  

 indkomst- år: Værdien enten pr. 31. december 1990 eller ved begyndelsen af  

 selskabets ind- komstår 1991 - eller anskaf- felsessummen.
Hvis selskabet  

 anvender værdien ved beyndelsen af sit indkomstår 1991, skal værdien pr. 31.  

 december 1990 dog anvendes for fordringer, der ikke længere er i selskabets  

 besiddelse ved begyndelsen af selskabets ind- komstår 1991. Valget efter  

 punkt a) og b) skal træf- fes for samtlige fordringer under eet. (§ 8, stk.  

 2).
Justering af Virkning for Omfatter ikke kursgevinst- gæld påtaget gevinst eller lovens § 5, fra og med den tab på gæld , stk. 4, 1. pkt. 27. december der er på~ - om fradrags- 1990 taget før den begrænsning for 27. december tab på gæld ved 1990.
indfrielse af Debitorskifte udstedte obliga- betragtes ikke tionslån m.v. som stiftelse i tilfælde af af ny gæld debitorskifte.
For selskaber, Omfatter ikke som allerede gevinst eller  

 efter gældende tab på gæld , regler omfattes der er påtaget af  

 kursgevinst- før den 28. lovens § 2: januar 1991. Ændringen har Debitorskifte  

 først virkning betragtes ikke for gæld, der som stiftelse påtages fra og af  

 ny gæld. med den 28. januar 1991. (§ 8, stk. 3, i ændrings- forslaget).
Konsekvens- Virkning for Kursgevinst Omfatter ikke ændring af gæld stiftet lovens § 5, gevinst eller kursgevinst- fra og med stk. 4, i sin tab på gæld , lovens § 5, den 27. de- hidtidige af- der er stiftet stk. 4, 2. pkt. cember 1990. fattelse fin- før den 27. de~ - om fradrags- For realkre- der ikke an- cember 1990.
begrænsning for ditinstitut- vendelse på Debitorskifte tab på gæld ved ter og aktie- gæld i fremmed betragtes ikke indfrielse af selskaber: valuta, som som stiftelse udstedte obli- Dog virkning selskaber af ny gæld.
gationslån m.v. for gæld, m.v., som først - fremover kun der stiftes nu omfattes af forpligtelser fra og med kursgevinstlo- i danske kroner indkomst- vens § 2, og kun ved året 1990. havde påtaget mindsterente- Debitor- sig før den kravet. skifte be- 27. december tragtes 1990. ikke som (§ 8, stk. 01,  

 stiftelse i ændringsfor- af ny gæld. slaget). (§ 8, stk. 01, i æn- dringsfor-  

 slaget).
Beskatning af Fra den 27. de- Ved opgørelse personers kurs- cember 1990. af gevinst og gevinst og -tab (§ 8, stk. 1). tab på fordrin- på fordringer Den fastsatte ger og gæld i og gæld i bagatelgrænse fremmed valuta fremmed valuta, finder anven- som efter de herunder skat- delse fra og hidtidige reg- tefri bagatel- med indkomst- ler kunne oppe- grænse. året 1991. bæres skatte- (Vedrørende (§ 8, stk. 02 frit:
 kursgevinst- i ændringsfor- Værdien pr. 27. december 1990 i stedet for  

 anskaffelses- summen/hen- holdsvis værdien ved forpligtelsens påtagelse.  

 Valget skal træffes samlet for samtlige fordringer og forpligtelser under  

 eet. (§ 8, stk. 4).
Vedrørende ge- Fra den 28. Ved opgørelse vinst og tab på januar 1991. af gevinst og konvertible (§ 8, stk. 04, tab, som efter obligationer i i ændringsfor- de hidtidige fremmed valuta slaget). regler kunne (værnsregel). oppebæres skat- (Vedrørende tefrit:
 kursgevinst- Værdien den 28.
lovens § 6). januar 1991 i stedet for an- skaffelsessum- men.
Valget skal  

 træf- fes samlet for samtlige konver- tible obligationer under eet. (§ 8,  

 stk. 04 i ændringsforslaget).
Generel skatte- Virkning for fritagelse for gæld, der gevinst på gæld, som led i ak- der bortfalder kord eller eller nedsættes gældssanering som led i akkord bortfalder eller gælds- eller nedsæt- sanering. tes den 27.
 (Ny § 6 A). december 1990 eller senere. (§ 8, stk. 05 i ændringsfor-  

 slaget).
Særregler for Virkning for tab tab på for- tab på for- dringer og dringer og ge- gæld, der rea- vinst på gæld liseres den 28.
mellem koncern- januar 1991 forbundne sel- eller senere.
skaber.
For selskaber, (Ny § 6 B). som først nu omfattes af kurs- gevinstlovens § 2: Dog virkning  

 fra og med den 27. december 1990 for så vidt angår fordringer og gæld i  

 danske kroner. (§ 8, stk. 06, i ændringsfor- slaget).
Justering af Virkning for mindsterente- fastsættelse af beregningen. mindsterenten (Vedrørende for 2. halvår kursgevinst- 1991 og senere.
 lovens § 7,  § 8, stk. 5).
 stk. 3).
Skattefritagel- Virkning for sesbestemmelse lån og værdi- for realkredit- papirer, der institutters stiftes hen- udlånsvirk- holdsvis ud- somhed, dvs. stedes i ind- hvor værdi- komståret 1990 papirer er i eller senere.
danske kroner, og hvor in- stitutionens kurstab og kursgevinster modsvarer hin- anden.
(Ny § 8 A i kursgevinst- loven).
Justering af Virkning fra og reglerne om med den 18. fe- fraflytnings- bruar 1987.
beskatning. (Fremsættelses- (Vedrørende datoen for lov kursgevinst- nr. 107 af 25.
 lovens § 8 B). maj 1987, hvor- med fraflyt- ningsbeskatning blev indført).  

 (§ 8, stk. 6).
Bilag 2 L 6's ikrafttrædelsesbestemmelser vedrørende finansielle kontrakter Bestemmelse Ikrafttræden Beskatning af Virkning for kon- finansielle kon- trakter, der er- trakter. (Kurs- hverves den 1.
gevinstlovens juli 1991 eller §§ 8 C - 8 G senere.
 - nye bestem- (§ 8, stk. 7).
 melser).
Bilag 3 L 6's ikrafttrædelsesbestemmelser vedrørende konsekvensændringer samt  

 forlagets øvrige bestemmelser Bestemmelse Ikrafttræden Overgangsordning Vedrørende Ad a) og b). Ved opgørelse af selskabsskat- For gevinst og gevinst og tab på teloven/ udlod- tab på fordringer fordringer og gæld i dende investe- og gæld i fremmed fremmed valuta, som ringsforeninger: valuta: efter de hidtidige a) Udvidelse af virkning fra den regler ikke var for~ området for ud- 27. december 1990. bundet med udlodnings~ lodningspligtige (§ 8, stk. 1). pligt, kan de udlod~ nettogevinster: For gevinst og tab dende investerings~ nu også netto- på konvertible obli- foreninger benytte gevinster efter gationer i fremmed værdien pr. 27. de~ reglerne om valuta:virkning fra cember 1990 i stedet beskatning af den 28. januar 1991. for anskaffelses~ gevinst og tab (§ 8, stk. 8, i summen henholdsvis på finansielle ændringsforslaget). værdien ved for~ kontrakter og For gevinst og tab pligtelsens påta~ på fremmed- på finansielle kon- gelse.
Tilsva~ møntede for- trakter, der er- rende kan for kon~ dringer og hverves fra og med vertible obliga~ gæld. den 1. juli 1991. tioner i fremmed b) I kon- (§ 8, stk. 7). valuta benyttes sekvens af værdien pr. 28.
 den udvidede januar 1991.
udlodningspligt Valget skal træf~ som angivet fes samlet for under samtlige fordringer a): særlig mod- og forpligtelser regnings-frem- under eet og for førelsesadgang samtlige obliga~ for nettotab. tioner under eet. (§ 8, stk. 8 i ændringsforslaget).
Vedrørende inve- Har virkning fra Ved opgørelse af steringsforenings- den 27. december gevinst og tab på loven/ kontoførende 1990. fordringer og gæld i investerings- (§ 8, stk. 1). fremmed valuta, som foreninger: For gevinst og efter de hidtidige Udvidelse af med- tab på konver- regler ikke var for~ lemmernes skatte- tible obliga- bundet med skattepligt, pligt med gevinst tioner i fremmed kan de kontoførende og tab på finan- valuta:virkning investeringsforeninger sielle kontrakter fra den 28. benytte værdien pr. 27.
og på fremmed- januar 1991. december 1990 i stedet møntede fordringer (§ 8, stk. 8, i for anskaffelsessummen, og gæld. ændringsforsla- henholdsvis værdien get ved forpligtelsens  

 påtagelse.
Tilsva~ rende kan for kon~ vertible obligationer i fremmed valuta  

 be~ nyttes værdien pr. 28. januar 1991. Valget skal træffes samlet for  

 samtlige fordringer og for~ pligtelser under eet og for samtlige obli~  

 gationer under eet. (§ 8, stk. 8, i ændringsforslaget). for samtlige Vedrørende skattekontrol- loven/ udvidelse af indberetnings- pligten:
 a) Ad a).
Indberetningspligt Virkning fra og for indfriede med den 1.
 obligationer, der januar 1991.
 ikke opfylder (§ 8, stk. 10).
mindsterente- kravet i kurs- gevinstlovens § 7.
 b) Indberetnings- Ad b) og c).
pligt for over- Virkning fra og dragne obliga- med den 1.
 tioner, der ikke juli 1991.
 opfylder mindste- (§ 8, stk. 11).
rentekravet i kurs- gevinstlovens § 7.
c) Indberetnings- pligt for ind- gåelse af ter- minskontrakter, samt købe- og salgsretter om- fattet af kurs- gevinstloven.
Vedrørende fonds- Virkning fra og beskatnings- med indkomst- loven: Særlige året 1991. regler om under- (§ 8, stk. 07, i skudsfremførsel ændringsforslaget) for fradrags- berettigede tab efter kurs- gevinstloven.
Forslagets øvrige bestemmelser, som ikke er omtalt i  

 bilagsmaterialet.
Virkning fra den 27. december 1990.
 (§ 8, stk. 1).
 Spørgsmål 93:
Hvad taler imod at indføre en regel (i lovforslagets § 8) om, at alle  

 fordringer og al gæld kursværdifastsættes pr. 31. december 1990? Svar:
 Spørgsmålet forstås således, at der ønskes en afklaring af, om  

 lovforslagets overgangsregler for opgørelse af gevinster og tab på fordringer  

 og gæld, som ikke hidtil har været skattepligtige, kan erstattes af en  

 ordning, hvorefter der alene gives mulighed for at anvende kursværdien på  

 lovforslagets fremsættelsesdato - eller af administrative grunde den 31.  

 december 1990 - som indgangsværdi.
Lovforslagets overgangsregler er udformet således, at kursgevinster, der  

 var optjent inden datoen for lovforslagets fremsættelse, og som var skattefri  

 efter de hidtidige regler, fortsat skal være skattefri.
De skattepligtige kan  

 derfor ved opgørelsen af skattepligtige gevinster og tab vælge at anvende  

 værdien på datoen for lovforslagets fremsættelse - eller af administrative  

 grunde for så vidt angår selskabers generelle skattepligt den 31. december  

 1990 - i stedet for den faktiske anskaffelsessum.
En skatteyder, der skal opgøre gevinst eller tab på for eksempel en  

 obligation, der er købt inden lovforslagets fremsættelse, kan således anvende  

 den kursværdi, obligationen havde på fremsættelsesdatoen i stedet for  

 anskaffelsessummen.
Eksempel: En obligation med pålydende værdi 100 kr. er  

 eksempelvis købt den 1. april 1990 til kurs 90. Den 27. december 1990 var  

 kursen 98. Obligationen udtrækkes den 1. marts 1991 til kurs 100.  

 Lovforslagets overgangsregler vil da betyde, at alene 2 kr. af den samlede  

 kursgevinst på 10 kr. vil blive beskattet, mens de resterende 8 kr. fortsat  

 vil være skattefri.
Hvis kursen den 27. december 1990 på samme obligation i stedet var faldet  

 til eksempelvis 80, ville en anvendelse af kursværdien på fremsættelsesdatoen  

 indebære, at skatteyderen i eksemplet bliver beskattet af en gevinst på 20  

 kr., selv om der alene konstateres en samlet gevinst fra anskaffelse til  

 indfrielse på i alt 10 kr.
For at hindre en uønsket beskatning i tilfælde,  

 hvor en fordring i perioden fra erhvervelsen til lovforslagets fremsættelse  

 er faldet i værdi, samtidig med at fordringen igen stiger i værdi efter  

 lovforslagets fremsættelse og frem til afståelsestidspunktet, giver  

 lovforslaget skatteyderen mulighed for at anvende den faktiske  

 anskaffelsessum i stedet for værdien ved lovforslagets fremsættelse.
 Herved undgås, at skatteyderen beskattes af en opgjort gevinst, der  

 overstiger den faktiske gevinst i den tid, skatteyderen har ejet den  

 pågældende obligation.
 Spørgsmål 94:
Ad svar på spørgsmål 65 I svaret på ovennævnte spørgsmål anføres i 3. afsnit, at  

 »gældsposten opføres normalt ikke til deres kontantværdi i selskabets  

 regnskaber«.
Hvordan stemmer det med, at selskabsangivelsen S 212, på  

 bagsiden under pkt. 34 og 35 angiver, at der dels skal oplyses om bogførte  

 værdi af gæld, dels med hvor meget den overstiger den skattemæssige værdi? Svar:
Der henvises i spørgsmålet til mit svar på spørgsmål 65, hvor jeg har  

 anført, at selskaber normalt ikke opgør kontantværdien af gælden i deres  

 regnskaber.
Spørgeren henviser samtidig til, at der på selskabsselvangivelsen  

 S 212 skal opgøres forskellen mellem bogførte og skattemæssige værdier af  

 gældsposter.
Som anført i svaret på spørgsmål 65 opgøres gældsposter normalt ikke til  

 de skattemæssige værdier i selskabernes årsregnskaber, men det er korrekt som  

 anført af spørgeren, at der på selve selvangivelsesblanketten foretages en  

 opgørelse af, hvor meget de skattemæssige værdier afviger fra de bogførte  

 værdier.
Denne opgørelse foretages af hensyn til kursfastsættelsen af  

 selskabets aktier, men er alene opgjort som en samlet reguleringspost uden  

 fordeling på selskabets enkelte lån, og vil derfor ikke direkte kunne  

 anvendes ved en opgørelse af kurstab eller gevinst på enkelte lån.
 Jeg skal endvidere bemærke, at det ikke er alle selskaber, der skal  

 foretage denne omregning, idet såvel børsnoterede selskaber som 100 pct.  

 ejede datterselskaber af udenlandske moderselskaber ikke er omfattet af  

 kravet om omregning af gældsposter til en skattemæssig værdi.
 Spørgsmål 95:
Såfremt ikke allerede stiftet gæld skal medtages, skal det for en ejendom  

 købt af et selskab i f.eks. 1998 konstateres, hvor stor en del af gælden, der  

 stammer fra før 27. december 1990, og hvor stor en del efter.
Vil det ikke  

 efterhånden give anledning til ganske betydelige problemer? Svar:
Det fremgår af lovforslagets § 8, stk. 2, at den foreslåede beskatning  

 hos selskaber m.v. af gevinst og tab på gæld ikke omfatter allerede stiftet  

 gæld, og at debitorskifte i relation til overgangsreglerne ikke betragtes som  

 stiftelse af ny gæld.
Ved et selskabs fremtidige overtagelse af gælden i en  

 fast ejendom kan det således komme på tale at behandle gevinst og tab på  

 gælden efter de hidtil gældende regler, hvis gælden oprindeligt er stiftet  

 før den 27. december 1990.
Efter gældende regler er der udenfor næringstilfælde ikke adgang til  

 tabsfradrag for kurstab på gæld i danske kroner.
Efter lovforslaget vil der  

 fortsat ike være adgang til tabsfradrag for kurstab på gæld i danske kroner,  

 der opfylder mindsterentekravet, hvis gælden skal indfries til en forud  

 fastsat overkurs i forhold til værdien på det oprindelige  

 udstedelsestidspunkt, jf. kursgevinstlovens § 5, stk. 4. I dette tilfælde vil  

 der således ikke være behov for at henføre gælden til perioden før eller  

 efter 27. december 1990.
Anderledes forholder det sig med gæld, der ikke opfylder mindstekravet,  

 idet der efter lovforslaget for selskaber m.v. åbnes adgang til at fradrage  

 eventuelle kurstab.
I disse mindre hyppigt forekommende tilfælde vil der være  

 behov for at henføre gælden til perioden før eller efter 27. december 1990.
 Jeg kan oplyse, at gæld i fast ejendom normalt opfylder mindstekravet.
 Spørgsmål 96:
Ad svaret på spørgsmål 9, bilag 13 I ovennævnte svar oplyser ministeren, at »i teorien er der en  

 arbitragemulighed ved lånefinansieret køb af blåstemplede kroneobligationer.  

 Forudsat at man kan låne med tilstrækkelig lave omkostninger og tilstrækkelig  

 lav rente, vil den skattefri kursgevinst på blåstemplede obligationer så  

 kunne give en risikofri efter-skatgevinst.« Kan der oplyses noget om, i hvilket omfang danske selskaber har optaget  

 udenlandslån og købt danske obligationer? Svar:
 Jeg kan oplyse, at der ikke findes egentlige statistiske opgørelser over  

 omfanget af selskaber, der eventuelt har optaget udlandslån og købt danske  

 obligationer.
Jeg vil i denne forbindelse gerne påpege, at det forhold, at et selskab  

 eventuelt har lån i fremmed valuta og samtidig har en beholdning af  

 kroneobligationer, på ingen måde er en indikator for, at der skulle være  

 nogen skattemæssig begrundelse herfor eller skattemæssig fordel herved.
Det  

 er ganske sædvanligt, at danske selskaber har finansieret sig ved lån i  

 fremmed valuta.
Samtidig hermed kan de pågældende selskaber udmærket have  

 behov for og ønske om at placere f.eks. kortvarige likviditetsoverskud i  

 danske obligationer eventuelt som alternativ til indskud i et pengeinstitut.  

 En sådan balancesammensætning er typisk begrundet i helt andre hensyn end  

 skattemæssige.
 Spørgsmål 97:
 Vil lovforslaget betyde, at et selskab, der stiftes ved overdragelse af  

 aktierne til handelsværdien, vil kunne få dobbeltfradrag:
 Af nemhedshensyn er der kun overdraget varelager og inventar.
Varelager 2.000.000 Inventar 2.000.000 I alt overdraget for 4.000.000 I forbindelse med overdragelsen udstedes et gældsbrev på 2.000.000, og  

 dette løber i 5 år.
Overdrageren får tilladelse til at nedskrive fordringen  

 til kurs 80, hvorefter der indrømmes fradrag for kurstabet kr. 400.000 dels i  

 almindelig indkomst og dels i særlig indkomst.
 Køberen, altså selskabet, kan afskrive/fratrække ud fra de nominelle  

 købesummer.
Gælden skal nu kursværdifastsættes.
Det vil være nærliggende at ansætte  

 kursen til 80.
Kan ministeren bekræfte, at selskabet ved afdrag på gælden får fradrag for  

 kurstabet på 20 pct. af de enkelte års afdrag eller i alt kr. 400.000? Svar:
Jeg forstår eksemplet således, at gældsbrevets kursværdi på  

 stiftelsestidspunktet er 100, eftersom en nedskrivning af kursværdien til 80  

 angives at give stifteren et kurstab.
Når kursværdien på  

 stiftelsestidspunktet er 100 og gælden ligeledes indfries til kurs 100, vil  

 der hverken for stifteren eller selskabet blive tale om nettokursgevinst  

 eller nettokurstab.
Der bliver således ikke tale om noget fradrag eller  

 dobbeltfradrag.
 Hvis kursværdiansættelsen til 80 i stedet gælder  

stiftelsestidspunktet, vil selskabet have et kurstab ved indfrielse af  

 gælden til pari, mens stifteren vil have en tilsvarende kursgevinst.
Beskatningen af hver af parterne vil her afhænge af, om gældsbrevets  

 pålydende rente opfylder mindsterentekravet.
Hvis gældsbrevets pålydende  

 rente ikke opfylder mindsterentekravet, vil selskabets kurstab ved indfrielse  

 af gælden til pari være fradragsberettiget, men stifteren vil være  

 skattepligtig af den modsvarende kursgevinst.
Hvis gældsbrevets pålydende  

 rente opfylder mindsterentekravet, vil selskabet ikke have fradragsret for  

 sit kurstab, jf. kursgevinstlovens § 5, stk. 4. Der bliver således ikke tale  

 om noget fradrag uden en modsvarende beskatning.
 Spørgsmål 98:
 Et selskab, der handler med f.eks. et søsterselskab, og som i denne  

 anledning får et tilgodehavende, er omfattet af begrebet vederlagsnæring,  

 idet et tab på en sådan fordring både kan fratrækkes ud fra dette begreb og i  

 øvrigt også ud fra den almindelige regel om tab på debitorer.
Vil et selskab ikke herved kunne få fradrag ved underskudsoverførsel fra  

 dets datterselskab for dernæst at få fradrag endnu en gang ved nedskrivning  

 af gælden? Svar:
 I det reviderede ændringsforslag til L 6, som jeg netop har fremsendt,  

 foreslås det, at alle selskaber, der er omfattet af kursgevinstlovens § 2,  

 ikke kan fradrage tab på fordringer på koncernforbundne selskaber.  

 Fradragsbegrænsningen omfatter også tilgodehavender, der er omfattet af  

 begrebet vederlagsnæring, jf. kursgevinstlovens § 4.
Forslaget indebærer, at sambeskattede selskaber ikke vil kunne opnå  

 fradrag dels ved tab på fordringen dels ved underskudsoverførsel fra et  

 datterselskab.
Det vil derfor ikke være muligt at få fradrag to gange i den  

 situation, der er beskrevet i spørgsmålet.
 Spørgsmål 101:
Ad svar på spørgsmål 72, jf. bilag 54 Skal svaret forstås således, at det kun var i et tilfælde som det anførte  

 i redegørelsen pkt. 4.2. side 26 nederst, hvor: »Vekselererfirmaet  

 solgte samtlige obligationer på termin til en sparekasse«, at  

 Rechnageldommen ikke er retningsgivende, medens tilfælde som i  

 Rechnagelsagen, hvor vekselererfirmaet solgte obligationerne og tilbagekøbte  

 dem på termin kan tilsidesættes, idet det vel må anses for sidstnævnte  

 situation, der er mest normal? Svar:
Svaret på spørgsmål 72 kan ikke forstås som anført ovenfor.
I de to  

 omhandlede domme er der i begge tilfælde tale om, at transaktionerne mellem  

 vekselererfirmaet og pengeinstituttet deles op i to faser.
Først sker der en  

 kontant handel, hvor vekselererfirmaet sælger statsgældsbeviserne til  

 pengeinstituttet.
Herefter køber vekselererfirmaet de samme værdipapirer af  

 pengeinstituttet på termin, dvs. til levering på en bestemt fremtidig dato.
Det i redegørelsen anvendte udtryk »solgt på termin« er derfor  

 ikke en helt præcis beskrivelse af transaktionerne.
Udtrykket anvendes dog  

 også af Repræsentantskabet for Fondsbørsens medlemmer, der som refereret i  

 Rechnageldommen har udtalt, at en fremgangsmåde, hvorefter »kunders køb  

 af statsobligationer finansieret af et vekselererfirma, der har solgt  

 obligationerne på termin, det vil sige har aftalt genkøb af en tilsvarende  

 obligationsmængde, inden indfrielse til pari finder sted« må anses for  

 sædvanlig.
 Spørgsmål 102:
Ad svar på spørgsmål 75, bilag 57 Er det muligt for ministeren at oplyse, om der i noget andet EF-land er  

 forskel på den skattemæssige behandling af en aktie købs option og en  

 aktie tegnings option (warrant)? I bekræftende fald hvor og hvorledes.
 Svar:
Organisationen OECD har telefonisk oplyst, at den ikke er i besiddelse af  

 materiale til belysning af den skattemæssige behandling af aktiekøbs- og  

 aktietegningsoptioner i medlemslandene.
Det har heller ikke ved telefonisk  

 henvendelse til England, Tyskland og Holland været muligt at tilvejebringe de  

 ønskede oplysninger.
 Det kan derfor på det foreliggende grundlag ikke oplyses, om der i noget  

 EF-land er forskel på den skattemæssige behandling af de to former for  

 aktieoptioner.
 Spørgsmål 103:
Ad svar på spørgsmål 75, jf. bilag 57 Kan ministren oplyse, om der er noget EF-land, hvor private har adgang  

 til at fratrække tab på de af lovforslaget omfattede finansielle kontrakter,  

 når de pågældende privatpersoner ikke er næringsdrivende i værdipapirer? Svar:
 Jeg kan på grundlag af information fra OECD oplyse, at i Frankrig har  

 privatpersoner, der ikke er næringsdrivende i værdipapirer, ret til at  

 fratrække tab på future kontrakter inden for nettogevinster af samme art i de  

 følgende 5 indkomstår.
I England er tab på future kontrakter fuldt ud fradragsberettiget for  

 næringsskattepligtige.
Private kan kun fradrage kapitaltab i andre  

 kapitalgevinster inden for samme eller efterfølgende år.
 I Tyskland medregnes privates indkomst og tab ved future kontrakter  

 derimod ikke ved indkomstopgørelsen.
 For så vidt angår optioner henvises til min besvarelse af 28. januar 1991  

 af udvalgets spørgsmål 3 og 57.
 Spørgsmål 104:
Ad svar på spørgsmål 75, jf. bilag 57 Hvorledes er lovforslagets forslag om beskatning af finansielle  

 kontrakter afstemt med udviklingen inden for EF? Kan ministeren bekræfte, at  

 han anser det af stor værdi, hvis de pågældende skatteregler ikke er for  

 forskellige inden for EF, hvor handlen med værdipapirer nu er næsten fri? Svar:
 Jeg er ikke bekendt med EF-initiativer vedrørende beskatningen af  

 finansielle kontrakter.
Jeg kan i øvrigt oplyse, at OECD er i færd med at gennemføre en  

 sammenlignende undersøgelse af beskatningen af finansielle kontrakter i  

 medlemslandene.
Det fremgår af de indtil videre modtagne besvarelser, at kun  

 få lande har en særlig lovgivning på området.
 I alle lande, der har svaret på det udsendte spørgeskema om beskatningen,  

 medregnes gevinst og tab på future kontrakter ved opgørelsen af  

 næringsskattepligtiges indkomst.
 De fleste lande har oplyst, at det samme gælder for andre erhversdrivende.
 I lande, hvor private har fradragsret for tab på finansielle kontrakter,  

 kan tabet typisk kun fradrages i anden kapitalgevinst.
 Lovforlaget er på disse punkter i overensstemmelse med flertallet af andre  

 landes beskatningsregler, således som de foreligger oplyst i det foreløbige  

 materiale i OECD undersøgelsen.
Det fremgår endvidere af de modtagne svar, at i lande, hvor området ikke  

 er reguleret ved særlig lovgivning, anvendes realisationsprincippet som  

 indtægtskriterium.
Lovforslaget anvender derimod et lagerprincip således som  

 Frankrig, der har gennemført særlig lovgivning, som hovedregel også gør det.
Det foreløbige materiale fra OECD tegner således et billede af  

 beskatningssystemer, der er ganske forskellige, antagelig fordi de ikke er  

 særskilt lovregulerede.
Jeg kan derfor tilslutte mig Optionsudvalgets  

 konklusion, at det ikke er hensigtsmæssigt at søge at overføre de udenlandske  

 beskatninsgregler for finansielle instrumenter til Danmark.
 Hvis der skulle komme fælles EF-initiativer på området, vil jeg være  

 positiv over for, at reglerne gøres så ensartede som muligt.
 Spørgsmål 105:
Ad svar på spørgsmål 99, jf. bilag 66 Da det ikke fremgår klart af besvarelsen, bedes det oplyst, om den  

 beregnede mindsterente er bergnet ud fra nugældende regler eller efter de i  

 lovforslaget foreslåede regler.
Det bedes oplyst, hvilken referencerente der - som i besvarelsen - kan  

 beregnes for perioden på 20 børsdage forud for 15. april 1991 - efter nugældende regler - efter lovforslagets regler Det bedes oplyst, hvilken kurs en 1-årig 8 pct. obligation kan udbydes til  

 ved en effektiv rente svarende til den beregnede referencerente.
 Svar:
 I svaret på spørgsmål 99 er mindsterenten på 8 pct. beregnet efter  

 gældende regler.
 Referencerenten for de seneste 20 børsdage forud for 15. april 1991  

 (perioden 13. marts-12. april 1991) kan efter gældende regler beregnes til  

 9,77 pct., svarende til en mindsterente på 8 pct., jf. svaret på spørgsmål  

 99.
En beregning af referencerenten efter lovforslagets regler for alle de  

 nævnte 20 børsdage ville være meget ressourcekrævende, idet der for hver  

 enkelt børsdag skulle foretages en beregning af referencerenten på det nye  

 grundlag, dvs. hvor de åbne konverterbare obligationsserier noteret over kurs  

 pari den pågældende dag blev taget ud af beregningsgrundlaget.
Der indgår ca.  

 250 obligationsserier i beregningsgrundlaget for referencerenten.
Den ønskede  

 beregning er derfor kun foretaget for en enkelt børsdag, nemlig den 10. april  

 1991. Renteniveauet på denne dag svarer netop til gennemsnittet for de  

 omhandlede 20 børsdage.
Hertil kommer, at udsvingene i referencerenten i  

 denne periode var meget begrænsede, nemlig mellem 9,70 og 9,85 pct.
 Efter lovforslagets regler ville referencerenten denne dag blive 9,69 pct.  

 (mod 9,77 pct. efter gældende regler), hvilket svarer til en mindsterente på  

 8 pct.
De obligationsserier, der udgår af beregningsgrundlaget efter  

 lovforslagets regler, svarer til ca. 4 pct. af det samlede beregningsgrundlag  

 for referencerenten, der er på knap 210 mia. kr.
Ved de aktuelle forhold vil  

 referencerenten således kun i beskedent omfang blive ændret af de foreslåede  

 regler, jf. svaret på spørgsmål 76 (bilag 50).
 Såvel efter gældende regler som efter lovforslagets bestemmelser svarer  

 den aktuelle referencerente således til en mindsterente på 8 pct.
 Det kan endelig oplyses, at for en et-årig 8 pct. obligation med helårlig  

 rentetermin svarer en effektiv rente på 9,77 pct. til kurs 98,39, mens en  

 effektiv rente på 9,69 pct. svarer til kurs 98,46, dvs. en kursforskel på  

 0,07 point.
 Spørgsmål 108:
Indebærer svaret på spørgsmål 97 (bilag 75), at kursgevinstskattelovens §  

 5, stk. 4, omfatter såvel låneoptagelsessituationer som handelssituationer? I  

 bekræftende fald ønskes det oplyst, om ministeren ikke finder det  

 hensigtsmæssigt, om denne fortolkning fremgår af lovens tekst.
Såfremt det  

 indledende spørgsmål besvares benægtende, bedes svaret på spørgsmålet  

 revurderet, da det i så fald er forkert, fordi køber kan afskrive på det  

 fulde beløb, mens sælger indrømmes fradrag for kurstabet.
 Svar:
Kursgevinstloven omfatter med de nærmere fastsatte undtagelser gevinst og  

 tab på pengefordringer, jf. lovens § 1. Loven omfatter således som  

 udgangspunkt pengefordringer uanset fordringens art.
Afgørende er alene, om  

 der foreligger et retligt krav på betaling i form af penge, hvorimod det er  

 uden betydning på hvilken måde kravet er opstået.
Loven omfatter således  

 såvel fordringer, der stiftes ved låneoptagelse, som fordringer, der stiftes  

 i handelssituationer.
Dette fremgår af bemærkningerne til lovens § 1 i  

 forslaget til kursgevinstloven (L 19 af 2. oktober 1985), og der er i øvrigt  

 ikke i lovteksten holdepunkter for nogen anden fortolkning.
Lovens § 5 omfatter gevinst og tab på gæld.
Af stk. 1 fremgår, at § 5  

 omfatter forpligtelser ifølge de af loven omfattede fordringer.
Forpligtelser  

 er således omfattede, uanset på hvilken måde forpligtelsen er opstået.
Dette  

 gælder også § 5, stk. 4.
 Jeg finder det på denne baggrund ikke hensigtsmæssigt i lovteksten  

 specielt at præcisere, at også § 5, stk. 4, omfatter såvel forpligtelser, der  

 er stiftet ved låneoptagelse, som forpligtelser, der er stiftet i  

 handelssituationer.
 Spørgsmål 109:
Ministeren anmodes om teknisk bistand til at udarbejde et  

 ændringsforslag, der klart sikrer, at den i spørgsmål 97 beskrevne situation  

 med dobbeltfradrag ikke opstår - afskrivning på fuldt beløb og fradrag  

 for kurstab.
Ministeren bedes kommentere ændringsforslaget.
 Svar:
I spørgsmål 97 er opstillet et eksempel, hvori der i forbindelse med  

 stiftelse af et selskab overdrages aktiver til handelsværdien fra stifteren  

 til selskabet.
Som delvist vederlag for de overdragne aktiver modtager  

 stifteren et gældsbrev.
Overdrageren får i eksemplet tilladelse til at  

 nedskrive fordringen til kurs 80.
Det er korrekt, at køberen vil kunne afskrive/fratrække ud fra de  

 nominelle købesummer, uanset om overdrageren ved opgørelsen af sin  

 salgsavance får tilladelse til alene at medregne en lavere ansat kursværdi  

 for den modtagne fordring.
Dette forhold vedrører imidlertid reglerne for  

 fastsættelse af afskrivningsgrundlag og fastsættelse af salgssummer i  

 forbindelse med opgørelse af skattepligtige salgsavancer efter reglerne i  

 afskrivningsloven og lov om særlig indkomstskat.
Problemstillingen har  

 derimod ikke noget med kursgevinstloven eller L 6 at gøre.
Kursværdiansættelsen af fordringen i eksemplet giver ikke overdrageren  

 mulighed for at fradrage noget kurstab efter kursgevinstloven.
Som anført i  

 min besvarelse af spørgsmål 97 giver eksemplet i det hele taget ikke mulighed  

 for et fradragsberettiget kurstab uden en modsvarende skattepligtig  

 kursgevinst.
Dette gælder såvel efter den gældende kursgevinstlov som efter L  

 16.
 Spørgeren ønsker udarbejdet et ændringsforslag, hvorefter køber og sælger  

 skal anvende samme beløb ved henholdsvis købers opgørelse af  

 afskrivningsgrundlag og sælgers opgørelse af skattepligtig fortjeneste.
Det kan i forbindelse med stiftelse af et selskab som omhandlet i  

 spørgsmål 97 som følge af interessefællesskab mellem sælger og køber  

 forekomme, at overdragelsesvilkårene fastlægges på en sådan måde, at de ikke  

 kan karakteriseres som sædvanlige eller normale.
Afviger  

 overdragelsesvilkårene væsentligt fra normale vilkår, skal den nominelle  

 anskaffelsessum i forbindelse med opgørelsen af købers afskrivningsgrundlag  

 ansættes til et beløb, som svarer til overdragelsesprisen ved overdragelse  

 mellem uafhængige parter.
Endvidere kan sælgers eventuelle skattefri  

 kursgevinster ved afdrag på gældsbreve eller pantebreve, som er udstedt i  

 forbindelse med overdragelsen, højst udgøre et beløb, der svarer til  

 kursgevinsten ved tilsvarende handler mellem uafhængige parter.
 Efter praksis kan kursværdien på fordringer, som er udstedt i forbindelse  

 med overdragelsen, ikke sættes lavere end kurs 80. Denne praksis har støtte i  

 flere domme, herunder to højesteretsdomme af 3. december 1984.
 Jeg finder på baggrund heraf ikke noget behov for i loven at fastsætte  

 særlige regler på dette område og kan derfor ikke anbefale det i bilag 1  

 givne ændringsforslag til L 6.
Bilag 1 Ændringsforslag til 2. behandling af forslag til lov om ændring af lov om skattemæssig  

 behandling af gevinst og tab på fordringer og gæld (kursgevinstloven) og  

 forskellige andre skattelove. (Finansielle kontrakter samt fordringer og  

 gæld) L 6 Ny paragraf Efter § 7 indsættes som ny paragraf:
»§ 0 I lov om skattemæssige afskrivninger m.v., jf. lovbekendtgørelse nr. 205  

 af 23. marts 1990, som senest ændret ved § 8 i lov nr. 217 af 10. april 1991,  

 indsættes som ny § 34 A:
»§ 34 A.
Ved opgørelse af salgssummer efter afsnit I, II og  

 III kan pantebreve og gældsbreve, som modtages som hel eller delvis  

 berigtigelse af en salgssum, ikke ansættes til en lavere kursværdi end kurs  

 100«.'.
 Spørgsmål 110:
 Der ønskes en kommentar til det ændringsforslag, der er beskrevet i  

 spørgsmål 106 (bilag 79). Kommentaren bedes givet i lyset af, at svaret på  

 spørgsmål 93 (bilag 68) bekræfter, at følgende situation efter forslagets  

 nuværende formulering kan opstå:
 Obligationer, nom 1.000.000 kr.
 Kursværdi ved køb 7-12-90 950.000 kr.
 Kursværdi 28-1-91 850.000 kr.
 Salg 28-5-91 850.000 kr.
 I den periode, hvor der er gennemført en kursgevinstbeskatning, er der  

 således ikke konstateret et fradragsberettiget tab, men man vil kunne vælge  

 kursværdien ved anskaffelsen og opnå fradrag for det kurstab på 100.000 kr.,  

 der stammer fra tiden før kursgevinstbeskatningen.
 Svar:
 Som det fremgår af mit svar på spørgsmål 106, indebærer det beskrevne  

 ændringsforslag, at alene den aktuelle værdi skal kunne anvendes, hvorimod  

 overgangsbestemmelserne i L 6, inkl. det fremsendte ændringsforslag, giver  

 valgmulighed mellem den faktiske anskaffelsessum og den aktuelle værdi.
Som det ligeledes fremgår af mit svar samme sted, kan jeg ikke anbefale et  

 sådant forslag, eftersom det vil indebære en hårdere beskatning end efter den  

 i L 6 foreslåede overgangsmodel.
Jeg tænker her på tilfælde, hvor en  

 fordring, f.eks. en obligation, i perioden fra erhvervelsen til lovforslagets  

 fremsættelse er faldet i værdi, samtidig med at fordringen igen stiger i  

 værdi efter lovforslagets fremsættelse og frem til afståelsestidspunktet.
I  

 en sådan situation vil det ønskede ændringsforslag, som også anført i mine  

 besvarelser af spørgsmål 83-85, 93 samt 106 indebære beskatning af en opgjort  

 gevinst, der overstiger den skattepligtiges gevinst på gældende obligation.  

 Der vil ligefrem kunne blive tale om beskatning i tilfælde, hvor den  

 skattepligtige direkte har tab på en obligation.
 Det er rigtigt, at overgangsreglerne i L 6 også omfatter tilfælde, hvor en  

 fordrings værdiforringelse, f.eks. på en obligation, alene refererer sig til  

 perioden forud for lovforslagets fremsættelse.
 I den forbindelse vil jeg minde om, at lovforslagets overgangsregler  

 svarer til den sædvanligt anvendte overgangsmodel på både kursgevinstlovens  

 og aktieavancebeskatningslovens område.
 Endvidere skal jeg minde om, at valget af indgangsværdi skal træffes  

 samlet for samtlige fordringer under eet.
 Hvis en skatteyder i en situation som den, der skitseres i spørgsmålet,  

 vælger at benytte den faktiske anskaffelsessum som indgangsværdi, vil han  

 samtidig have afskåret sig fra muligheden for at anvende den aktuelle værdi  

 vedrørende andre fordringer, hvilket betyder, at øvrige kursgevinster, som  

 måtte være optjent forud for lovforslagets fremsættelse, fuldt ud vil blive  

 omfattet af L 6's skærpede beskatningsregler.
 Jeg kan således fortsat ikke anbefale det i spørgsmål 106 ønskede  

 ændringsforslag.
 Spørgsmål 111:
 Vil ministeren for at undgå enhver tvivl oplyse de skattemæssige forhold  

 for både sælger og køber i nedenstående tilfælde:
En hovedaktionær sælger en maskine til selskabet for 3.000.000 kr.
Beløbet  

 betales over 10 år med et årligt afdrag på 300.000 kr. og forentning svarende  

 til mindsterenten på 9 pct.
Kursværdien for fordringen (hovedaktionæren) og  

 for gælden (selskabet) ansættes til kurs 80. Forholdene bedes belyst for en  

 situation efter vedtagelsen af lovforslag L 6 og efter nugældende lov, hvor  

 det forudsættes at lovens § 2 anvendes.
 Svar:
 Det forudsættes i besvarelsen af spørgsmålet i begge situationer, at  

 sælger, hovedaktionæren, er en person, der ikke er omfattet af  

 kursgevinstlovens regler i §§ 3 og 4 om henholdsvis pengenæring og  

 vederlagsnæring.
 Det er ligeledes forudsat, at gældsbrevets kursværdi er 80 på  

 stiftelsestidspunktet.
 Sælger får i takt med købers indfrielse af gælden en kursgevinst på sin  

 fordring på 60.000 kr. pr. år.
 Køber lider et kurstab af samme størrelse ved gældens indfrielse.
 1) Vedtages lovforslag L 6, vil de skattemæssige forhold være således:
 Sælger beskattes ikke af kursgevinsten som følge af mindsterentereglen.
 Køber, der er omfattet af den generelle skattepligt for selskaber m.v.,  

 har principielt fradragsret for sit kurstab efter kursgevinstlovens § 5, stk.  

 1.
 Kurstabet kan imidlertid ikke fradrages på grund af bestemmelsen i § 5,  

 stk. 4, da der er tale om tab som følge af indfrielse af et af selskabet  

 udstedt gældsbrev, som opfylder mindsterentekravet, og som indfries til en  

 forud fastsat overkurs i forhold til værdien ved forpligtelsens påtagelse.
 2) Efter de gældende regler i kursgevinstloven ser de skattemæssige  

 forhold således ud:
 Sælger beskattes ikke af kusgevinsten som følge af mindsterentereglen.
Hvis køber, selskabet, ikke er omfattet af kursgevinstlovens § 2 om  

 pengenæring, har køber ikke fradragsret for kurstab på gæld.
Hvis køber er  

 omfattet af kursgevinstlovens § 2 har køber som udgangspunkt fradragsret for  

 kurstab på gæld, men fradragsretten afskæres dog ved § 5, stk. 4, som nævnt  

 ovenfor under nr. 1.
 Det ses således, at L 6 og gældende regler i kursgevinstloven fører til  

 samme skattemæssige resultat.
 Spørgsmål 112:
 Ministeren bedes oplyse de skattemæssige forhold for selskabet i følgende  

 eksempler med og uden gennemførelse af L 6 og med den gældende  

 ejendomsavancebeskatning:
Kursværdien af obligationsgælden er faldet til 700.000 kr.
Omkostninger  

 som under a.
 Svar:
 Ad eksempel a:
 1. Efter gennemførelse af L 6:
Selskabet beskattes efter ejendomsavancebeskatningsloven af fortjenesten  

 ved salget af ejendommen.
Fortjenesten opgøres, jf.  

 ejendomsavancebeskatningslovens § 4, som forskellen mellem anskaffelsessummen  

 og afståelsessummen, idet begge summer omregnes til kontantværdi, ligesom  

 anskaffelsessummen dels reguleres efter udviklingen i reguleringstallet i  

 personskattelovens § 20, dels forhøjes med et tillæg på 10.000 kr. for  

 anskaffelsesåret og hvert af de efterfølgende kalenderår, hvori den  

 skattepligtige har ejet ejendommen.
Da den skattepligtige har ejet ejendommen  

 i 3 år, beskattes alene 80 pct. af den opgjorte fortjeneste, jf. lovens § 6,  

 stk. 2.
Købesummen berigtiges dels kontant dels ved et kontantlån.
Da et  

 kontantlån på stiftelsestidspunktet må ansættes til kurs 100, afviger  

 købesummens kontantværdi ikke fra den nominelle værdi.
Ved  

 kontantværdiomregning af afståelsessummen ansættes gældsposterne efter kursen  

 på anskaffelsestidspunktet, jf. lovens § 4, stk. 3, hvorfor også  

 afståelsessummens kontantværdi vil være lig den nominelle værdi.  

 Kursændringen på gældsposten påvirker således ikke beskatningen efter  

 ejendomsavancebeskatningsloven.
 Hvis det antages, at ejendommen købes i 1991 og afstås i 1994, og at  

 reguleringstallet i personskattelovens § 20 i denne periode stiger med 2,0  

 pct. årligt, og således udgør 113,6 i 1991, 115,9 i 1992, 118,2 i 1993 og  

 120,6 i 1994, kan beskatningen af selskabet efter  

 ejendomsavancebeskatningsloven opgøres som følger:
Kursændringen på gældsposten vil efter gennemførelse af L 6 have betydning  

 for beskatningen efter kursgevinstloven.
Selskabet vil ved frigørelse for  

 gælden realisere et kurstab på 300.000 kr., idet gældens værdi på  

 afståelsestidspunktet er 1.300.000 kr., mens den på stiftelsestidspunktet var  

 1.000.000 kr.
Kurstabet vil være fradragsberettiget for selskabet.
 Samlet resultatopgørelse:
 Ad eksempel b:
 1. Efter gennemførelse af L 6:
 Selskabet vil efter ejendomsavancebeskatningsloven have et ikke  

 fradragsberettiget tab.
 Kursændringen på gældsposten vil efter gennemførelse af L 6 udløse en  

 skattepligtig gevinst for selskabet på 300.000 kr., idet gældens værdi på  

 afståelsestidspunktet var 700.000 kr., mens den på stiftelsestidspunktet var  

 1.000.000 kr.
 Samlet resultatopgørelse:
Det kan tilføjes, at de for et lån underliggende obligationer på  

 stiftelsestidspunktet typisk sælges til kurser under pari.
Dette gælder såvel  

 ved kontantlån som ved obligationslån.
Hvis der i eksemplerne i stedet for  

 kontantlån anvendes obligationslån udbetalt på grundlag af blåstemplede  

 obligationer til en kurs under pari, vil et kurstab for selskabet heller ikke  

 efter L 6 være fradragsberettiget, jf. kursgevinstlovens § 5, stk. 4.  

 Anvendelse af kontantlån medfører, at låntager ikke omfattes af § 5, stk. 4,  

 og derfor vil have fradragsret for et eventuelt kurstab.
Til gengæld vil  

 anvendelse af kontantlån, der finansieres ved salg af obligationer til kurser  

 under pari, indebære, at realkreditinstituttet må bære udstedelseskurstabet  

 på obligationerne - et kurstab, som efter § 5, stk. 4, ikke vil være  

 fradragsberettiget for realkreditinstituttet.
Dette skal ses i sammenhæng  

 med, at instituttet er skattepligtig af den fulde (rente-)indtægt af  

 pantebrevet.
Anvendelse af sådanne kontantlån må derfor indebære, at  

 realkreditinstituttet må kræve en højere rentebetaling fra låntager.
 Det kan endvidere tilføjes, at den foreslåede generelle skattepligt ikke  

 omfatter allerede stiftet gæld, hvorfor eksisterende kontantlån ikke er  

 omfattet.
 Spørgsmål 113:
 Med baggrund i kommentaren til de nævnte eksempler bedes ministeren  

 oplyse, hvorvidt han finder det hensigtsmæssigt at lade gæld i fast ejendom  

 (pantebreve og obligationslån) være omfattet af den generelle skattepligt.
 Ministeren bedes oplyse, hvorledes et ændringsforslag, der undtager sådan  

 gæld, bør udformes.:
 Svar:
Som der er vist i svaret på spørgsmål 112, giver samspillet mellem  

 ejendomsavancebeskatningslovens og kursgevinstlovens regler ikke anledning  

 til problemer.
Ved beskatning efter ejendomsavancebeskatningsloven omregnes  

 ejendommens gældsposter til kontantværdi på grundlag af kurserne på  

 anskaffelsestidspunktet, eller - såfremt gælden er optaget senere - på  

 grundlag af kurserne på stiftelsestidspunktet, jf.  

 ejendomsavancebeskatningslovens § 4. En eventuel kursværdiændring på  

 ejendommens gældsposter beskattes dermed ikke efter begge regelsæt.
Der ses  

 således ikke at være særlige problemer forbundet med at lade gæld i fast  

 ejendom være omfattet af den foreslåede generelle skattepligt for selskaber.
Såfremt kun gevinst og tab på fordringer - og ikke på gæld - vedrørende  

 fast ejendom skulle medregnes ved opgørelsen af den skattepligtige indkomst,  

 ville der blive tale om en uhensigtsmæssig, asymmetrisk ordning.
Det kan  

 tilføjes, at det i en vis udstrækning ville være vilkårligt, om en gældspost  

 ville blive omfattet af reglerne eller ej.
En administrerbar afgrænsning  

 skulle - i det mindste for danske ejendomme - formentlig omfatte gæld, der er  

 sikret ved tinglyst pant i fast ejendom.
Det vil imidlertid bl.a. afhænge af  

 kreditors vurdering af den skattepligtiges betalingsevne, i hvilken  

 udstrækning den pågældendes gæld er sikret således.
Jeg mener på denne baggrund ikke, at der er grund til at undtage gæld i  

 fast ejendom fra den generelle skattepligt.
En undtagelse af denne form for  

 gæld vil tværtimod betyde en unødvendig komplicering af reglerne.
Jeg kan  

 derfor ikke anbefale det ændringsforslag, der gives i bilag 1.
Bilag 1 Ændringsforslag til 2. behandling af forslag til lov om ændring af lov om skattemæssig  

 behandling af gevinst og tab på fordringer og gæld (kursgevinstloven) og  

 forskellige andre skattelove.
(Finansielle kontrakter samt fordringer og gæld), L 6 Til § 1 1. Efter nr. 5 indsættes som nyt nummer:
 »01. I § 5, stk. 1, indsættes efter 1. punktum:
»1. pkt. gælder dog ikke gevinst og tab på gæld vedrørende fast  

 ejendom.«» 2. I den under nr. 7 foreslåedfe affattelse af § 6, stk.  

 1, indsættes efter 1. pkt.:
 »1. pkt. gælder dog ikke gevinst og tab på gæld vedrørende fast  

 ejendom.«.
 Spørgsmål 114:
 Ministerens kommentar til vedlagte ændringsforslag udbedes.
 Svar:
 SF's ændringsforslag lider bl.a. af samme problem som L 27 om beskatning  

 af kursgevinst på fordringer og gæld i fremmed valuta, fremsat af SF den 28.  

 december 1990.
 SF ønsker i ændringsforslaget at behandle konvertible obligationer i  

 danske kroner og fremmed valuta forskelligt på en måde, som ensidigt er til  

 ugunst for konvertible obligationer i fremmed valuta.
For så vidt angår fysiske personer, foreslås konvertible obligationer i  

 danske kroner fortsat omfattet af mindsterentereglen, hvilket indebærer, at  

 en eventuel kursgevinst er skattefri, hvis mindsterentekravet er opfyldt.
For  

 konvertible obligationer i fremmed valuta foreslås en eventuel kursgevinst  

 derimod beskattet fuldt ud.
I ingen af tilfældene gives der fradrag for tab.
For så vidt angår selskaber m.v., omfattes konvertible obligationer i  

 danske kroner af den i L 6 foreslåede generelle skattepligt, således at en  

 gevinst beskattes, mens et tab er fradragsberettiget.
For konvertible  

 obligationer i fremmed valuta foreslår SF ligeledes en eventuel kursgevinst  

 beskattet, men ønsker ikke at give fradragsret for tab.
I forbindelse med såvel selskaber som personer er der således tale om  

 diskriminering over for konvertible obligationer i fremmed valuta.
Dette vil  

 ikke være i overensstemmelse med Danmarks forpligtelser over for EF og må  

 følgelig afvises.
 L 6:
 SF ønsker at stille følgende ændringsforslag til L 6:
 Ændringsforslag til skatteministerens ændringsforslag nr. 4 til § 1:
 I den foreslåede affattelse af stk. 2 ændres i 1. pkt. »gevinst og  

 tab« 2 steder til »gevinst«, således at »og tab«  

 udgår.
 Formålet med ændringsforslaget er at hindre en utilsigtet  

 spekulationsmulighed i tabsfradrag for udenlandske konvertible obligationer.
 I ministerens ændringsforslag foreslås, at § 6, stk. 3, om konvertible  

 obligationer i fremmed mønt ændres til stk. 2 med følgende ordlyd:
»Stk. 2. Gevinst og tab på konvertible obligationer i fremmed  

 valuta medregnes ved opgørelsen af den skattepligtige almindelige indkomst,  

 for så vidt gevinst og tab ikke medregnes ved opgørelsen af den  

 skattepligtige almindelige indkomst efter aktieavancebeskatningsloven, eller  

 for så vidt afståelsessummen ikke beskattes som almindelig indkomst efter  

 ligningslovens § 16 B.« Forslaget er begrundet med, at der nu indføres generel beskatning af  

 kursgevinst/tab for alle fordringer i udenlandsk valuta.
De konvertible  

 obligationer kan udformes således, at de rent faktisk optræder som en  

 fremmedmøntet obligation.
Derfor må konvertible obligationer med i den  

 almindelige kursgevinstbeskatning.
 Men:
 Konvertible obligationer kan jo også udformes efter hovedreglen, dvs.  

 således, at de bruges til at konvertere til aktier.
Og selv om avancen på den konvertible obligation skal beskattes, så falder  

 beskatningen væk, hvis den konvertible obligation konverteres til aktier.
Her  

 gælder så aktieavancebeskatningslovens 3-årsregel, og 3-årsreglen løber fra  

 anskaffelsestidspunktet for den konvertible obligation til  

 afståelsestidspunktet for den aktie, der modtages ved konverteringen af den  

 konvertible obligation.
 Dette betyder:
 Investor - herunder forsikringsselskaber og investeringsforeninger - kan  

 investere i en række konvertible obligationer.
 Opstår der kursnedgang - typisk som følge af kursnedgang på den  

 underliggende aktie - sælges den konvertible obligation inden udløb, og tabet  

 er fradragsberettiget.
Opstår der kursstigning - typisk som følge af kursstigning på den  

 underliggende aktie - sælges den konvertible obligation ikke, men  

 konverteres, når det er muligt, til aktie, der derefter sælges.
Blot  

 3-årsreglen overholdes, bliver hele avancen skattefri.
Det erindres desuden, at her bruges realisationsprincippet.
Ved  

 midlertidig kursnedgang kan tabene realiseres, og de konvertible obligationer  

 kan genkøbes kort tid efter, medens kurserne er i bund.
På denne baggrund foreslår SF, at der indføres den begrænsning, at tab  

 ikke er fradragsberettiget efter denne bestemmelse.
Så vil salg inden for 3  

 år automatisk give tabsfradrag efter aktieavancebeskatningslovens regler, der  

 så kan fratrækkes i anden aktieavance.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til skatteministeren, som denne har besvaret skriftligt og mundtligt.
 Endvidere har udvalget modtaget skriftlige og/eller mundtlige henvendelser  

 fra:
Advokatrådet, Erhvervenes Skattesekretariat, Foreningen af Statsautoriserede Revisorer og Realkreditrådet.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Skatteministeren har over for udvalget oplyst følgende:
Som et ændringsforslag til 2. behandling havde skatteministeren bl.a.  

 foreslået, at nogle af fondene skulle undtages fra den generelle  

 kursgevinstbeskatning.
Det var således foreslået at undtage de fonde, der  

 udelukkende er almenvelgørende eller almennyttige, og som ikke er omfattet af  

 erhvervsfondsloven.
Dette ændringsforslag blev dog stemt ned ved 2.  

 behandling.
Baggrunden for ændringsforslaget var bl.a., at de ikke-erhvervsdrivende  

 fonde ikke har mulighed for at uddele de kursgevinster, der knytter sig til  

 den bundne kapital.
Fondene kan således i modsætning til de erhvervsdrivende  

 fonde ikke ad denne vej minimere kursgevinstbeskatningen.
 Da det er materielle regler, der er årsag til den manglende  

 uddelingsmulighed, kan problemet løses ved en ændring af disse regler,  

 således at der gives adgang til at uddele kursgevinster, uanset om de er  

 knyttet til den bundne kapital.
Justitsministeriet oplyser, at dette formentlig kræver ændring af  

 fondslovens § 9. Dette vil nærmere blive undersøgt i løbet af sommeren, og  

 regeringen agter i givet fald at fremsætte lovforslag herom i begyndelsen af  

 næste folketingssamling.
Lovforslaget vil have virkning fra 1991.
Et flertal (udvalget med undtagelse af Fremskridtspartiets medlem)  

 tilkendegiver, at man vil medvirke til en gennemførelse af et eventuelt  

 lovforslag i den kommende folketingssamling efter de principper, som er  

 angivet i skatteministerens ovenstående tilkendegivelse.
Et eventuelt  

 lovforslag skal have virkning fra og med 1991.
 Herefter indstiller et mindretal (Det Konservative Folkepartis,  

 Venstres, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med det  

 af skatteministeren stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de stillede  

 ændringsforslag.
Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med det af  

 mindretallet tiltrådte ændringsforslag.
Mindretallet vil hverken stemme for  

 eller imod det af skatteministeren stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse og vil stemme imod de stillede  

 ændringsforslag.
Ændringsforslag Af skatteministeren, tiltrådt af et flertal (S, KF, V, CD,  

 RV og KRF):
Til § 1 1) I den under nr. 10 foreslåede § 6 B indsættes  

 efter stk. 3:
»Stk. 4. Stk. 1 finder ikke anvendelse, såfremt fordringen er  

 omfattet af § 4 og fordringshaveren ikke har været sambeskattet med  

 skyldneren, jf. selskabsskattelovens § 31, eller fordringen er stiftet efter  

 ophør af sambeskatning.
Endvidere finder stk. 1 ikke anvendelse på tab ved  

 afståelse af børsnoterede obligationer eller andre børsnoterede  

 fordringer.« Af et mindretal (S), tiltrådt af et mindretal (SF):
Ny paragraf 2) Efter § 7 indsættes som ny paragraf:
»§ 01 I lov om skattemæssige afskrivninger m.v., jf. lovbekendtgørelse nr. 205  

 af 23. marts 1990, som senest ændret ved § 8 i lov nr. 217 af 10. april 1991,  

 foretages følgende ændring:
 Efter § 34 indsættes i afsnit V:
»§ 34 A.
Ved opgørelse af salgssummer efter afsnit I, II og  

 III kan pantebreve og gældsbreve, som modtages som hel eller delvis  

 berigtigelse af en salgssum, ikke ansættes til en lavere kursværdi end kurs  

 100.«» Bemærkninger Til nr. 1 Efter lovforslagets § 6 B kan koncernforbundne selskaber ikke fradrage tab  

 på fordringer på andre koncernforbundne selskaber.
På den anden side fritages  

 det koncernforbundne debitorselskab for beskatning af gevinst på den  

 tilsvarende gæld.
Baggrunden for den foreslåede tabsfradragsbegrænsning er  

 som beskrevet i bemærkningerne til ændringsforslag nr. 9 i Skatteudvalgets  

 betænkning toleddet.
For det første bør f.eks. et moderselskab ikke kunne opnå fradrag for tab  

 på anlægsinvesteringer ved at lade investeringen ske i et datterselskab på  

 grundlag af midler lånt af moderselskabet.
Giver anlægsinvesteringen tab,  

 således at det låntagende datterselskab ikke kan indfri fordringen, kunne  

 moderselskabet i modsat fald opnå fradragsret for tabet på  

 anlægsinvesteringen.
 For det andet bør sambeskattede selskaber ikke kunne opnå fradrag for  

 fradragsberettigede udgifter eller tab to gange dels ved overførsel af  

 underskud efter sambeskatningsreglerne, dels ved moderselskabets tab på den  

 fordring, der har finansieret de underskudsgivende aktiviteter.
De i ændringsforslaget anførte begrundelser gælder dog ikke for så vidt  

 angår fordringer erhvervet som vederlag i næring (varedebitorer, jf.  

 kursgevinstlovens § 4), når debitorselskabet aldrig har været sambeskattet  

 med kreditorselskabet, eller tabet opstår på en fordring, der er stiftet  

 efter ophør af sambeskatning.
Når der ikke har foreligget sambeskatning  

 mellem selskaberne efter det oprindelige udstedelsestidspunkt for fordringen,  

 kan der ikke være tale om overførsel af underskud via sambeskatningsreglerne  

 fra datterselskabets eventuelle tab ved videresalg.
Der kan endvidere ikke  

 være tale om tab på en anlægsfordring, når fordringen opstår ved salg på  

 kredit som led i næringsvirksomhed.
Det foreslås derfor, at disse situationer  

 ikke bliver omfattet af tabsfradragsbegrænsningsreglen i lovforslagets § 6 B.
Efter forslaget omfatter tabsfradragsbegrænsningen også tab på  

 børsnoterede obligationer udstedt af et realkreditinstitut, som det  

 pågældende selskab er koncernforbundet med.
Tilsvarende gælder tab ved  

 afståelse af andre børsnoterede fordringer udstedt af et koncernforbundet  

 selskab.
Udbud af børnsnoterede fordringer sker ikke med henblik på  

 etablering af lån mellem koncernforbundne selskaber.
Koncernforbundne  

 selskaber bør på det fri marked kunne erhverve børsnoterede fordringer på et  

 andet koncernforbundet selskab på samme skattemæssige vilkår som ved  

 erhvervelse af andre børsnoterede fordringer.
Det foreslås derfor, at tab på  

 børsnoterede obligationer og andre børsnoterede fordringer, f.eks.  

 virksomhedscertifikater, ikke omfattes af tabsfradragsbegrænsningsreglen.  

 Reglen gælder også fordringer noteret på udenlandsk børs.
Til nr. 2 For at sikre, at der ikke opstår nogen retsusikkerhed, ønskes det  

 præciseret i loven, at køber og sælger skal anvende samme beløb ved  

 henholdsvis købers opgørelse af afskrivningsgrundlag og sælgers opgørelse af  

 skattepligtig fortjeneste i forbindelse med handler, der berigtiges helt  

 eller delvis med pantebreve eller gældsbreve.
