(Kabelbekendtgørelsen) I medfør af § 5, stk. 4, og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988, og efter bemyndigelse i bekendtgørelse nr. 570 af 26. september 1988 fastsættes efter samråd med Forsvarsministeriet og Trafikministeriet, jf. herved lov nr. 54 af 15. februar 1895 om beskyttelse af søkabler og undersøiske ledninger som ændret ved lov nr. 134 af 10. maj 1915, lov nr. 151 af 10. maj 1967 samt lov nr. 480 af 8. november 1972:
 § 1.  Skibe må ikke uden bydende nødvendighed ankre i  

 de for søkabler og undersøiske rørledninger af enhver art (rørledninger til  

 transport af kulbrinter m.v.) fastsatte kabel- og rørledningsfelter, som  

 omfatter de tilhørende beskyttelseszoner, jf. § 4.
Stk. 2.  Inden for beskyttelseszonerne er endvidere  

 sandsugning, stenfiskning samt enhver brug af redskaber o.a., der slæbes på  

 bunden, forbudt.
Forinden pæle anbringes i havbunden i disse områder, skal  

 der forhandles med kabel- eller rørledningsejeren eller dennes stedlige  

 repræsentant om pælenes anbringelse.
Stk. 3.  Klapning indenfor beskyttelseszoner omkring  

 kabler og rørledninger eller i områder, hvor det klappede materiale vil kunne  

 drive ind over kabler eller rørledninger, herunder specielt udløbs- og  

 indsugningsbygværker, skal forinden være godkendt af kabel- eller  

 rørledningsejeren.
Godkendelsen skal fremgå af klaptilladelsen.
 § 2.  I tilfælde af, at et skib i den i § 1, stk. 1,  

 nævnte tvangssituation er ankret inden for beskyttelseszoner omkring kabler  

 og rørledninger, skal følgende iagttages:
 Stk. 2.  Om søkabler og undersøiske ledninger, se  

 bilaget.
 § 3.  De i § 2 foreskrevne regler finder tilsvarende  

 anvendelse i tilfælde af, at et skib inden for beskyttelseszonerne for kabler  

 eller rørledninger, uanset det i § 1 omhandlede forbud, har gjort brug af  

 redskaber o.a., som kan beskadige kablerne eller rørledningerne.
§ 4.  Et kabel- eller rørledningsfelt omfatter en 200  

 m bred beskyttelseszone langs med og på hver side af kablet eller  

 rørledningen, således som indtegnet i søkortet, respektive båkelinien for  

 kablet eller rørledningen, medmindre andet i det enkelte tilfælde  

 udtrykkeligt er bekendtgjort, f.eks. i »Efterretninger for  

 Søfarende«.
Større kabel- eller rørledningsfelter vil som regel være  

 angivet ved båkelinier for feltets yderste kabler eller rørledninger og  

 undertiden også for båkelinier for kabler eller rørledninger mellem disse.  

 Hvis andet ikke er bekendtgjort og vist i søkortet, omfatter kabel- og  

 rørledningsfeltets beskyttelseszone da området mellem de yderste båkelinier  

 samt et område på 200 m uden for disse.
Stk. 2.  Kabel- og rørledningsfelterne er indtegnet i  

 danske, færøske og grønlandske søkort og omtalt i de tilhørende  

 sejladsbeskrivelser under det pågældende farvandsafsnit.
Fastsættelse af nye  

 kabel- eller rørledningsfelter samt ændringer i eksisterende bekendtgøres i  

 »Efterretninger for Søfarende« og i »Søkortrettelser«.
Stk. 3.  I søkortet vises kabler og rørledninger som  

 enkeltliggende eller som områder, hvori der er udlagt flere end et kabel  

 eller en rørledning.
I sidstnævnte tilfælde vil kabel- og rørledningsfeltets  

 samlede udstrækning fremgå af søkortet.
Beskyttelseszoner omkring  

 enkeltliggende kabler og rørledninger vises i søkortene alene ved kablets  

 eller rørledningens linieføring.
 Stk. 4.  Bekendtgørelsens bestemmelser finder ikke  

 anvendelse inden for en havns søområde, men kabler og rørledninger samt  

 bestemmelser vedrørende lokale forhold findes omtalt i »Den danske  

 Havnelods«, »Havneoplysninger for Færøerne« samt »Den  

 grønlandske Havnelods«.
§ 5.  Forbudet mod ankring m.v. i beskyttelseszoner  

 omkring kabler og rørledninger omfatter ikke skibe, der for relevant  

 myndighed udfører opmålings-, afmærknings- og kabelarbejder og lignende, og  

 skibe, der anvendes af vedkommende kabel- eller rørledningsejer til sådanne  

 arbejder inden for feltet.
Sådanne skibe er ikke forpligtet til at give  

 underretning om ankring, jf. § 2, pkt. 4.
 Stk. 2.  Det i § 1 nævnte forbud omfatter ikke  

 bundfortøjning af sømærker.
 § 6.  Tilsyn med overholdelsen af de i denne  

 bekendtgørelse indeholdte forskrifter føres af Generaldirektoratet for post-  

 og telegrafvæsenet, Energistyrelsen og de øvrige kabel- og rørledningsejeres  

 tilsyn.
 § 7.  Overtrædelse af denne bekendtgørelse straffes  

 med bøde.
 § 8.  Bekendtgørelsen træder i kraft den 1. januar  

 1993.
 Stk. 2.  Bekendtgørelse nr. 327 af 29. oktober 1962 om  

 beskyttelse af søkabler og undersøiske ledninger ophæves.
Søfartsstyrelsen, den 27. november 1992 N.
J.
Bagge / I.
Winkel Smith Bilag Søkabler og undersøiske rørledninger 1. Generelt Søkabler Alle søkabler kan være livsfarlige at komme i berøring med, uanset om det  

 er kabler til elektricitetsforsyning (elektricitetskabler) eller  

 telefonkabler (telekabler).
De vigtigste dele i et søkabel er beskyttet af en kraftig  

 jerntrådsarmering.
Herover er der enten en garnomvikling, imprægneret med et  

 tjærelignende stof eller en hård plastkappe.
 Kablernes tykkelse er meget forskellig, idet de tyndeste er ca. 3 cm i  

 diameter (vægt ca. 3 tons pr. km) og de tykkeste ca. 15 cm (vægt ca. 50 tons  

 pr. km).
 For et kabel gælder det ofte, at det, såfremt det får en skarp bøjning  

 eller bliver fladtrykt, vil blive beskadiget indvendigt, selv om kablet  

 udvendigt tilsyneladende er helt.
Det kan være forbundet med fare at kappe et søkabel.
Elektricitetskabler  

 og mange telekabler overfører spændinger, der kan være livsfarlige ved  

 forkert behandling.
En stor del af telekablerne er lyslederkabler, hvor der  

 anvendes en laserdiode som lyskilde.
Lyset fra laseren kan være skadeligt for  

 øjets nethinde, hvis den udsættes for en kraftig laserstråle.
Alle skibe bør gøre deres yderste for at undgå berøring af søkabler, da  

 beskadigelse kan medføre forstyrrelse på anlæg af stor samfundsmæssig  

 betydning foruden at volde store udgifter til reparation.
Skadevoldere på  

 søkabler pådrager sig efter omstændighederne strafansvar og eventuelt  

 erstatningsansvar.
 Som anført i bekendtgørelsens § 4, stk. 2, er kabelfelterne i danske,  

 færøske og grønlandske farvande samt den dertil knyttede afmærkning indtegnet  

 i søkortene og omtalt i de tilhørende sejladsbeskrivelser.
Enkelte kabler i snævre løb og læge farvande er ikke udsat i søkortet  

 eller afmærket med kabelbåker.
I disse tilfælde vil kablets landing være  

 markeret med et kabelskilt påført en forklarende tekst.
Kabelskiltet vil være  

 angivet i søkortet.
Rørledninger Undersøiske olie- og gasrørledninger kan være livsfarlige ved  

 beskadigelse.
Olie- og gasrørledninger er som hovedregel nedgravet og  

 tildækket, men kan enkelte steder ved understøtninger være placeret over  

 havbunden.
Enkelte rørledninger er dog lagt på havbunden uden efterfølgende  

 nedgravning.
Større ledninger (diameter over 250 mm) er normalt omgivet af en  

 betonkappe for at give ledningen tilstrækkelig tyngde og hermed sikre mod  

 opdrift.
Driftstrykket i ledningerne kan være op til 140 bar.
Beskadigelse  

 vil derfor kunne medføre udslip af store mængder gas og olie, der kan medføre  

 eksplosionsfare og tab af skibes opfrift og forurening af miljøet.
Samtidig  

 vil en beskadigelse af rørledningen medføre forstyrrelser på anlæg af stor  

 samfundsmæssig betydning.
Alle skibe bør derfor gøre deres yderste for at undgå berøring med  

 undersøiske rørledninger.
Skadevolder på rørledninger pådrager sig efter  

 omstændighederne strafansvar og eventuelt erstatningspligt.
2. Afmærkning af søkabler og undersøiske rørledninger Kabelfelter er som regel afmærket med kabelbåker, normalt omfattende en  

 for- og en bagbåke, der er opført på land.
Der kan forekomme båkelinier,  

 bestående af 2 bagbåker med fælles forbåke eller af 2 forbåker med fælles  

 bagbåke.
 I snævre løb kan en rørledning være markeret med båker.
 De nævnte båker kan være forsynet med fyr.
 For- og bagbåken overet angiver - medmindre andet udtrykkeligt er anført,  

 jf. § 4 i bekendtgørelsen, eller det fremgår af søkortet - midterlinien af  

 feltet.
Kabelbåker I en båkelinie består forbåken af en cirkelformet tremmeflade og bagbåken  

 af en lignende cirkelformet flade over en kvadratisk flade (diamant). De  

 cirkelformede flader er hvidmalede med rødt centrum, medens den kvadratiske  

 flade er hvidmalet med rød kant.
Hvis kabelfyr anvendes, er bagbåken forsynet  

 med et rødt lys over et hvidt lys og forbåken med et rødt lys.
Rørledningsbåker I båkelinier, der afmærker rørledninger, er bagbåke og forbåke forsynet  

 med en kvadratisk flade (diamant). Båkerne er gulmalede.
Såfremt båkerne er  

 forsynet med fyr, anvendes gult lys på begge båker.
Advarselssignaler For at advare fartøjer, der ved ankring eller fiskeri skønnes at komme så  

 nær til et søkabel eller undersøisk rørledning, at risiko for beskadigelse  

 kan opstå, kan der fra vagtskibe i nærheden i påkommende tilfælde blive hejst  

 flagsignalet QU, der betyder, at ankring er forbudt.
 Som advarsel gælder også de i de internationale søvejsregler omhandlede  

 signaler for skibe, der er beskæftiget med at udlægge eller optage et  

 undersøisk kabel.
I visse områder kan der i kabellinien være udlagt særlige kabelbøjer eller  

 kabellystønder, som er gule og mærket med ordet »Kabel« samt  

 ejerens navn eller mærke.
Disse bøjer må ikke røres.
I forbindelse med rørledninger kan der være undersøiske  

 ventilinstallationer, der rager op over havbunden.
Installationerne kan være  

 afmærket med sømærke (isoleret fareafmærkning).
3. Skibe, der er grundstødt eller ankret i et kabel-  

 eller rørledningsfelt Skibe, der er grundstødt, ankret, eller har hold med sine redskaber i et  

 kabel- eller rørledningsfelt, skal straks meddele dette til Søværnets  

 Operative Kommando, som vil formidle kontakten til kabel- eller  

 rørledningsejeren.
Ejeren vil derefter straks kontakte skibet for i  

 samarbejde med dette at forhindre skader på kabel eller ledning.
Til brug for  

 arbejdet hermed er det af største vigtighed, at positionen for såvel ankeret  

 som skibet er angivet med størst mulig nøjagtighed.
4. Erstatning for mistede grejer Et skib har krav på erstatning for anker- eller fiskegrejer, som er ofret  

 for ikke at beskadige et søkabel eller en undersøisk rørledning, jf. lov nr.  

 54 af 15. februar 1895, som ændret ved lov nr. 134 af 10. maj 1915, lov nr.  

 151 af 10. maj 1967 samt lov nr. 480 af 8. november 1972. Skibsføreren skal  

 anmelde sit krav for rette vedkommende inden 24 timer efter ankomsten til  

 første havn, skibet anløber.
 I udenlandsk havn søges oplysning hos den danske repræsentation om, for  

 hvem kravet skal fremsættes.
Ethvert erstatningskrav skal altid ledsages af en udskrift af skibets  

 logbog over omstændighederne ved begivenheden, samt en opgørelse over arten  

 af de mistede redskaber, inklusive en kopi af regningen for deres  

 anskaffelse.
Erstatningskravet bør udfærdiges straks efter begivenheden og  

 underskrives af skibsføreren og af de af besætningen, der var vidne dertil.  

 Skibsføreren skal således fremlægge behørigt bevis for kravets berettigelse.
