Nr BTL 134 Betænkning over Forslag til lov om ændring af tinglysningsloven og  

 retsafgiftsloven m.v. (Edb i tinglysningen og registrering af visse  

 rettigheder i biler m.v.)   

 Nr L 134 1991-92, 1. samling Afgivet af Retsudvalget Afgivet: 19920326 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
Endvidere har udvalget modtaget en skriftlig henvendelse fra Søren Noringriis, Slagelse.
 Der er af justitsministeren og et mindretal stillet ændringsforslag,  

 hvorom henvises til de ledsagende bemærkninger.
Udvalget fremhæver, at indførelsen af edb i tinglysningen vil skabe  

 grundlag for en bedre og hurtigere formidling af tinglysningsoplysninger.
Der  

 er tale om et omfattende teknologisk fornyelsesprojekt, som vil få stor  

 praktisk betydning såvel for domstolene som for borgerne og den del af  

 erhvervslivet, der professionelt bruger tinglysningsoplysninger.
Også  

 indførelsen af en central personbog vil gøre det lettere for brugerne, som  

 fremover kun behøver at henvende sig eet sted.
 De oplysninger, som i dag er offentligt tilgængelige, skal også være det  

 fremover, og der vil bl.a. på tinglysningskontorerne blive opstillet  

 edb-terminaler, som publikum kan bruge.
Indførelsen af bilbogen i form af et centralt, edb-baseret offentligt  

 register er efter udvalgets opfattelse en væsentlig reform.
I bilbogen  

 registreres de jævnligt forekommende rettigheder, som købere og långivere  

 ikke kan sikre sig effektivt mod på anden vis.
Dermed forebygges det, at  

 nogen lider tab ved, at der efterfølgende viser sig at være skjult gæld i  

 biler m.v.
 Udvalget støtter derfor moderniseringen af tinglysningen, overgangen til  

 edb og indførelse af bilbog med kortere ekspeditionstid og bedre information.
 Da indførelsen af edb skal foregå over en længere tidsperiode, anslået til  

 8 år, finder udvalget det nødvendigt, at Retsudvalget løbende holdes  

 orienteret om processen og konverteringen gennem en årlig redegørelse til  

 udvalget, der også bør indeholde en orientering om, hvorledes lovens  

 bemyndigelsesbestemmelser efterhånden udmøntes.
Et mindretal (Fremskridtspartiets medlem af udvalget) havde desuden gerne  

 set, at finansieringen var sket ved, at brugere af systemet betalte en  

 afgift, hvorimod der kun skulle erlægges et symbolsk beløb ved selve  

 tingslysningen, da tinglysningen er lovbestemt.
Folk skal tinglyse, uanset om  

 de vil eller ej, hvorimod forespørgsler er af mere frivillig karakter.
 Fremskridtspartiet finder det således mest rimeligt, at det er dem, der  

 tager noget ud af systemet, der betaler, frem for dem, der tilfører systemet  

 noget og dermed gør det muligt overhovedet at foretage forespørgsler.
 Fremskridtspartiet har gennem flere spørgsmål fået klarlagt  

 problemstillingen og er nået frem til, at systemet nu er sat på skinner, og  

 at hele projekteringen er planlagt ud fra, at det skal være finansieret ved  

 gebyr på tinglysningen, og at forespørgsler skal være gratis.
 Ministeren har oplyst, at systemet vil være fuldstændig gennemført om 8 år  

 og vil være landsdækkende til den tid.
 Fremskridtspartiet vil derfor lade finansieringen i indkøringsperioden  

 være som foreslået af ministeren, men vil senere fremkomme med  

 ændringsforslag til loven, når systemet er landsdækkende og  

 indkøringsperioden er overstået.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 af justitsministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
 ÆndringsforslagAf et mindretal (SF):
 Til § 1 1) Den under nr. 43 foreslåede § 50 b  

 affattes således:
» § 50 b.
Der må kun registreres oplysninger, der har  

 betydning for varetagelse af tinglysningsopgaverne, samt andre offentligt  

 tilgængelige oplysninger, der er registreret hos andre offentlige  

 myndigheder.« Af justitsministeren , tiltrådt af udvalget:
 Til § 3  2) Nr. 1 affattes således:
»1. I § 15, stk. 2 , ændres »13« til:  

 »14«.' Til § 4 3) Nr. 1 udgår.
Bemærkninger Til nr. 1 Ved den ændrede formulering stilles der to betingelser for  

 optagelse af andre oplysninger end dem, der har betydning for varetagelsen af  

 tinglysningsopgaverne.
Der skal således være tale om oplysninger, der dels er  

 offentligt tilgængelige dels er registreret hos andre offentlige myndigheder.
I det nuværende lovforslag gives der mulighed for at registrere det, som  

 brugerne til enhver tid finder, de har brug for.
Dette er ikke betryggende,  

 da lovgivningen skal være med til at styre udviklingen, gerne gennem klare  

 regler.
 Til nr. 2 Ved lov nr. 941 af 27. december 1991 om ændring af  

 retsplejeloven er antallet af dommere ved retten i Århus ændret fra 12 til  

 13, jf. lovens § 1, nr. 1. Den ekstra dommer, som foreslås ansat i  

 forbindelse med etableringen af en central tinglysningsafdeling for bilbogen  

 og personbogen, vil derfor bringe antallet af dommere op på 14.
Til nr. 3 Ved lov nr. 943 af 27. december 1991 om ændring af  

 retsafgiftsloven er tinglysningsafgiften forhøjet til 700 kr.
Denne  

 forhøjelse er et led i finanslovforliget og dækker også den stigning på 30  

 kr. pr. dokument, som er indeholdt i det foreliggende lovforslag.
