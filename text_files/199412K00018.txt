Nr LSF 18 Forslag til Lov om ophævelse af lov om forsikring af varer og fragt mod  

 krigsfare til søs Fremsat af erhvervsministeren (Mimi Jakobsen) den 26. oktober 1994 Vedtaget ved tredjebehandling den 29. november 1994 Lov nr. 1087 af 21/12/1994 § 1 Lov om forsikring af varer og fragt mod krigsfare til søs, jf.  

 lovbekendtgørelse nr. 246 af 14. maj 1986, ophæves.
§ 2 Erhvervsministeren fastsætter tidspunktet for lovens ikrafttræden.
Oprindeligt fremsat forslag § 1 Lov om forsikring af varer og fragt mod krigsfare til søs, jf.  

 lovbekendtgørelse nr. 246 af 14. maj 1986, ophæves.
§ 2 Erhvervsministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Ved lov nr. 184 af 4. maj 1939 om forsikring af varer og fragt mod  

 krigsfare til søs, etableredes et særligt forsikringsinstitut til dækning af  

 krigsfare for varer, der benævnes »Dansk Krigs-Søforsikring for  

 Varer«, jf. nu lovbekendtgørelse nr. 246 af 14. maj 1986. Instituttets  

 formål er forsikring mod krigsfare af vareforsendelser samt af fragt for  

 danske skibe.
Loven er senest blevet ændret ved lov nr. 581 af 19. december 1985, hvor  

 den blev gjort tidsubegrænset.
Baggrunden for lovforslaget fra 1985 var  

 blandt andet, at forsikringsbranchen dengang fortsat ikke fandt det  

 forsvarligt, at de private forsikringsselskaber alene påtog sig den hidtidige  

 delvist statsgaranterede krigsforsikring for varer.
Det fremgik af  

 lovforslaget fra 1985, at man var opmærksom på muligheden for at ophæve  

 loven, såfremt forudsætningerne for loven ændrede sig.
 Spørgsmålet om eventuel ophævelse af forsikringsinstituttet »Dansk  

 Krigs-Søforsikring for Varer« har været behandlet i Instituttets  

 bestyrelse i forbindelse med drøftelse om en eventuel formel udvidelse af  

 lovens anvendelsesområde til også at omfatte krigsforsikring af varer ved  

 landtransporter.
Bestyrelsen har i den forbindelse vurderet erhvervslivets behov for  

 Instituttet og har nu indstillet til erhvervsministeren, at Instituttet  

 likvideres.
Bestyrelsen har samtidig anmodet ministeren om at tage det  

 nødvendige lovinitiativ i den forbindelse.
 De interesserede parter er repræsenteret i bestyrelsen, herunder såvel  

 vareejerne (forsikringstagerne) som forsikringsselskaberne og bankerne.
Bestyrelsen har begrundet sin indstilling med, at der fra  

 forsikringsselskabernes side er skabt grundlag for, at forsikringskunderne nu  

 fuldt ud kan tegne krigsforsikring af varer under transport hos de private  

 forsikringsselskaber på samme konkurrencemæssige vilkår som Instituttet  

 tilbyder, herunder forsikringsdækningens omfang.
Forsikringskundernes  

 repræsentanter i bestyrelsen har fundet kundernes behov for krigsforsikring  

 for varer tilfredsstillende imødekommet herved.
På denne baggrund har  

 bestyrelsen fundet, at der ikke længere består noget behov for dækning gennem  

 Instituttet af krigsforsikring af varer under transport.
 Forudsætningen for opretholdelse af en delvis statsgaranteret  

 krigsforsikring for varer findes derfor ikke længere at være til stede, og  

 det foreslås, at loven ophæves.
Herefter er det hensigten, at der skal ske en opløsning af  

 forsikringsinstituttet »Dansk Krigs-Søforsikring for Varer« ved en  

 likvidation.
Likvidationen vil i overensstemmelse med vedtægterne ske efter  

 reglerne i lov om forsikringsvirksomhed.
 Det er ikke hensigten med dette lovforslag at ændre gældende status for  

 forsikringsinstituttet »Krigsforsikringen for danske Skibe«, jf.  

 lovbekendtgørelse nr. 245 af 14. maj 1986.
Der blev efter den 2. verdenskrig mellem Danmark og det engelske Ministry  

 of Transport and Civil Aviation indgået en ikke siden ophævet overenskomst  

 om, at man fra engelsk side i tilfælde af krigsudbrud automatisk ville  

 overtage genforsikring for 80 pct. af forsikringsværdierne for alle danske  

 skibe på 300 BRT og derover.
Det var dog fra engelsk side en forudsætning for  

 at indgå denne overenskomst, at det sikredes, at Krigsforsikringen for danske  

 Skibe ikke afvikledes, sålænge overenskomsten bestod.
Det må i øvrigt fremhæves, at de to krigsforsikringsordninger vedrørende  

 henholdsvis »Varer« og »Skibe« ikke kan sammenlignes.
Som  

 en afgørende forskel skal det fremhæves, at de forsikringsværdier, som  

 Krigsforsikringen for danske Skibe dækker i de enkelte uheldssituationer,  

 ofte vil være væsentligt større end de forsikringsværdier, vareinstituttet  

 har dækket.
 Rederierhvervet anser det derfor af væsentlig betydning, at  

 Krigsforsikringen for danske Skibe opretholdes.
 Bestemmelsen i lovforslagets § 2 om erhvervsministerens fastsættelse af  

 tidspunktet for lovens ikrafttræden gør det muligt at skabe samtidighed  

 mellem lovens ophør og påbegyndelse af likvidationen af Instituttet.
Statsfinansielle og administrative konsekvenser Forsikringsinstituttet har en garantikapital på 40 mill. kr.
Heraf tegner  

 staten sig for 20 mill. kr., deltagerne i et konsortium bestående af  

 hovedbankerne og forsikringsselskaber for 14 mill. kr. og danske  

 forsikringsselskaber for 6 mill. kr.
Ifølge Instituttets vedtægter fordeles  

 det overskud, som måtte fremkomme ved den endelige opgørelse af Instituttets  

 regnskab ved forsikringsvirksomhedens ophør, mellem garanterne i forhold til  

 den af dem tegnede garantikapital.
Der henvises til Instituttets  

 driftsregnskab fra 1993 samt status pr. 31. december 1993, der er optrykt som  

 bilag 2. Statens forventede provenu ved overskudsfordelingen er optaget på  

 finanslovforslaget for 1995 under § 35. - Generelle Reserver, med 1,5 mia.  

 kr.
 Loven får ingen administrative konsekvenser.
Bilag 1 Industriministeriets lovbekendtgørelse nr. 246 af 14. maj 1986 Bekendtgørelse af Lov om forsikring af varer og fragt mod krigsfare til søs Hermed bekendtgøres lov nr. 184 af 4. maj 1939 om forsikring af varer og  

 fragt mod krigsfare til søs med de ændringer, der følger aaaf lov nr. 495 af  

 19. december 1951, lov nr. 140 af 219. april 1955, lov nr. 654 af 23.  

 december 1975 og lov nr. 581 af 19. december 1985.
 § 1. Til forsikring af varer og fragt mod krigsfare til søs dannes  

 et forsikringsinstitut med en garantikapital på 40 mill. kr., hvoraf 20 mill.  

 kr. tegnes af staten, 24 mill. kr. af deltagerne i et i dette øjemed dannet  

 konsortium og 6 mill. kr. af danske forsikringsselskaber.
§ 2. Forsikringsinstituttet, der benævnes »Dansk  

 Krigs-Søforsikring for Varer« og har sæde i København, forestås af en  

 bestyrelse på 8 medlemmer, der vælges for en 4-årig periode, idet dog et  

 medlem skal fratræde ved det fyldte 70. år.
Formanden og tre af bestyrelsens  

 øvrige medlemmer vælges af industriministeren, deriblandt en repræsentant for  

 vareejernes interesser.
To medlemmer vælges af konsortiet, heraf en  

 repræsentant for vareejernes interesser og en repræsentant for  

 bankinteresser, og to medlemmer vælges af de i § 1 nævnte  

 forsikringsselskaber.
Bestyrelsen vælger af sin midte en næstformand, hvis  

 valg godkendes af industriministeren.
Bestyrelsen udarbejder vedtægter, som  

 godkendes af industriministeren.
I øvrigt bestemmer bestyrelsen selv sin  

 arbejdsordning og ansætter den fornødne medhjælp.
§ 3. Forsikring af varer i henhold til denne lov kan kun finde  

 sted for vareforsendelser i udlandet, forsendelser af varer med Danmark som  

 bestemmelsessted eller forsendelser af varer fra Danmark til udlandet, og kun  

 for så vidt varerne forsendes med dansk skib; dog kan også vareforsendelser  

 med andre, neutrale landes skibe indgå under forsikringen, når forholdene  

 efter bestyrelsens skøn taler derfor.
Under de i denne lov angivne  

 betingelser kan forsikring finde sted af vareforsendelser til eller fra  

 Grønland.
 Stk. 2. Kun fragt for danske skibe kan forsikres i henhold til  

 denne lov.
 Stk. 3. Bestyrelsen kan afvise en forsikring, selv om den  

 pågældende risiko opfylder betingelserne for dækning hos instituttet.
§ 4. Varer forsikres for den værdi, der er fastsat for deres  

 almindelige søforsikring, dog kan avancen ikke overstige 5 pct.
Coutumemæssig  

 tillægsforsikring på basis af gældende dagspris på afskibningsstedet kan  

 tegnes.
Er varerne ikke søforsikrede, fastsætter bestyrelsen på tilsvarende  

 måde forsikringsværdien.
Instituttets bestyrelse kan fastsætte et højeste  

 beløb for, hvad instituttet kan overtage på en enkelt køl for varer og fragt  

 tilsammen.
Forsikringstageren har adgang til selv at overtage risikoen for en  

 del af varernes eller fragtens værdi.
 Stk. 2. Præmierne fastsættes af bestyrelsen for hver enkelt rejse  

 under hensyn til de til enhver tid bestående forhold og muligt opstået  

 underskud.
 Stk. 3. Præmierne kan inddrives ved Udpantning.
§ 5. Så længe en europæisk krig, i hvilken to elllr flere  

 stormagter deltager, ikke er udbrudt, og i et tidsrum af 3 uger efter at en  

 sådan krig er udbrudt, kan instituttet til de præmier, som fastsættes derfor,  

 enten som direkte forsikring eller som genforsikring for danske  

 søforsikringsselskaber overtage Krigs-Søforsikring for Varer, merværdi eller  

 fragt for her i landet hjemmehørende forsikringstagere, uanset at  

 forsikringerne ikke opfylder betingelserne i § 3 og uanset de i § 4 fastsatte  

 begrænsninger.
Denne bestemmelse gælder også genforsikring af den  

 tilbagestående del af risikoen i henhold til en krigs-sø-forsikring, efter  

 hvilken forsikringsselskabernes ansvar ved lovens ikrafttræden er begyndt.
 § 6. Forsikring i henhold til denne lov dækker krigsfare, herunder  

 skade som følge af krigslignende begivenheder, samt skade som følge af sådant  

 oprør og sådanne brogerlige uroligheder, hvorunder krigsvåben anvendes, alt i  

 overensstmemelse med de i denne lov og i vedtægterne nærmere fastsatte  

 betingelser.
 § 7. For instituttets forpligtelser hæfter den tegnede  

 garantikapital.
 Stk. 2. Ingen garant hæfter ud over det af vedkommende tegnede  

 garantibeløb; dette gælder også konsortiets enkelte deltagere og de enkelte  

 forsikringsselskaber.
 Stk. 3. Beløb, der til dækning af erstatningskrav forskudsvis  

 måtte være stillet til rådighed af staten, forrentes af instituttet med en  

 til Danmarks Nationalbanks laveste udlånsrente til enhver tid svarende rente.
Stk. 4. Industriministeren kan efter indstilling fra bestyrelsen  

 bestemme, at betalingen af garantibeløb, det påhviler konsortiets deltagere  

 og forsikringsselskaberne at indbetale til instituttet, fordeles over et  

 eller flere år.
Sådanne beløb forrentes med den i stk. 3 fastsatte rente,  

 indtil betaling sker.
 Stk. 5. Det overskud, som måtte fremkomme ved den endelige  

 opgørelse af instituttets regnskab ved forsikringsvirksomhedens ophør,  

 fordeles mellem de i § 1 nævnte garanter i forhold til den af dem tegnede  

 garantikapital.
 § 8. Kommer Danmark i krig, skal instituttet ophøre med at tegne  

 forsikringer.
 § 9. De dokumenter vedrørende forsikringen, som måtte blive  

 oprettet i medfør af denne lov, er stempelfrie.
 Stk. 2. Industriministeren kan over for det i denne lov omhandlede  

 institut meddele sådanne undtagelser fra bestemmelserne i lov om  

 forsikringsvirksomhed, der måtte findes opkrævet.
 Stk. 2. Instituttet er fritaget for indkomstskat til stat og  

 kommuner.
 § 10. Ophævet.
 § 11. Ophævet.
