Ved lov nr. 373 af 10. juni 1987 om ændring af lov om radio- og  

 fjernsynsvirksomhed (lokal radio- og fjernsynsvirksomhed)  er der blandt  

 andet skabt hjemmel for, at der kan gives selskaber, foreninger og lign.  

 tilladelse til fjernsynsvirksomhed inden for et lokalt område.
Denne ordning  

 afløser den hidtidige forsøgsordning.
 Loven er indarbejdet i vedlagte bekendtgørelse nr. 451 af 25. juni 1987 af  

 lov om radio- og fjernsynsvirksomhed.
 Tv-ordningen svarer til den radioordning, som blev indført ved lov nr. 589  

 af 19. december 1985. Til orientering om ordningens indhold vil der derfor  

 indtil videre kunne henvises til Kulturministeriets vejledning af 21.  

 januar 1986 om indførelsen af en varig ordning for lokal radiovirksomhed,  

  der er udsendt til alle kommuner, samt vejledning af 27. juni 1986 om  

 udstedelse af tilladelser til lokal radiovirksomhed m.v.,  der er udsendt  

 til de kommuner, hvor der er nedsat lokale radionævn.
De frekvensmæssige muligheder for lokal-tv er dog meget forskellige fra  

 mulighederne for lokal radio.
Der henvises til Ministeriet for Offentlige  

 Arbejder, Generaldirektoratet for Post- og Telegrafvæsenet's vedlagte  

foreløbige vejledning af 13. juli 1987 vedr. sendermuligheder for  

 lokal-tv.
På baggrund af ændringsloven og de erfaringer, der indtil nu er gjort med  

 lokalradioordningen, er Kulturministeriets vejledninger for tiden ved at  

 blive revideret.
Så snart dette arbejde er afsluttet, vil det nye  

 vejledningsmateriale blive udsendt.
Indtil videre vil eksemplarer af de  

 hidtidige vejledninger kunne rekvireres herfra.
 Kulturministeriet skal nu meddele følgende:
1. ad radiotilladelser Specielt i de områder, hvor lokale radionævn har udstedt tilladelse til  

 radiovirksomhed, har det interesse, at der ved ændringsloven er sket en  

 udvidelse af radioernes muligheder for at sælge sendetid.
 Loven indeholdt hidtil denne bestemmelse: »Sendetid må ikke mod  

 vederlag stilles til rådighed for politiske partier og religiøse  

 bevægelser« (§ 15 a, stk. 4, 2. pkt.). Bestemmelsen er optaget som et  

 vilkår i de tilladelsesmodeller, som ministeriet udsendte den 27. juni 1986,  

 og som er almindelig brugt.
Bestemmelsen er ophævet ved ændringsloven.
Derfor anbefaler ministeriet,  

 at nævnene meddeler tilladelseshaverne, at vilkåret er bortfaldet pr. 18.  

 juni 1987, da ændringsloven trådte i kraft.
2. Nedsættelse af nævn Efter ændringsloven skal tilladelser til fjernsynsvirksomhed som  

 udgangspunkt udstedes af det samme lokale nævn, som udsteder tilladelse til  

 radiovirksomhed.
Loven indeholder dog følgende nye bestemmelse (§ 15 e, stk.  

 1, 3. pkt.): »Hvis forholdene taler derfor, kan der nedsættes eet nævn  

 for radiovirksomhed og eet nævn for fjernsynsvirksomhed.« Nævnene  

 nedsættes for den kommunale valgperiode.
 Kommunalbestyrelser, der har nedsat et radionævn, må derfor - hvis der kan  

 påregnes ansøgninger om tv-tilladelse - tage stilling til, om radionævnet  

 også skal fungere som fjernsynsnævn, eller om der skal nedsættes et særligt  

 fjernsynsnævn.
3. ad frekvensfordelingen Medens der for lokal radio i princippet er mindst een sendefrekvens til  

 rådighed pr. kommune, vil der for trådløst fjernsyn kun være et fåtal af  

 frekvenser til rådighed - nemlig højst ca. 30 sendemuligheder i UHF-området i  

 hele landet.
Udvalget vedr.
Lokal Radio får nu også opgaver vedrørende lokal-tv.
Dette  

 udvalg skal således, efter forhandling med Post- og Telegrafvæsenet, stå for  

 fordelingen af de trådløse sendemuligheder for lokalt fjernsyn.
 For at de nødvendige beregninger til frekvensplanlægningen kan sættes i  

 gang, må der så snart som muligt  ske en - eventuelt foreløbig -  

indberetning til udvalget  (adresse: Kulturministeriet), hvis man i  

 kommuner/nævn antager, at der i området foreligger planer om trådløs lokal  

 fjernsynsvirksomhed, som bør indgå i planlægningen.
Indberetningen bør indeholde oplysning om, hvor mange  projekter,  

 der synes at være under opbygning, hvem  der er initiativtager til  

 projektet, samt hvilket geografisk område  det enkelte projekt  

 tilsigter af dække.
Desuden bedes det oplyst, hvilken beslutning der er  

 truffet eller overvejes om nedsættelse af nævnet   

 (jf. punkt 2 ovenfor).
 Ministeriet tilråder derfor, at kommuner, hvor der er grund til at antage,  

 at trådløse tv-projekter er under forberedelse, ved offentlig annoncering  

 indkalder (foreløbige) tilkendegivelser  fra projekterne, således at  

 disse tilkendegivelser om fornødent kan danne grundlag for en indberetning.
 Indtil det reviderede vejledningsmateriale er udsendt herfra, skønnes  

 vejledningen af 21. januar 1986 til ansøgningsskema plus selve skemaet  

 vedrørende lokal radio med fordel at kunne stilles til rådighed for de  

 pågældende, således at de kan sætte sig ind i ordningens hovedlinier, samt  

 hvilke oplysninger de skal indsende til nævnet med den egentlige ansøgning.
 Fristen for indsendelsen af tilkendegivelser bør sættes således, at  

 indberetningen kan foreligge her inden udgangen af august 1987.
4. ad udstedelse af tv-tilladelser a.  Medens tilladelser til lokal radiovirksomhed udstedes for  

 indtil 3 år ad gangen, kan tilladelse til fjernsynsvirksomhed udstedes for  

 indtil 5 år.
 De nuværende tilladelser til forsøg med lokal fjernsynsvirksomhed -  

 trådløs eller ved hjælp af kabel - gælder indtil den 30. september 1987. En  

 liste over de pr. 1. april 1986 igangværende forsøgsprojekter vedlægges.
 Efter ændringsloven bevarer forsøgsordningens tilladelser yderligere deres  

 gyldighed indtil den 31. december 1987, medmindre der forinden udstedes  

 tilladelse i det pågældende område inden for den permanente ordning.
b.  Kulturministeriet henstiller, at nævnene i områder, hvor  

 der findes forsøg med trådløst lokalfjernsyn,  ikke udsteder  

 tv-tilladelser inden for den permanente ordning - heller ikke til kabel-tv -  

 før der fra Udvalget vedr.
Lokal Radio er modtaget en udmelding om  

 sendemulighederne for trådløst lokal-tv.
 Baggrunden for denne henstilling er, at det bør undgås, at trådløse  

 forsøgsudsendelser standses pr. 30. september 1987, før der er klarhed om de  

 fremtidige trådløse sendemuligheder, idet fordelingen af disse  

 sendemuligheder kunne vise sig at være forbundet med uforudsete  

 vanskeligheder, således at den endelige fastlæggelse først kan ske efter  

 denne dato.
c.
I områder, hvor der ikke findes forsøg med trådløst  

 lokalfjernsyn,  bør ansøgninger om tilladelse til lokal  

 fjernsynsvirksomhed ved hjælp af fællesantenneanlæg kunne behandles og  

 imødekommes af nævnet, jf. til sammenligning vedrørende radiovirksomhed bl.a.  

 punkt 5 i vejledningen af 27. juni 1986.
 5.  Denne vejledning er også sendt til de pr. 1. april 1986  

 igangværende lokal-tv-projekter.
