 Ved kgl. resolution af 14. oktober 1974 er der meddelt biskopperne  

 bemyndigelse til, hvor præst og menighedsråd er enige derom, at meddele  

 præsten tilladelse til forsøgsvis at benytte liturgikommissionens forslag til  

 ændring af folkekirkens liturgi og ritualer, dog således at kun den  

 autoriserede liturgi og de autoriserede ritualer benyttes ved gudstjenester,  

 der transmitteres af statsradiofonien.
 Bemyndigelsen omfatter såvel det forslag til en nyordning af de bibelske  

 læsninger ved gudstjenesten, som kan forventes at fremkomme i nærmeste  

 fremtid, som de forslag der eventuelt senere fremkommer fra kommissionen.
 Om de ved kgl. resolution af 20. november 1972 autoriserede foreløbige  

 ændringer i ritual- og alterbog henvises til ministeriets cirkulære af 23.  

 november 1972.
 Et antal eksemplarer af nærværende cirkulære vedlægges til omdeling blandt  

 præsterne og menighedsrådene i stiftet.
 Kirkeministeriet, den 31. oktober 1974.
 Kresten Damsgaaard.
 /Arne Truelsen.
