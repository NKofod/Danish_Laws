 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten, jfr.  

 lovbekendtgørelse nr. 296 af 29. maj 1972, som ændret ved lov nr. 411 af 15.  

 september 1972 og lov nr. 479 af 8. november 1972, foretages følgende  

 ændringer:
 1. Efter § 8A indsættes:
§ 8B.
Ved opgørelsen af den skattepligtige indkomst kan fradrages  

 udgifter, som afholdes til forsøgs- og forskningsvirksomhed i tilknytning til  

 den skattepligtiges erhverv.
Hvis udgifterne er afholdt, før den  

 skattepligtige påbegyndte erhvervet, afskrives de over en årrække efter  

 regler, der fastsættes af finansministeren.
Det samme gælder, hvis udgifterne  

 i det indkomstår, hvori de er afholdt, overstiger 30 pct. af den  

 skattepligtiges overskud ved selvstændig erhvervsvirksomhed, opgjort uden  

 fradrag og afskrivning efter denne bestemmelse, men med tillæg af  

 renteudgifter og fradrag af rente- og udbytteindtægter, som indgår i  

 opgørelsen af overskuddet.
 Stk. 2.  Uanset stk. 1 kan udgifter til anskaffelse af  

 maskiner, inventar og lignende driftsmidler, skibe og fast ejendom kun  

 fradrages eller afskrives efter loven om skattemæssige afskrivninger m.v.
Stk. 3.  Ligningsrådet kan tillade, at udgifter som  

 omhandlet i stk. 1, 2. pkt., fradrages eller afskrives før igangsættelsen af  

 den erhvervsvirksomhed, hvorpå forsøgene eller forskningen tager sigte.
Når  

 omstændighederne taler derfor, kan ligningsrådet desuden tillade, at udgifter  

 som omhandlet i stk. 1, 3. pkt., fradrages på en gang.
§ 8C.
Afgifter i anledning af en virksomheds tilslutning til offentligt  

 eller privat ejede anlæg, som har erhvervsmæssig betydning for virksomheden,  

 herunder anlæg, der tjener til forebyggelse eller bekæmpelse af forurening  

 eller støjulemper, kan fradrages i den skattepligtige indkomst eller  

 afskrives på samme måde som angivet i § 8B, stk. 1. § 8B, stk. 3, 2. pkt.,  

 gælder også for disse udgifter." 2. § 9C, stk. 2, 2. pkt., affattes således:
"Udgiften ved brug af eget befordringsmiddel opgøres efter  

 kilometertakster, der fastsættes af ligningsrådet." § 2 I lov nr. 149 af 10. april 1922 om indkomst- og formueskat til staten  

 (statsskatteloven), som ændret ved § 3 i lov nr. 539 af 17. december 1971,  

 affattes § 43, stk. 8, således:
"Stk. 8. Skifteretten, eksekutor eller de privat skiftende arvinger  

 skal efter skattemyndighedens anmodning give alle oplysninger af betydning  

 for undersøgelsen af, om afdøde har været for lavt skatteansat.
Hos privat  

 skiftende arvinger kan oplysningerne fremtvinges ved pålæg af daglige bøder,  

 der fastsættes af finansministeren eller den, han bemyndiger dertil.
Skønner  

 skattemyndigheden, at krav om efterbetaling eller tillægsskat kan fremsættes,  

 skal der gives boet underretning herom.
Hvis afdøde i det indkomstår, hvori  

 dødsfaldet har fundet sted, eller i det foregående indkomstår har været  

 undergivet bogføringspligt efter bogføringsloven eller regnskabspligt efter  

 skattekontrolloven, skal boet underrettes inden 6 måneder efter, at  

 skattemyndigheden har modtaget boets opgørelse over aktiver og passiver ved  

 dødsfaldet, jfr. kildeskattelovens § 14, stk. 3. I andre tilfælde skal boet  

 underrettes inden udløbet af den frist, som er fastsat i kildeskattelovens §  

 14, stk. 6, 1. og 2. pkt.
Hvis skattemyndigheden inden udløbet af fristerne  

 efter 4. og 5. pkt. har søgt sagen oplyst hos skifteretten, eksekutor eller  

 de privat skiftende arvinger, skal boet dog blot inden 2 måneder efter  

 modtagelsen af de ønskede oplysninger underrettes om, at der vil blive rejst  

 krav om efterbetaling eller tillægsskat.
Forinden udløbet af de fornævnte  

 frister må boets behandling ikke afsluttes, medmindre der for statskassens  

 vedkommende foreligger erklæring om, at sådanne krav ikke vil blive fremsat.  

 Foretager skattemyndigheden ikke rettidig anmeldelse, bortfalder boets og  

 arvingernes ansvar for betaling." § 3 I lov om skattemæssige afskrivninger m.v., jfr. lovbekendtgørelse nr. 457  

 af 30. august 1971, foretages følgende ændringer:
1. I § 1 indsættes som 2. pkt.: "Reglerne gælder  

 desuden, hvor de nævnte aktiver benyttes til forsøgs- eller  

 forskningsvirksomhed, som er knyttet til den skattepligtiges erhverv." 2. I § 29, stk. 1, 1. pkt., ændres "§ 2, stk. 1,  

 nr. 2, i lov om særlig indkomstskat m.v." til: "§ 2, nr. 2, i lov  

 om særlig indkomstskat m.v." 3. Efter § 33 indsættes i afsnit V:
"§ 34. Anskaffes aktiver som nævnt i afsnit I, III og IV til brug ved  

 forsøgs- eller forskningsvirksomhed, som er knyttet til den skattepligtiges  

 erhverv, kan ligningsrådet tillade, at afskrivning påbegyndes før  

 igangsættelsen af den erhvervsvirksomhed, hvorpå forsøgene eller forskningen  

 tager sigte." 4. § 43 A, stk. 2, ophæves.
§ 4 I lov om investeringsfonds, jfr. lovbekendtgørelse nr. 590 af 12. december  

 1969, indsættes i § 3, stk. 1, som 2. pkt.: "Det samme gælder, hvor de  

 nævnte aktiver benyttes til forsøgs- eller forskningsvirksomhed, som er  

 knyttet til den skattepligtiges erhverv." § 5 Stk. 1.  § 1 har virkning for udgifter, som er afholdt i  

 indkomståret 1973 eller senere indkomstår.
 Stk. 2.  § 2 gælder, hvor dødsfaldet har fundet sted den  

 1. januar 1973 eller senere.
 Stk. 3.  § 3, nr. 1 og 3, samt § 4 har virkning for  

 aktiver, der anskaffes i indkomståret 1973 eller senere indkomstår.
 Stk. 4.  § 3, nr. 2 og 4, har virkning fra og med  

 indkomståret 1973.
 Givet på Amalienborg, den 30. marts  

 1973.
 Under Vor Kongelige Hånd og Segl.
 MARGRETHE R.
 Henry Gruenbaum.
