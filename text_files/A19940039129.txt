 Herved bekendtgøres lov om statstilskud til  

 forbedringsarbejder m.v. i helårsboliger og fritidsboliger jf.  

 lovbekendtgørelse nr. 777 af 22. september 1993 med de ændringer, der følger  

 af lov nr. 1069 af 22. december 1993, lov nr. 283 af 27. april 1994 og § 1 i  

 lov nr. 284 af 27. april 1994.
 § 1.  Boligministeren kan inden for et beløb, som  

 fastsættes på de årlige bevillingslove, yde tilskud til forbedring m.v. af  

 boliger, der lovligt anvendes til helårsbeboelse, og som er forsynet med eget  

 køkken med afløb samt fritidsboliger, som er forsynet med eget køkken med  

 afløb.
 Stk. 2.  Boligministeren kan ud over boliger som nævnt i  

 stk. 1 yde tilskud til klubværelser, der anvendes til helårsbeboelse, og som  

 har særskilt postadresse, fast kogeinstallation eller fælles køkken.
 Stk. 3.  Boligministeren bemyndiges til at fastsætte  

 bestemmelser om, i hvilket omfang tilskud uanset stk. 1 kan ydes til  

 institutioner, foreninger, stiftelser m.v., som indeholder etablerede  

 permanente overnatningsmuligheder, og som er godkendt i medfør af  

 ligningslovens § 8 A, samt til fredede og bevaringsværdige bygninger.  

 Fastsættelse af bestemmelser om fredede og bevaringsværdige bygninger, jf. 1.  

 pkt., skal ske efter samråd med miljøministeren.
 § 2.  Tilskud efter § 1 kan ydes til:
 § 3.  Tilskud til de i § 2 nævnte personer kan ydes  

 til forbedringsarbejder m.v., jf. § 9.
 Stk. 2.  Tilskud kan ikke ydes til særlig luksusprægede  

 eller særlig energiforbrugende forbedringsarbejder samt installationer.
 § 4.  Ejere af boliger omfattet af § 1 kan i perioden  

 fra den 1. juli til den 31. december hvert år ansøge om tilskud til disse  

 boliger.
 Stk. 2.  Ejere af udlejede boliger, jf. § 2, nr. 3,  

 opnår samme ret som lejere til at søge om tilskud efter stk. 1.
 Stk. 3.  Ejeren har pligt til senest 8 uger inden  

 ansøgning om tilskud efter stk. 1 skriftligt at orientere lejerne om de  

 arbejder, hvortil der søges tilskud.
 Stk. 4.  Boligministeren fastsætter nærmere bestemmelser  

 om de i stk. 1 og 3 nævnte forhold.
§ 5.  Tilskuddet udgør 40 pct. af den del af  

 regningsbeløbet inkl. moms med fradrag for virksomhedens udgifter til  

 materialer inkl. moms, som efter fradrag af støtte efter anden lovgivning  

 overstiger et årligt grundbeløb på 2.000 kr.
Tilskud kan højst udgøre 7.000  

 kr. årligt pr. helårsbolig.
Tilskud, der udgør mindre end 100 kr. pr.  

 helårsbolig, udbetales ikke.
 Stk. 2.  Tilskud efter denne lov kan ikke ydes til  

 arbejder, hvortil der ydes støtte efter lov om privat byfornyelse eller lov  

 om byfornyelse og boligforbedring.
Stk. 3.  Tilskud til installation af vandmålere,  

 elmålere, varmemålere og gasmålere udgør 40 pct. af regningsbeløbet.  

 Tilskuddet kan højst udgøre 7.000 kr. pr. helårsbolig, fritidsbolig eller  

 klubværelse ved installation af individuelle målere og højst 20.000 kr. pr.  

 ejendom ved installation af fællesmålere.
Tilskuddet ydes uafhængigt af  

 tilskud ydet i henhold til stk. 1.
 § 6.  Tilskud kan kun ydes til arbejder, der udføres  

 af virksomheder, der er registreret efter lov om almindelig omsætningsafgift,  

 og som driver bygge- og anlægsvirksomhed.
§ 7.  Ansøgning om tilskud indsendes til  

 kommunalbestyrelsen i den kommune, hvor boligen er beliggende.
Ansøgningen  

 skal udfærdiges på et særligt skema, som rekvireres hos kommunen.
 Stk. 2.  På grundlag af ansøgningen kan  

 kommunalbestyrelsen på et særligt skema meddele tilsagn om tilskud.
 Stk. 3.  Tilskud kan kun bevilges, såfremt arbejdet ikke  

 er igangsat, når tilsagn om tilskud meddeles, og såfremt arbejdet er  

 påbegyndt i det kalenderår, hvori tilsagnet er meddelt.
 Stk. 4.  Kommunalbestyrelsen kan kun meddele tilsagn i  

 det omfang, det fornødne tilskudsbeløb er reserveret gennem et administrativt  

 styrings- og udbetalingssystem.
§ 8.  Ansøgning om udbetaling af tilskud indsendes til  

 kommunalbestyrelsen.
Ansøgningen skal udfærdiges på et særligt skema og  

 vedlægges regninger for de udførte arbejder påført de udførende firmaers  

 momsregistreringsnummer.
 Stk. 2.  Det er en betingelse for udbetaling af tilskud,  

 at tilskudsmodtagerens navn og adresse er anført på regningerne, at disse er  

 underskrevet af udstederen, at det af regningerne fremgår, hvilket arbejde  

 der er udført og i hvilken periode, og at regningerne udviser virksomhedens  

 udgifter til de til arbejderne anvendte materialer.
 Stk. 3.  Ansøgning om udbetaling af tilskud skal være  

 indsendt til kommunalbestyrelsen inden 3 måneder efter meddelelse af tilsagn.  

 Ansøgning om udbetaling af tilskud omfattet af bestemmelsen i § 2, nr. 1, 2  

 eller 3, i tilfælde, hvor ejeren eller ejerforeningen gennemfører arbejderne  

 på flere ejeres, andelshaveres, lejeres, boligtageres vegne, eller omfattet  

 af bestemmelsen i § 1, stk. 3, og § 4, stk. 1 og 2, skal være indsendt til  

 kommunalbestyrelsen inden 6 måneder efter meddelelse af tilsagn.
 Stk. 4.  Kommunalbestyrelsen kan efter ansøgning herom  

 inden udløbet af fristen efter stk. 3 forlænge den i stk. 3 nævnte frist med  

 indtil 2 måneder, såfremt særlige forhold taler herfor.
 Stk. 5.  Tilsagn, der ikke er ansøgt udbetalt inden for  

 den i stk. 3 nævnte frist, eller hvortil der ikke efter stk. 4 er meddelt  

 fristforlængelse, bortfalder.
 Stk. 6.  Kommunalbestyrelsen kan iværksætte særlige  

 foranstaltninger til kontrol med de arbejder, hvortil der ydes tilskud efter  

 denne lov.
 Stk. 7.  Udgifterne til tilskud afholdes af staten.
 § 9.  Boligministeren fastsætter nærmere regler om  

 lovens gennemførelse, herunder om afgrænsningen af de arbejder, hvortil der  

 kan ydes tilskud, om hvorledes tilskuddet skal indgå i lejeberegningen, om  

 udbetaling samt om fordelingen af det samlede tilskudsbeløb i  

 tilskudsperioden og på boligtyper.
 Stk. 2.  Boligministeren kan fastsætte nærmere regler om  

 revisionsmæssig gennemgang af tilskudsudbetalingerne efter denne lov.
§ 10.  Kommunalbestyrelsen kan træffe afgørelse om, at  

 tilsagn om tilskud bortfalder, hvis ansøgeren har givet urigtige eller  

 vildledende oplysninger eller fortiet oplysninger af betydning for  

 ansøgningen, eller hvis vilkårene for ydelse af tilsagn ikke længere er til  

 stede.
Er tilskuddet udbetalt, kan dette kræves tilbagebetalt.
 § 11.  Kommunalbestyrelsens afgørelser i henhold til  

 denne lov kan ikke indbringes for anden administrativ myndighed.
 § 11 a.  Kongeriget Danmarks Hypotekbank og  

 Finansforvaltning (Hypotekbanken) kan med tillæg af omkostninger inddrive for  

 meget udbetalt tilskud, som kræves tilbagetalt efter § 10, ved indeholdelse i  

 løn m.v. hos den pågældende efter reglerne om inddrivelse af personlige  

 skatter i kildeskatteloven.
 Stk. 2.  Boligministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelserne i reglerne.
Stk. 3.  Er en overtrædelse begået af et selskab, en  

 forening, en selvejende institution eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødesvar.
 Stk. 4.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
Stk. 5.  Hypotekbankens afgørelser efter stk. 1-4 kan  

 indbringes for finansministeren.
Boligministeren kan fastsætte nærmere regler  

 om klageadgangen, herunder regler om klagefrist.
 § 12.  Loven træder i kraft den 1. juli 1991 og finder  

 anvendelse på arbejder, der er påbegyndt efter denne dato.
§ 13.  (udelades) (* 1) § 14.  Loven gælder ikke for Færøerne og Grønland. § 3  

 i lov nr. 1045 af 23. december 1992 er sålydende:
§ 3 Stk. 1.  Loven (* 2) træder i kraft den 1. januar 1993.
 Stk. 2.  Loven finder anvendelse på arbejder i henhold  

 til § 9 i lov om statstilskud til forbedringsarbejder m.v. i helårsboliger,  

 der er påbegyndt efter den 31. december 1992.
 Stk. 3.  Tilskud til arbejder, der er påbegyndt før den  

 1. januar 1993, ydes efter de hidtil gældende regler.
 Stk. 4.  (udelades) (* 1) § 2 i lov nr. 182 af 14. april  

 1993 er sålydende:
§ 2 Stk. 1.  Loven (* 3) træder i kraft ved bekendtgørelsen  

 i Lovtidende og har virkning fra den 1. januar 1993.
 Stk. 2.  Loven finder anvendelse på arbejder i henhold  

 til § 9 i lov om statstilskud til forbedringsarbejder m.v. i helårsboliger og  

 fritidsboliger, der er påbegyndt efter den 31. december 1992.
 Stk. 3.  Efterbetalingsbeløb på under 25 kr. udbetales  

 ikke. § 2 i lov nr. 444 af 30. juni 1993 er sålydende:
§ 2 Loven (* 4) træder i kraft dagen efter bekendtgørelsen i Lovtidende.
Dog  

 træder § 1, stk. 2, 1. pkt., som affattet ved denne lovs § 1, nr. 2, i kraft  

 den 1. juli 1993 og § 1, stk. 2, 2. pkt., som affattet ved denne lovs § 1,  

 nr. 2, i kraft den 1. september 1993. § 2 i lov nr. 1069 af 22. december 1993  

 er sålydende:
§ 2 Stk. 1.  Loven (* 5) træder i kraft den 1. januar 1994.
 Stk. 2.  For tilsagn om tilskud meddelt før den 1.  

 januar 1994 gælder den hidtidige bestemmelser i § 8, stk. 3. § 2 i lov nr.  

 283 af 27. april 1994 er sålydende:
§ 2 Stk. 1.  Loven (* 6) træder i kraft dagen efter  

 bekendtgørelsen i Lovtidende.
 Stk. 2.  Ansøgningerne om tilsagn, jf. § 7, kan dog  

 først behandles af kommunalbestyrelsen fra den 1. maj 1994. Ansøgninger  

 indsendt til kommunalbestyrelsen før den 1. maj 1994 betragtes som modtaget  

 den 1. maj 1994. Ansøgningerne tildeles plads i det administrative styrings-  

 og udbetalingssystem i den rækkefølge, de indgår til systemet.
 Stk. 3.  Tilskud til ansøgere, som har opnået tilsagn  

 før denne lovs ikrafttræden, ydes efter de hidtil gældende regler.
 Stk. 4.  Ansøgninger optaget på venteliste før denne  

 lovs ikrafttræden kan ikke opnå tilskud efter de hidtil gældende regler.  

 Ansøgningerne bevarer deres plads i den rækkefølge, hvorpå de er optaget på  

 ventelisten, og betragtes som ansøgninger efter reglerne i denne lov. § 20 i  

 lov nr. 284 af 27. april 1994 er sålydende:
§ 20 Stk. 1.  Loven (* 7) træder i kraft den 1. juli 1994.
 Stk. 2.  Reglerne om modregning efter §§ 2, 3, 4, 12,  

 nr. 1, 13, 14, nr. 1, 15, 16 og 17 har virkning for tilskudsbeløb m.v. i  

 henhold til støttetilsagn, som meddeles efter loves ikrafttræden.
 Stk. 3.  Reglerne om lønindeholdelse efter §§ 1, 5-11,  

 12, nr. 2, 14, nr. 2, 18 og 19 finder også anvendelse på fordringer, der er  

 forfaldne før lovens ikrafttræden.
Boligministeriet, den 17. maj 1994 Flemming Kofod-Svendsen / Hanne Victor Hansen (* 1) Bestemmelsen vedrører ændring af § 7 F, stk. 1, i lov om påligningen  

 af indkomst- og formueskat til staten (ligningsloven).
 (* 2) Lovændringen vedrører lovens titel, § 1, § 2, nr. 1, 2, 3, 4, § 4, §  

 5, § 7, stk. 1 og stk. 3, § 8, stk. 3, § 9 samt lov om påligningen af  

 indkomst- og formueskat til staten (ligningsloven) § 7 F, stk. 1.
 (* 3) Lovændringen vedrører § 2, nr. 4, § 4, stk. 1-4 og § 5.
 (* 4) Lovændringen vedrører § 1, stk. 1 og 2.
 (* 5) Lovændringen vedrører § 1, stk. 1-3, § 5, stk. 2, § 8, stk. 3 og §  

 9, stk. 2.
 (* 6) Lovændringen vedrører § 5, stk. 1-3, og § 8, stk. 3.
 (* 7) Lovændringen vedrører § 11 a.
