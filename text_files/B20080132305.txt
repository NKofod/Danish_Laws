Bekendtgørelse om ændring af bekendtgørelse om visse listevirksomheders pligt til at udarbejde grønt regnskab (Bortfald af automatisk ophørsklausul) § 1 I bekendtgørelse nr. 1515 af 14. december 2006 om visse listevirksomheders pligt til at udarbejde grønt regnskab foretages følgende ændring:
1. I § 18, stk. 1, udgår: »og ophæves automatisk den 1. januar 2009, medmindre andet bestemmes inden denne dato, jf.
Justitsministeriets skrivelse af 28. februar 2002 om en forsøgsordning om anvendelse af automatiske ophørsklausuler i visse bekendtgørelser på miljø- og arbejdsmiljøområdet«.
§ 2 Bekendtgørelsen træder i kraft den 1. januar 2009.
