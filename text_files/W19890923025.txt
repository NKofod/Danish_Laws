 Et byrådsmedlem blev idømt en bøde på 8000 kr for at have udbragt 20t.  

 flydende husdyrgødning på en mark, der var frossen.
 Valgbarhedsnævnet fandt, at den pågældende var valgbar.
 I skrivelse af 6. marts 1989 har byrådet i henhold til § 34 a, stk. 2, i  

 den kommunale valglov indberettet, at kommunalbestyrelsesmedlem N.N. ved X  

 Rets dom af 19. december 1988 er blevet idømt en bøde på 1.000 kr. med  

 forvandlingsstraf af hæfte i 8 dage for overtrædelse af § 24, stk. 3, i  

 Miljøministeriets bekendtgørelse nr. 15 af 24. januar 1986 om husdyrgødning  

 og ensilage m.v.
Det fremgår af sagen, at den pågældende, der er gårdejer, den 24. februar  

 1987 på sin landbrugsejendom i X har udbragt ca. 20 t. flydende husdyrgødning  

 på en ca. 1,5 ha stor ubevokset mark, der var frossen, hvorfor nedbringning  

 ikke kunne ske inden for 24 timer.
Ved rettens afgørelse toges der hensyn  

 til, at den flydende husdyrgødning i tilfælde af regnskyl ikke ville være  

 strømmet direkte ud i et vandløb, men i første omgang ned på et græsareal,  

 der var beliggende mellem stubmarken og vandløbet, og hvortil gødningen  

 lovligt kunne være udbragt fra starten.
Der toges endvidere hensyn til, at  

 der ikke var sket nogen forurening.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 (* 1) I den tidligere lov var bestemmelserne i § 2 og § 34a, stk. 2.  

 Skrivelsen er optaget i Ministerialtidende.
