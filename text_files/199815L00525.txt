Tillægsbetænkning afgivet af  

 Trafikudvalget den 25. maj 1999 Tillægsbetænkning over Forslag til lov om anlæg af rute 21,  

 strækningen Holbæk-Vig Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
 Endvidere har udvalget modtaget skriftlige og/eller  

 mundtlige henvendelser fra:
Initiativgruppen for Odsherredvejen (Rute 21), Odsherredgruppen for bedre transportløsninger og Skån det Skønne Odsherred.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Dansk Folkepartis og Det Radikale Venstres medlemmer af  

 udvalget) lovforslaget til vedtagelse uændret.
Et mindretal inden for mindretallet (Dansk Folkepartis  

 medlemmer af udvalget) lægger vægt på, at en 2-sporet  

 motortrafikvej giver mindre barrierevirkning end en 4-sporet motortrafikvej.  

 Desuden ønsker Dansk Folkeparti ikke at tiltrække yderligere  

 tung trafik gennem Odsherred, ligesom Dansk Folkeparti kan frygte, at en  

 4-sporet motortrafikvej i øvrigt vil medføre et stort  

 trafikspring.
Såfremt trafikmængden og/eller  

 trafikmønsteret mod forventning om nogle år skulle vise sig at  

 være væsentligt forøget eller ændret, vil en  

 2-sporet motortrafikvej uden særlige vanskeligheder kunne udvides til  

 en 4-sporet motortrafikvej for et rimeligt beløb.
 Et andet mindretal (Venstres, Det Konservative  

 Folkepartis og Centrum-Demokraternes medlemmer af udvalget) indstiller  

 lovforslaget til vedtagelse med det af mindretallet stillede  

 ændringsforslag.
Mindretallet er skuffet over regeringens manglende  

 ambitionsniveau med hensyn til udbygningen af motorvejsnettet.
Mindretallet  

 ønsker regeringens forslag for rute 21 ændret bl.a. på  

 grund af følgende problemer med en 2-sporet motortrafikvej:
Der vil med en 2-sporet motortrafikvej være risiko  

 for væsentlig flere uheld end med en 4-sporet løsning.
Endvidere  

 er løsningen med en 2-sporet motortrafikvej hverken nutids- eller  

 fremtidssikret.
Kapaciteten er på ingen måde tilstrækkelig.  

 De nyeste tal fra Vejdirektoratet viser, at en 2-sporet motortrafikvejs  

 årsdøgnskapacitet på 12-13.000 biler er overskredet.  

 Kapaciteten er således for lille, allerede inden vejen er anlagt.
Vejdirektoratet har anbefalet, at der anlægges en  

 motorvej mellem Holbæk og Vig.
Mindretallet har stor tiltro til den  

 konklusion, en objektiv statslig styrelse kommer frem til efter en lang  

 undersøgelse af de lokale forhold.
Det er således stadig  

 mindretallets opfattelse, at motorvejsløsningen med hensyn til  

 miljø og fremkommelighed er den rigtige løsning.
Da der ikke  

 har kunnet skabes flertal for dette, foreslår mindretallet, at  

 strækningen fra Tuse til Grevinge anlægges som en 4-sporet  

 motortrafikvej.
 Et tredje mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse.
Ændringsforslag Af	et mindretal (V, KF og CD):
Til § 1 1) 2. pkt. affattes således:
» Bemærkninger Til nr. 1 Ændringsforslaget indebærer, at  

 strækningen fra Tuse til Grevinge anlægges som en 4-sporet  

 motortrafikvej i stedet for som 2-sporet motortrafikvej.
Helge Mortensen (S)  

Holger Graversen (S) Poul Andersen (S)  

 nfmd.    Jytte Wittrock (S)
Søren Hansen (S)   

 Margrete Auken (SF) Arne Melchior (CD) fmd.  

Vibeke Peschardt (RV)
Søren Kolstrup (EL)
Svend Heiselberg (V)
Kristian Jensen (V)
Svend Erik Hovmand (V)
Erik Jacobsen (V) Kaj Ikast (KF)
Brian Mikkelsen (KF) Ole Donner (DF)
Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
