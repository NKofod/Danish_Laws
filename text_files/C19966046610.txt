Cirkulæreskrivelse om meddelelse om  

 refusion for uberettiget udbetaling af orlovsydelse Kommentar m.v.:
 Kassen har ret til refusion for udbetalt orlovsydelse i en  

 periode, for hvilken orlovsbevillingen blev tilbagekaldt.
 Direktoratet skal bemærke, at reglerne om orlov til  

 børnepasning er ændret fra den 1. januar 1996, idet det af § 10,  

 stk. 2, i lov nr. 5 af 8. januar 1996 om orlov nu udtrykkeligt fremgår,  

 at orlovspersonen skal tilbringe orloven sammen med barnet.
 Meddelelse om afgørelsen:
 Et medlem fik bevilget orlov til børnepasning i  

 perioden 1. november 1994 - 30. april 1995.
I perioden 18. januar - 26. marts 1995 var medlemmet i  

 udlandet uden sit barn.
Medlemmet oplyste, at hun havde ledsaget sin syge  

 ægtefælle til udlandet, idet hun ikke kunne passe ham, når  

 hun skulle starte på arbejde efter endt orlov.
 Arbejdsformidlingen traf den 29. september 1995  

 afgørelse om at tilbagekalde orlovsbevillingen fra den 18. januar  

 1995, fra hvilken dato medlemmet ikke længere opfyldte betingelserne  

 for orloven.
Direktoratet traf afgørelse om, at medlemmet ikke  

 var berettiget til orlovsydelse i perioden 18. januar - 26. marts 1995, hvor  

 medlemmet var bortrejst uden sit barn.
Medlemmet skulle tilbagebetale  

 orlovsydelsen og gennemgå en effektiv karantæne på 37  

 timer.
 Direktoratet traf videre afgørelse om, at medlemmet  

 ikke var berettiget til orlovsydelse for perioden 27. marts-30. april 1995  

 under henvisning til, at Arbejdsformidlingen havde tilbagekaldt  

 orlovsbevillingen fra den 18. januar 1995. Men da Arbejdsformidlingen  

 først den 29. september 1995 havde truffet afgørelse herom, og  

 da medlemmet i denne periode havde passet sit barn, fandt direktoratet ikke  

 grundlag for at kræve orlovsydelsen tilbagebetalt for denne  

 periode.
 Som følge af direktoratets afgørelse  

 meddelte direktoratet kassen, at den ikke havde refusion for den  

 uretmæssigt udbetalte orlovsydelse for perioden 18. januar-30. april  

 1995.
 Medlemmet og kassen klagede efterfølgende over  

 direktoratets afgørelse.
 Ankenævnet traf afgørelse om, at medlemmet  

 ikke var berettiget til orlovsydelse for perioden 18. januar - 30. april  

 1995. Ankenævnet fandt dog efter omstændighederne ikke grundlag  

 for at kræve orlovsydelsen tilbagebetalt for denne periode.  

 Ankenævnet fandt heller ikke grundlag for at pålægge  

 medlemmet en effektiv karantæne på 37 timer.
Ankenævnet lagde ved sin afgørelse vægt  

 på, at der, jf.
NOA-meddelelse nr. 8 af 15. juni 1995, syntes at have  

 hersket nogen uklarhed vedrørende reglerne for ophold i udlandet.  

 Ankenævnet lagde videre vægt på medlemmets forklaring om,  

 at hun for at kunne genoptage sit arbejde efter endt orlov ledsagede sin syge  

 ægtefælle til udlandet, og at hun ikke kunne passe både  

 ægtefælle og barn på rejsen.
 Ankenævnet fandt videre, at kassen havde ret til  

 refusion for orlovsydelsen for hele perioden.
