Fremsat den 10. december 2004 af  

 Aage Frandsen (SF), Carsten Hansen (S),  

 Pernille Blach Hansen (S), Margrethe Vestager (RV),  

 Pernille Rosenkrantz‑Theil (EL) og Bodil&nbsp  

 ;Kornbek (KD) Forslag til folketingsbeslutning om  

 oprettelse af den individuelle ungdomsuddannelse Folketinget opfordrer regeringen til at fremsætte lovforslag om  

 en ny fleksibel og individuel tilrettelagt ungdomsuddannelse med det formål at den unge erhverver almene, faglige og  

 personlige kompetencer til at kunne gennemføre en kompetencegivende  

 uddannelse, at den unge modnes og bedre sættes i stand til  

 at lære med henblik på senere uddannelse, eller at den unge sikres stabil beskæftigelse og  

 bliver selvforsørgende.
 Dette skal ske ud fra følgende retningslinier:
 Målgruppen skal være alle unge uden ungdomsuddannelse  

 mellem 15 (efter 9. klasse) og 25 år, der af forskellige årsager ikke er  

 parate  

 til at gå direkte i gang med de eksisterende ungdomsuddannelser, eller som  

 har  

 måttet opgive en af de eksisterende ungdomsuddannelser.
 Uddannelsen skal være f  

 leksibel,  

 individuelt tilrettelagt, SU-berettiget og valgt på baggrund af en vejledning  

 udført af en uddannelsesansvarlig.
 Uddannelsen varer  

 normalt 2 år og skal sammensættes af mindst 3 indbyrdes forskellige  

 uddannelsesdele.  

 Uddannelsesdelene kan bestå af skolebaseret undervisning, praktik og  

 projektarbejde og med mindst halvdelen af elevugerne som skolebaseret  

 undervisning.
 Det skal være en uddannelsesansvarlig, som  

 sammen med eleven tilrettelægger uddannelsen og er ansvarlig herfor.  

 Til at forestå uddannelsen skal bestemte  

 uddannelsesinstitutioner kunne være ansvarlige med en erfaren eller uddannet  

 vejleder.
 Under  

 Undervisningsministeriet oprettes Fællesrådet for Den Individuelle  

 Ungdomsuddannelse med et sekretariat.
Bemærkninger til forslaget Den individuelle ungdomsuddannelse er tænkt som en erstatning  

 for den fri ungdomsuddannelse (FUU), som regeringen (Venstre og Det  

 Konservative Folkeparti) sammen med Dansk Folkeparti nedlagde i 2002, men i  

 en  

 ændret form  bl.a. på baggrund af de erfaringer, der blev indhøstet med  

 den fri  

 ungdomsuddannelse.
Formålet er at bidrage til, at flere unge får en  

 ungdomsuddannelse.
Det er meget utilfredsstillende, at over 20 pct. af de  

 unge  

 i dag ikke afslutter en ungdomsuddannelse.
Den fri ungdomsuddannelse blev etableret i 1995 som led i  

 »Uddannelse Til Alle«-programmet.
Formålet var »at give unge mulighed for at  

 gennemføre et individuelt tilrettelagt uddannelsesforløb, der giver alsidige  

 kvalifikationer og især udvikler den unges personlige kompetencer«.
Ved  

 uddannelsens  

 begyndelse knyttede eleven sig til en skole, der herefter var  

 uddannelsesansvarlig i hele forløbet, og som sammen med den unge udfærdigede  

 en  

 uddannelsesplan.
I løbet af de 2 (evt. 3) år uddannelsen varede, skulle den  

 unge gennemføre mindst 3 (evt. 4) uddannelsesdele, der kunne være  

 skolebaseret  

 undervisning, projektarbejde, foreningsarbejde, arbejdspladspraktik eller  

 pædagogisk  

 tilrettelagte uddannelsesaktiviteter i øvrigt.
Mindst halvdelen af  

 uddannelsen  

 skulle være skolebaseret og kunne foregå på efterskoler, folkehøjskoler,  

 ungdomshøjskoler, husholdningsskoler, håndarbejdsskoler, AMU-centre, VUC  

 (almen  

 voksenuddannelse og hf), daghøjskoler, ungdomsskoler, produktionsskoler,  

 musikskoler og skoler under folkeoplysningsloven.
Elementer fra de ordinære  

 ungdomsuddannelser  

 samt private uddannelser kunne indgå under visse betingelser.
Undervisningen  

 kunne foregå på tilsvarende skoler i udlandet.
 PLS Consults grundige evaluering af den fri ungdomsuddannelse  

 fra  

 2001 tegnede et billede af tre  

 typer elever, der benyttede sig af uddannelsen:
 Unge, der ville dygtiggøre sig og samle point  

 til især kreative uddannelser.
 Unge, der brugte uddannelsen til at afklare  

 uddannelsesønsker.
 Unge, der var begyndt uddannelsen efter at have  

 afbrudt andre ungdomsuddannelser.
I følge rapporten kom 51 pct. af de elever, som gennemførte den fri  

 ungdomsuddannelse, i arbejde. 38 pct. var i uddannelse. 10 pct. var  

 arbejdsløse, i projekter eller på kontanthjælp.
De elever, der forlod den fri  

 ungdomsuddannelse,  

 havde også i høj grad haft glæde af uddannelsen, idet de kom ind på en anden  

 uddannelse eller i arbejde. 51 pct. af eleverne havde et klart mål med  

 uddannelsen.  

 Det gælder kun 34 pct. af de unge i ordinære ungdomsuddannelser.
Med udgangspunkt i erfaringerne fra rapporten  

 kunne man konstatere, at uddannelsen tiltrak såvel de såkaldt stærke som de  

 såkaldt svage unge, men undersøgelsen pegede også på en dårlig udnyttelse af  

 uddannelsens  

 potentiale hos de svageste grupper.
Hertil skal dog  

 bemærkes, at eleverne ikke umiddelbart kunne gøre brug af de  

  

 hjælpeforanstaltninger,  

  

 der var til  

 rådighed for de ordinære ungdomsuddannelser, med mindre de enkelte  

 udannelsesansvarlige skoler indbetalte et større beløb pr. elev.
I denne sammenhæng kan det være svært  

 at definere præcist, hvem der er stærk, og hvem der er svag.
F.eks. kan en  

 elev  

 være »stærk« vurderet ud fra boglige færdigheder, men »svag« vurderet ud fra  

 personlige forhold eller mangel på motivation til at gennemføre et  

 uddannelsesforløb.
Også derfor er det vigtigt, at der er et kvalificeret  

 tilbud  

 til de skrøbelige og sårbare unge, og det kræver indsættelse af særlige  

 vejlederressourcer samt et velfungerende tværgående hjælpesystem med f.eks.  

 socialcentre, psykologer, rådgivninger m.v.
Endvidere kunne den fri ungdomsuddannelse  

 have draget fordel af et tættere samarbejde med de eksisterende  

 ungdomsuddannelser,  

 der oplever frafald på deres uddannelser.
Derfor er det vigtigt med et større  

 samarbejde på tværs af skoleformer, og at alle ungdomsuddannelser påtager sig  

 et ansvar for, at alle unge får en ungdomsuddannelse  og at der dermed  

 ikke  

 mindst fokus sættes på den uddannelsesmæssige restgruppe.
Rekrutteringen af FUU-vejledere skete  

 forholdsvis vilkårligt og lokalt i forhold til de uddannelsesansvarlige  

 skoler.  

 De oplagte fordele ved dette var nærhed og grundigt kendskab til eleven.
Til  

 gengæld blev det i nogle tilfælde modarbejdet af en manglende kvalitet i  

 vejledningen på grund af mangelfuld vejlederuddannelse og efteruddannelse.  

 Dette skal man tage højde for ved en fremtidig individuel ungdomsuddannelse.
I den fri ungdomsuddannelse  

 eksisterede der kun begrænsede muligheder for at opnå formel merit i forhold  

 til arbejdsmarkedet eller de aftagende ungdomsuddannelser.
I en fremtidig  

 individuel ungdomsuddannelse bør der være mulighed for at indbygge flere  

 meritgivende dele.
De meritgivende dele kan også udgøre så meget, at hele  

 uddannelsen reelt er meritgivende.
Den fri ungdomsuddannelse var i perioder udsat for voldsom  

 kritik, fordi enkelttilfælde, som var meget atypiske, medførte  

 generaliseringer  

 i pressen om, hvad den fri ungdomsuddannelse var.
De få tilfælde, hvor der  

 var  

 tale om en uhensigtsmæssig brug og måske endda misbrug af uddannelsen, blev  

 af  

 uddannelsens modstandere anvendt til en generel kritik af uddannelsen og for  

 nogle endda til krav om uddannelsens afskaffelse.
Uanset at rapporten klart  

 dokumenterede, at de få vildskud var absolutte undtagelser, og uanset at der  

 skete en revision af uddannelsen med lov nr. 500 af 7. juni 2001, fortsatte  

 nogle af uddannelsens modstandere med kritikken af uddannelsen, som om de  

 enkelte  

 vildskud, der havde været tidligere, var det typiske for uddannelsen.  

 Kulminationen herpå var, at regeringen (Venstre og Det Konservative  

 Folkeparti)  

 og Dansk Folkeparti vedtog, at uddannelsen skulle afskaffes.
Dette beslutningsforslag om en individuel ungdomsuddannelse  

 tager udgangspunkt i erfaringerne fra den fri ungdomsuddannelse.
Der er behov  

 for at sikre uddannelse for en større del af de unge, der enten ikke  

 påbegynder  

 eller fuldfører en ungdomsuddannelse.
Af de tilgængelige restgruppetal og de  

 eksisterende tal for ordinære ungdomsuddannelser fremgår det, at der desværre  

 er en stigende frafaldstendens, hvilket også øger behovet for en anderledes  

 ungdomsuddannelse.
 Den nye individuelle ungdomsuddannelse kunne være med til at  

 opfylde dette uddannelsesbehov, således at de unge bibringes en fremadrettet  

 erhvervs- og uddannelseskompetence med mulighed for at indbygge formel merit.  

 Der skal også være mulighed for, at uddannelsesansvarlige skoler tilbyder den  

 individuelle ungdomsuddannelse i pakker med tilbud til flere elever, således  

 at  

 de elever, der føler sig lidt utrygge ved et alt for individuelt forløb, tør  

 gå  

 i gang med uddannelsen, og sådan at de elever, der allerede har besluttet sig  

 til, hvad de vil bruge den individuelle ungdomsuddannelse til, kan  

 sammensætte  

 en pakke herefter.
De unge, der benyttede sig af den fri ungdomsuddannelse, fik via  

 uddannelsen en uddannelsesidentitet med et afklaret, fleksibelt, individuelt  

 og  

 forberedt forløb i et nært og kontinuerligt vejledningsforløb med særlige  

 vejledere i en decentral vejlederordning.
En fremtidig individuel  

 ungdomsuddannelse  

 skal tage udgangspunkt i de mange positive dele af den nu nedlagte fri  

 ungdomsuddannelse, i rapportens konklusioner og anbefalinger samt i den form,  

 som den fri ungdomsuddannelse havde efter revisionen i 2001.
Den fri ungdomsuddannelse byggede bl.a. på de unges  

 selvstændighed.
Det skal en fremtidig individuel ungdomsuddannelse også gøre.  

 I  

 dag efterspørges netop selvstændighed, kreativitet, omstillingsparathed,  

 fleksibilitet, kommunikationsfærdighed, iværksætterkultur, interkulturel  

 forståelse osv.
Alene det, at uddannelsen ikke giver en fastlagt merit eller  

 kompetence, giver de unge bedre muligheder for at kunne navigere i en verden,  

 der er fuld af muligheder, og hvor intet er afgjort på forhånd.
Men uanset at  

 uddannelsen ikke giver en fastlagt merit, skal der være mulighed for at  

 sammenstykke  

 en uddannelse, der giver merit, også sådan, at alt det, der indgår i  

 uddannelsen, giver merit.
De uddannelsesinstitutioner og virksomheder, der  

 aftager eleverne, skal hver for sig meritvurdere de forløb, som de unge har  

 været igennem.
De unge skal således sammen med deres vejledere sammensætte en  

 uddannelsesplan, der afvejer lyst, evner og efterfølgende uddannelses- og  

 erhvervsmuligheder.
Derved erhverves og trænes de færdigheder og kompetencer,  

 som kræves for at kunne orientere sig på den videre vej i erhvervs- og  

 uddannelsessystemet, hvor der i stigende grad lægges vægt på, at man  

 individuelt skal kunne sammenstykke sin uddannelse og være fleksibel.
Den fri ungdomsuddannelse byggede på principper om, at de unge  

 selv skulle skræddersy deres helt individuelle uddannelsesforløb efter ønsker  

 og evner.
De unge kunne således i høj grad selv bestemme uddannelsens indhold  

 i  

 modsætning til de unge i de traditionelle ungdomsuddannelser, hvor rammer og  

 indhold i stor udstrækning er fastlagt på forhånd.
Mange unge er i dag vant  

 til  

 midlertidige fællesskaber og sætter pris på at være individuelt synlige i  

 fællesskabet.
Derfor er der brug for en alternativ uddannelse til de  

 eksisterende uddannelser.
Ungdommens Uddannelsesvejledning vil naturligt nok komme til at  

 spille en rolle i forbindelse med den individuelle ungdomsuddannelse.
Både  

 som  

 vejlening for de unge og som sparringspartner for de vejledere, der på  

 skolerne  

 har ansvaret for vejledningen.
Uanset at den individuelle  

 ungdomsuddannelse bl.a. er tiltænkt at skulle erstatte den nedlagte fri  

 ungdomsuddannelse, er det svært præcis at sige, hvilken merudgift den  

 individuelle  

 ungdomsuddannelse vil påføre staten.
Regeringen skønnede i bemærkningerne til  

 lovforslag  

 nr.
L 79 fremsat den 30. januar 2002, at fuld afvikling af den fri  

 ungdomsuddannelse ville betyde en statslig besparelse på 400 mio. kr., men i  

 lovforslagets bemærkninger blev der ikke taget højde for, at udgifterne til  

 de  

 unges uddannelse og/eller forsørgelse med nedlæggelsen af den fri  

 ungdomsuddannelse  

 ville optræde andre steder.
Ej heller tog lovforslagets bemærkninger højde  

 for,  

 at mangelen af den fri ungdomsuddannelse har betydet, at unge herefter har  

 opnået mindre kompetence, inden de er gået i gang med en anden uddannelse, og  

 dermed måske har forlænget denne anden uddannelse eller har opgivet den.  

 Forslagsstillerne  

 mener selvfølgelig, at den individuelle uddannelse vil medføre merudgifter  

 for  

 staten, fordi der nu er flere, der får en uddannelse.
Og uddannelse koster,  

 fordi det er en investering i fremtiden, som forrentes senere.
 Forslagsstillerne har i forbindelse  

 med ændringsforslag til finansloven peget på forskellige finansieringskilder.
Bemærkninger til forslagets enkelte bestemmelser Ad 1 Målgruppen er alle unge uden ungdomsuddannelse mellem 15 og 25  

 år, der af forskellige årsager ikke er parate til at gå direkte i gang med de  

 eksisterende ungdomsuddannelser, eller som har måttet opgive en af de  

 eksisterende ungdomsuddannelser.
Det betyder, at målgruppen er:
 De unge, som ikke har de fornødne faglige  

 kompetencer.
 De skrøbelige, sårbare unge, som har brug for at  

 blive »hele« mennesker, hvilket i en række tilfælde forudsætter, at der gives  

 forskellig former for støtte og rådgivning, herunder psykologbistand.
 De kreative unge, som ønsker kompetencer uden  

 for de eksisterende ungdomsuddannelser.
 De uafklarede, som ikke umiddelbart kan se sig  

 selv i det ordinære uddannelsessystem.
 De unge, som har måttet opgive en ordinær  

 ungdomsuddannelse.
Ad 2 Når uddannelsen skal være fleksibel og individuelt tilrettelagt,  

 SU-berettiget og baseret på af en vejledning udført af en  

 uddannelsesansvarlig,  

 indebærer det bl.a.:
Fleksibilitet i uddannelsen omfatter både  

 uddannelsens længde og indhold.
Fleksibilitet vil gøre det muligt at tilpasse  

 forløbet præcist til elevens udvikling og eventuelt ændrede behov i et  

 afklaringsforløb.  

 Der udstedes under alle omstændigheder uddannelsesbevis, uanset uddannelsens  

 længde, dvs. når eleven er afklaret i forhold til uddannelse og/eller  

 arbejde.
Uddannelsesplanerne skal være individuelt  

 udarbejdede og tilrettelagt med mulighed for at inddrage skoleforløb,  

 projektarbejde og praktik i et nærmere bestemt forhold.
De enkelte dele kan  

 være afklarende, formelt eller uformelt kompetencegivende efter behov og  

 meritgivende.
Det vil være muligt  

 for eleven at opnå SU-støtte samt tilskud til deltagerbetaling uden senere  

 konsekvenser i et ordinært uddannelsesforløb.
SU-støtten vil styrke  

 uddannelsens almindelige attraktionsværdi og medgive eleven en vigtig  

 legitimitet og uddannelsesidentitet.
SUstyrelsen koordinerer og udbetaler  

 elevstøtte og undervisningsafgifter og koordinerer og udbetaler støtte til de  

 uddannelsesansvarlige skoler.
 Uddannelsen indledes  

 med en kendskabsperiode, der skal sikre vejlederen et nært kendskab til  

 elevens  

 historie og kompetencer med henblik på en tæt vejledning gennem hele  

 forløbet.
Uddannelsesansvarligheden  

 og dermed godkendelsesmyndigheden tillægges den godkendte skole.
Skolen  

 godkendes som uddannelsesansvarlig efter nærmere regler.
Skolen kan fratages  

 retten til at være uddannelsesansvarlig, hvis den ikke lever op til ansvaret  

 med  

 hensyn til bl.a. at give den rigtige vejledning.
Skolen indberetter  

 uddannelsesplaner og ændringer til det dertil nedsatte styrende organ.
 Det tilstræbes at  

 udvikle og indbygge meritgivende forløb i uddannelsen, men det er ikke en  

 forudsætning.
Ad 3 Uddannelsen varer 2 år og skal sammensættes af mindst 3  

 indbyrdes forskellige uddannelsesdele.
Uddannelsen kan forlænges med indtil 1  

 år af hensyn til de unge, der af forskellige grunde ikke er i stand til at  

 gennemføre  

 den inden for 2 år.
Hvis uddannelsen varer mere end 2 år, skal den  

 sammensættes  

 af mindst fire forskellige uddannelsesdele.
Uddannelsesdelene kan bestå af  

 skolebaseret undervisning, praktik og projektarbejde.
Såfremt en  

 uddannelsesdel  

 foregår uden for Danmark, skal der være en tidsmæssig begrænsning på 12  

 måneder.  

 I uddannelsen skal mindst halvdelen af elevugerne være skolebaseret  

 undervisning.
Uddannelsesdele anses for at være forskellige, når de adskiller  

 sig fra hinanden i indhold og tilrettelæggelse og varetages af indbyrdes  

 forskellige skoleformer, foreninger m.v.
Uddannelsen skal indledes med mindst  

 14 ugers skolebaseret undervisning på en eller flere skoler.
Uddannelsen kan  

 tidligst begynde efter et undervisningsforløb på 4 uger omregnet til fuld tid  

 på en uddannelsesansvarlig skole.
 Med inspiration fra den nu nedlagte  

 fri ungdomsuddannelse kunne en uddannelsesplan f.eks. se sådan ud:
Uddannelsen varer 2 år, hvor  

 uddannelsesmålet er personlig udvikling og afklaring i forhold til  

 pædagoguddannelsen.
Uddannelsen er sammensat af 4 uddannelsesdele:
 Personlig udvikling og musik på en højskole.
 Tre hf-enkeltfag: dansk, samfundsfag og engelsk.
 Undervisning i klaver og guitar på den lokale  

 musikskole samtidig med det første år på VUC og derudover praktik hos lærer  

 på  

 musikskolen (musikalsk legestue for de 4-6-årige).
 Praktik i en skolefritidsordning i 6 måneder.
 Herefter eventuelt flere hf-fag, den pædagogiske grunduddannelse  

 eller erhvervsarbejde, indtil optagelse på et pædagogseminarium er mulig.
 Et andet eksempel kunne være: Uddannelsen varer 2 år, hvor  

 uddannelsesmålet er personlig udvikling og afklaring i forhold til en  

 håndværksmæssig uddannelse:
 Tilmeldt et afklaringsforløb på den lokale  

 produktionsskole.
 Praktik hos et snedkerfirma i 6 måneder.
 Indgangsforløb til snedkeruddannelsen på teknisk skole.
 Eleven kunne blive på uddannelsen i 6 måneder for at bibeholde  

 den gode nærvejledning af en person, som den unge kender, før den unge  

 begynder  

 på den endelige uddannelse.
Ad 4 En uddannelsesansvarlig kan være på:
 De folkeoplysende skoler: efterskoler,  

 højskoler, daghøjskoler, ungdomsskoler, aftenskoler med dagskolelignende  

 forløb, produktionsskoler, håndarbejds- og husholdningsskoler m.v.
 Skoler med gennemførelsesvejledning: 10.-klasses-centre,  

 de ordinære ungdomsuddannelser, folkeskoler, friskoler og private skoler m.v.
 Krav til uddannelsesansvarlighed:
At der på skolen er en vejleder, som har en  

 anerkendt vejlederuddannelse, eller at der på skolen er ansat en vejleder,  

 som  

 gennem en årrække har gennemført vejledning f.eks. under den fri  

 ungdomsuddannelse, daghøjskoler, ungdomsskoler eller andre  

 uddannelsesinstitutioner.
Disse kvalifikationer beskrives, dokumenteres og  

 indstilles til Fællesrådet for Den Individuelle Ungdomsuddannelse  

,  

  

 der bedømmer de erhvervede kvalifikationer.
 At skolen forpligter sig til at sikre, at alle  

 vejledere i løbet af 4 år har gennemført en egentlig vejlederuddannelse.
 At skolen forpligter sig til at deltage løbende  

 i informationskurser samt diverse administrative kurser.
 At skolen forpligter sig til løbende at deltage i  

 opdaterende vejledningsforløb, som udbydes af Undervisningsministeriet.
At der afsættes minimum 30 timer årligt pr. elev  

 til aktiv vejledning.
En vejleder kan kun bestride et årsværk i vejledning  

 svarende til maks. 40 elever.
Endvidere at der afsættes midler til dækning af  

 kørsel, administration, efteruddannelse m.m. af de resterende  

 vejledningsmidler.
 At skolen gør opmærksom på det overordnede mål  

 for uddannelsen, og udmøntningen af mål og principper for vejledning på deres  

 hjemmeside eller andet offentlig tilgængeligt materiale.
 At der udformes en samarbejdsaftale mellem  

 vejleder og skole med udgangspunkt i en på forhånd udarbejdet standardaftale.
 At uddannelsen skal evalueres i forhold til  

 ovenstående på de enkelte institutioner.
Ad 5 Til at styre udviklingen med den individuelle ungdomsuddannelse  

 oprettes Fællesrådet med et sekretariat efter følgende retningslinier:
Der etableres  

 et bredt sammensat og kompetent råd med fokus på målgruppen.
I  

 rådet indgår personer med fagkompetence inden for undervisning, vejledning og  

 det sociale område, herunder flygtninge/indvandrere.
 Rådet godkender uddannelsesansvar og  

 vejlederkompetence, fungerer som elevers klagemyndighed på området og  

 rådgiver Undervisningsministeriet,  

 hvad angår justeringer og nye tiltag inden for uddannelsen.
 Rådet skal høres i tilfælde af uenighed om regelfortolkning.
 Fællesrådet skal fungere som initiativtager for  

 efter/videreuddannelse for vejledere og administration.
Fællesrådet bistås af et sekretariat som  

 rådgivende instans for rådet, vejledere og elever.
Sekretariatet udfører og  

 koordinerer desuden informationsvirksomhed om uddannelsen.
 SUstyrelsen foretager stikprøvevis kontrol af  

 elektronisk indberettede uddannelsesplaner.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af den individuelle ungdomsuddannelse.
(Beslutningsforslag nr.
B 76).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
