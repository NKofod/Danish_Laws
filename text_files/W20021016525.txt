Landsskatteretskendelse af 6. august 2002 vedr.  

 Stormskadeerstatning for ejendom med tilhørende bygninger og genopførelse  

 heraf As klage til Landsskatteretten skyldes, at erstatning udbetalt  

 i forbindelse med stormskade på klagerens ejendom med tilhørende bygninger og  

 genopførelse heraf af de stedlige skattemyndigheder er blevet behandlet efter  

 afskrivningslovens § 24 og ejendomsavancebeskatningslovens § 10.
Det fremgår af sagens oplysninger, at klagerens ejendom med  

 tilhørende bygninger blev beskadiget ved orkanen den 3. december 1999, idet  

 der  

 skete omfattende skader på 2 staldbygninger samt mindre skader på et  

 maskinhus  

 og en farestald, og en lade blev totalskadet.
Klageren har efterfølgende fået  

 udbetalt en stormskadeerstatning på i alt 1.387.980 kr., som han har fordelt  

 på  

 de enkelte bygninger på ejendommen.
Endvidere har klageren opgjort  

 afskrivningsgrundlag før og efter skade, genvundne afskrivninger og  

 ejendomsavance for hver af de enkelte bygninger på følgende måde, idet der  

 ved  

 beregningen af ejendomsavancen er anvendt den faktiske anskaffelsessum:
I alt Bygn. 2 stald 1923 Bygn. 3 svinestald Bygn. 4 Staldbygning Bygn. 6 Lade Bygn. 8 Maskinhus Farestald Afskr.grundlag 119.332 332.997 658.470 90.504 171.128 1.533.607 Ombygning 3.700 Erstatning 165.194 365.220 87.975 758.091 5.900 5.600 Skades-% (skøn) 40 30 5 100 - - Afskr.grundlag skadet del 47.733 101.009 32.924 90.504 5.900 5.600 Afskr.grundlag rest 71.599 235.688 625.546 0 165.228 1.528.007 Ejendomsavance 1.104.310 117.461 264.211 55.051 667.587 0 0 Genvundne afskr.
181.132 22.912 48.396 15.804 89.844 2.832 1.344 Af de genvundne afskrivninger på i alt 181.132 kr. har klageren  

 ved opgørelsen af den skattepligtige indkomst for indkomståret 1999 ønsket at  

 medregne 90 %, eller 163.019 kr.
Ejendomsavancen på 1.104.310 kr. har  

 klageren  

 ønsket genanbragt i udgifterne til opførelse af en ny farestald i 2000 for  

 1.192.495 kr., jf. ejendomsavancebeskatningslovens § 6 C.
 Skatteankenævnet har ved den påklagede ansættelse for  

 indkomståret 1999 fundet, at erstatning udbetalt i forbindelse med stormskade  

 på klagerens ejendom med tilhørende bygninger og genopførelse heraf skal  

 behandles efter afskrivningslovens § 24 og ejendomsavancebeskatningslovens §  

 10.
Nævnet har herved bl.a. henvist til, at det af  

 afskrivningslovens § 24, stk. 1, fremgår, at reglerne i stk. 2-11 skal  

 anvendes, når disse betingelser er opfyldt.
Der er altså tale om en  

 obligatorisk ordning, således at hvis betingelserne for succession er til  

 stede, skal der ske succession, jf. tillige Ligningsvejledningen for 1999.  

 Det  

 følger samtidig af ejendomsavancebeskatningslovens § 10, stk. 10, at  

 ejendomsavancebeskatningslovens § 10 skal anvendes, når afskrivningslovens §  

 24  

 anvendes.
Det forhold, at told- og skatteregionen har udtalt sig anderledes,  

 findes ikke at kunne give klageren nogen berettiget forventning, idet  

 regionens  

 udtalelse går imod, hvad der på udtalelsestidspunktet fremgik af Told- og  

 Skattestyrelsens Ligningsvejledning.
Det er herved bemærket, at Told- og  

 Skattestyrelsen er overordnet myndighed i forhold til Told- og  

 Skatteregionen.
 Endelig har nævnet i sin kendelse af 1. august 2001 bemærket, at  

 nævnet alene har taget stilling til det principielle spørgsmål om anvendelsen  

 af afskrivningslovens § 24 og ejendomsavancebeskatningslovens § 10, hvorfor  

 den  

 talmæssige opgørelse ikke er behandlet.
 Klagerens repræsentant har over for Landsskatteretten nedlagt  

 påstand om, at klageren er berettiget til at undlade at anvende reglerne i  

 afskrivningslovens § 24 og ejendomsavancebeskatningslovens 10, og at klageren  

 i  

 stedet er berettiget til at anvende de almindelige regler i  

 skattelovgivningen  

 i forbindelse med salg af en del af sin ejendom, således at klageren er  

 berettiget til at genanbringe avancen i udgifterne til forbedring af den  

 faste  

 ejendom, jf. ejendomsavancebeskatningslovens § 6 C.
Repræsentanten har til støtte herfor bl.a. gjort gældende, at  

 ordlyden af både ejendomsavancebeskatningslovens § 10, stk. 1 og 10, viser,  

 at  

 anvendelse af bestemmelsen i § 10 må være frivillig.
Endvidere fremgår det af  

 bemærkningerne i forbindelse med indførelsen af bestemmelsen, at reglerne i  

 ejendomsavancebeskatningslovens §§ 6 A og 6 C også kan anvendes ved  

 genopførelse af en skadelidt bygning.
Dette gælder også ved genopførelse af  

 den  

 skadelidte bygning på en anden ejendom efter § 6 A.
Derfor må  

 ejendomsavancebeskatningslovens § 10 kunne fravælges, selv om betingelserne  

 for  

 at anvende bestemmelsen er opfyldt.
Når bestemmelsen i § 10 således kan  

 fravælges, følger det direkte af ejendomsavancebeskatningslovens § 10, stk.  

 10,  

 og af afskrivningslovens § 24, stk. 10, at man ikke kan anvende bestemmelsen  

 i  

 afskrivningslovens § 24. Dette må være resultatet, selv om det af  

 afskrivningslovens § 24, stk. 1, og bemærkningerne hertil synes at fremgå, at  

 bestemmelsen  

 i afskrivningslovens § 24 skal anvendes, når betingelserne for at anvende  

 bestemmelsen er opfyldt.
Det er dog samtidig i bemærkningerne til afskrivningslovens § 24  

 anført, at man i alle tilfælde kan anvende reglerne om henstand i  

 ejendomsavancebeskatningslovens § 12, når betingelserne for henstand ellers  

 er  

 opfyldt.
Anvendelse af reglerne om henstand forudsætter imidlertid, at der  

 sker  

 en beskatning og i forbindelse hermed opgøres en skat, der herefter kan gives  

 henstand med betaling af.
Hvis man derfor kan anvende reglerne om henstand i  

 ejendomsavancebeskatningslovens § 12 i anledning af en skade, må dette  

 medføre,  

 at man har gennemført en beskatning ifølge ejendomsavancebeskatningsloven.  

 Anvendelse af reglerne om henstand må derfor medføre, at man har fravalgt  

 reglerne i ejendomsavancebeskatningslovens § 10. Når man ikke anvender  

 reglerne  

 i ejendomsavancebeskatningslovens § 10, kan man heller ikke anvende reglerne  

 i  

 afskrivningslovens § 24. Ved henvisningen til, at man kan anvende reglerne om  

 henstand  

 i ejendomsavancebeskatningslovens § 12 må det derfor indirekte være forudsat,  

 at man kan gennemføre en beskatning efter både ejendomsavancebeskatningsloven  

 og afskrivningsloven, uanset at reglerne i ejendomsavancebeskatningslovens §  

 10  

 og afskrivningslovens § 24 er opfyldt.
 Vejledningen til ejendomsavancebeskatningsloven må også medføre,  

 at man kan fravælge reglerne i ejendomsavancebeskatningslovens § 10. Kun af  

 vejledningen til afskrivningsloven fremgår det, at man skal anvende  

 bestemmelsen i afskrivningslovens § 24, når betingelserne herfor er opfyldt,  

 og  

 at man dermed indirekte også skal anvende bestemmelsen i  

 ejendomsavancebeskatningslovens § 10.
Endvidere forudsætter hele opbygningen af betingelserne i  

 afskrivningslovens § 24 og ejendomsavancebeskatningslovens § 10, at  

 skatteyderen kan vælge, om han vil anvende reglerne.
Hvis anvendelsen af  

 regelsættet i afskrivningslovens § 24 og ejendomsavancebeskatningsloven § 10  

 skulle være tvungne regler, ville dette medføre, at man kunne undlade at  

 opfylde  

 betingelserne, hvilket måtte medføre, at man dermed fravalgte reglerne.
Dette  

 kunne f.eks. ske ved tidsmæssigt at udskyde genopførelsen (ville skatteyderen  

 i  

 så fald være forpligtet til at anmode om forlængelse af tidsfristen?), ved at  

 foretage genopførelsen på en anden ejendom for et beløb, som er mindre end  

 erstatningen, eller ved at foretage genopførelsen på en ejendom, som ikke er  

 omfattet af betingelserne i afskrivningslovens § 24, stk. 6. Det må i øvrigt  

 anses for meget uhensigtsmæssigt, hvis reglerne skulle forstås således, at  

 fravalg af reglerne måtte forudsætte, at man skal udskyde genopførelsen m.m.  

 Når reglerne ikke kan anvendes, når man udskyder genopførelsen m.m., så bør  

 man  

 også direkte kunne fravælge reglerne, selv om man opfylder betingelserne for  

 at  

 anvende reglerne i afskrivningslovens § 24 og ejendomsavancebeskatningslovens  

 §  

 10.
En tvungen anvendelse af reglerne måtte i det mindste kræve, at  

 reglerne var formuleret mere præcist, således at det tydeligt ville fremgå af  

 både reglerne i afskrivningslovens § 24 og ejendomsavancebeskatningslovens §  

 10, at de skulle anvendes, når betingelsen for anvendelsen var opfyldt.
Også  

 bemærkningerne til disse bestemmelser, herunder hvornår reglerne skal  

 anvendes,  

 og hvornår de hverken kan eller skal anvendes, burde i givet fald være  

 forklaret tydeligere.
 Således som reglerne er udformet, må de anses som begunstigende  

 afvigelser fra lovens hovedregel om, at der skal ske beskatning af både de  

 genvundne afskrivninger og ejendomsavancen i anledning af skader.  

 Begunstigende  

 fravigelser fra lovens hovedregel er normalt valgfrie regler og ikke tvungne  

 regler.
 Det er derfor repræsentantens opfattelse, at klageren har ret  

 til at fravælge anvendelsen af reglerne i afskrivningslovens § 24 og  

 ejendomsavancebeskatningslovens § 10. Dette medfører, at de genvundne  

 afskrivninger på de beskadigede bygninger skal beskattes, ligesom den  

 opgjorte  

 ejendomsavance kan genanbringes i henhold til ejendomsavancebeskatningslovens  

 §  

 6 C.
Vedrørende afskrivning i 1999 har repræsentanten anført, at det  

 fremgår af afskrivningslovens § 23, at man kan afskrive på den ubeskadigede  

 del  

 af en bygning fra og med det år, hvori der sker en skade på en bygning, som  

 ikke kan udbedres ved normal vedligeholdelse.
Denne regel må være gældende,  

 uanset om man anvender bestemmelsen i afskrivningslovens § 24 eller ej.
Den  

 samlede indkomstforhøjelse som følge af, at de genvundne afskrivninger  

 medregnes til indkomsten og tilbageførslen af afskrivninger vedrørende de  

 beskadigede dele, ønskes derfor neutraliseret ved en ændring af  

 afskrivningerne  

 på inventaret med i alt 172.747 kr.
Samlet vil ændringen derfor ikke medføre  

 ændringer af indkomsten for 1999.
 Landsskatteretten skal  

 udtale:
Som udgangspunkt behandles erstatnings- og forsikringssummer  

 både efter afskrivningsloven og ejendomsavancebeskatningsloven som  

 salgssummer,  

 jf. afskrivningslovens § 48 og ejendomsavancebeskatningslovens § 2, stk. 1,  

 hvorfor der ved udbetaling af erstatnings- og forsikringssummer kan ske  

 beskatning af eventuelle genvundne afskrivninger samt ejendomsavancer.
Efter  

 afskrivningslovens § 24, der omfatter afskrivningsberettigede bygninger, og  

 ejendomsavancebeskatningslovens § 10, der omfatter såvel  

 afskrivningsberettigede som ikke afskrivningsberettigede ejendomme, kan der  

 imidlertid under visse betingelser ske en udskydelse af beskatningen af  

 eventuelle genvundne afskrivninger samt ejendomsavancer.
Såfremt der sker  

 anvendelse af reglerne i afskrivningslovens § 24, stk. 2-9, skal reglerne i  

 ejendomsavancebeskatningslovens § 10 samtidig anvendes, jf.  

 afskrivningslovens  

 § 24, stk. 10.
Herefter finder retten, at bestemmelserne i afskrivningslovens §  

 24 og ejendomsavancebeskatningslovens § 10 og sammenhængen mellem disse skal  

 fortolkes således, at der for så vidt angår afskrivningsberettigede bygninger  

 er tale om en tvungen ordning således, at hvis betingelserne for succession  

 er  

 til stede, skal der succederes.
Retten har herved henset til, at det af  

 forarbejderne til indførelsen af afskrivningslovens § 24 fremgår, at  

 ordningen  

 i afskrivningslovens § 24 er en tvungen ordning, idet der sker automatisk  

 succession, og at reglerne i ejendomsavancebeskatningslovens § 10 og  

 afskrivningslovens § 24 skal anvendes samtidig, jf. herved  

 ejendomsavancebeskatningslovens § 10, stk. 10, og afskrivningslovens § 24,  

 stk.  

 10. Det findes ikke at kunne føre til et andet resultat, at ordningen i  

 ejendomsavancebeskatningslovens § 10 er frivillig, at  

 ejendomsavancebeskatningslovens § 12 om henstand er nævnt i forarbejderne til  

 indførelsen af afskrivningslovens § 24, og at det i forarbejderne til  

 indførelsen af ejendomsavancebeskatningslovens § 10 fremgår, at reglerne om  

 genanbringelse i ejendomsavancebeskatningslovens §§ 6 A og 6 C kan anvendes  

 ved  

 siden af ejendomsavancebeskatningslovens § 10.
 Den påklagede afgørelse for indkomståret 1999 stadfæstes derfor,  

 idet det bemærkes, at Landsskatteretten som også skatteankenævnet i dets  

 kendelse af 1. august 2001 alene har taget stilling til det principielle  

 spørgsmål om anvendelsen af afskrivningslovens § 24 og  

 ejendomsavancebeskatningslovens  

 § 10, og der er således ikke taget stilling til den talmæssige opgørelse.
