 1. Finansministeriet og Dansk Funktionærforbund er  

 enige om, at den i § 8 i overenskomst af 7. juni 1988 mellem  

 Finansministeriet og Dansk Funktionærforbund vedrørende inspektørers og  

 afdelingslederes ansættelse ved de selvejende samt statens  

 specialarbejderskoler nævnte rådighedsforpligtelse for kursusvejledere  

 normalt ikke bør overstige 120 timer årligt.
 2. For eventuelt merarbejde mv. herudover kan der  

 efter forudgående godkendelse af Direktoratet for Arbejdsmarkedsuddannelserne  

 ydes de ansatte en godtgørelse efter nedenstående regler:
a.
Godtgørelse kan alene ydes for tjenstligt merarbejde, som er pålagt den  

 ansatte i henhold til særlig ordre eller ifølge godkendt tjenestefordeling  

 eller i øvrigt har været en forudsætning for den forsvarlige varetagelse af  

 de med stillingen forbundne tjenstlige pligter.
b.
Godtgørelse kan kun ydes, såfremt merarbejdet er af midlertidig  

 karakter og har strakt sig over en periode, der normalt ikke må være mindre  

 end 4 uger, og såfremt det samlede merarbejde væsentligt overstiger den  

 ovenfor i pkt. 1 nævnte rådighedsforpligtelse.
c.
Godtgørelse for merarbejde ydes så vidt muligt i form af  

 tjenestefrihed, hvis længde fastsættes under hensyn til merarbejdets omfang.  

 Såfremt tjenestefrihed ikke kan ydes, godtgøres merarbejdet med betaling,  

 hvis størrelse fastsættes under hensyn til merarbejdets omfang og den  

 ansattes lønmæssige placering.
 3. Protokollatet træder i kraft den 1. januar 1988.
København, den 29.7.1988 Dansk Funktionærforbund Tommy Hansen / Frode Sylvest Finansministeriet P.
M.
V.
E.
B.
