Bekendtgørelse om tilladelse til  

 udlejning af arealer til campering og om indretning og benyttelse af  

 campingpladser (Campingreglement) I medfør af § 2, stk. 2, jf. § 1, stk. 1 og 3, samt § 3 og § 10 b,  

 stk. 2, i lov om sommerhuse og campering m.v., jf. lovbekendtgørelse  

 nr. 920 af 22. december 1989, § 16, stk. 1, § 92 og § 110, stk. 3, i lov om  

 miljøbeskyttelse, jf. lovbekendtgørelse nr. 698 af 22.  

 september 1998, og § 33, stk. 2, og § 70, stk. 4 og 5, i beredskabsloven, jf.  

 lov nr. 1054 af 23. december 1992, og efter bemyndigelse fra  

 indenrigsministeren, fastsættes:
Kapitel 1 Bekendtgørelsens anvendelsesområde § 1. Bekendtgørelsen gælder for  

 campingpladser.
Ved campingpladser forstås arealer, som  

 erhvervsmæssigt eller for et længere tidsrum end 6 uger  

 årligt udlejes eller fremlejes til dag- og natophold i campingenheder,  

 dvs. telte, campingvogne eller andre transportable konstruktioner som  

 campingbiler o.lign.
Stk. 2. Bekendtgørelsen omfatter ikke 1)	arealer, der er reserveret til spejderhytter og  

 spejderformål, 2)	mindre arealer, der udelukkende benyttes til primitiv overnatning i  

 telt, 3)	arealer, der anvendes til opstilling af maksimalt to campingenheder  

 i tilknytning til en beboelsesbygning på en landbrugsejendom  

 (bondegårdscampering), og 4)	arealer, der i højst 6 uger alene benyttes i forbindelse med  

 afholdelse af festivals, sportsarrangementer, dyrskuer o.lign., såfremt  

 arealet er særligt afgrænset og ligger i umiddelbar tilknytning  

 til det område, hvor det pågældende arrangement  

 afholdes.
Kapitel 2 Tilladelse m.v.
 § 2. Amtsrådet kan meddele ejere og brugere  

 af fast ejendom tilladelse til erhvervsmæssigt eller for et  

 længere tidsrum end 6 uger årligt at udleje eller fremleje  

 ejendommen eller dele af denne til campering.
 Stk. 2. Ansøgning om tilladelse efter stk. 1  

 fremsendes til kommunalbestyrelsen, der videresender ansøgningen til  

 amtsrådet.
Stk. 3. En tilladelse efter stk. 1 kan kun meddeles,  

 såfremt campingpladsen har en kapacitet på mindst 100  

 campingenheder.
Dette gælder dog ikke 1)	for campingpladser, som var lovligt i drift den 6. februar 2000, 2)	for campingpladser på de små øer, eller 3)	såfremt der foreligger ganske særlige  

 omstændigheder, der gør det ubetænkeligt at tillade en  

 mindre kapacitet.
 § 3. En tilladelse efter § 2 skal indeholde en  

 angivelse af det tilladte antal campingenheder og kan indeholde vilkår  

 om bl.a.
1)	tidsbegrænsning, 2)	campingpladsens indhegning og afskærmning, 3)	campingpladsens udformning og disponering og 4)	benyttelsen og placeringen af de til campingpladsen hørende  

 bygninger.
Stk. 2. Det kan ikke i en tilladelse efter § 2 bestemmes,  

 at en campingplads er forbeholdt en bestemt kreds af brugere.
Dette  

 gælder dog ikke 1)	for campingpladser, som den 6. februar 2000 lovligt var forbeholdt  

 en bestemt brugerkreds, eller 2)	såfremt der foreligger ganske særlige  

 omstændigheder, der gør det ubetænkeligt at forbeholde  

 campingpladsen en bestemt brugerkreds.
 § 4. En tilladelse efter bekendtgørelsen er  

 personlig og begrænset til den i tilladelsen nærmere beskrevne  

 virksomhed.
Kapitel 3 Campingpladsens benyttelse § 5. En campingplads må benyttes til  

 campering i perioden 1. marts - 31. oktober, medmindre tilladelsen bestemmer  

 andet.
I perioden 20. juni - 10. august skal mindst 50 % af den tilladte  

 kapacitet være til rådighed for campering af højst 4 ugers  

 varighed (korttidscampering). Amtsrådet kan tillade fravigelse af  

 grænsen i 2. pkt., idet dog mindst 25 % af den tilladte kapacitet skal  

 være til rådighed for korttidscampering.
 Stk. 2. Stk. 1 gælder ikke for campingpladser, som  

 er forbeholdt en bestemt brugerkreds, jf. § 3, stk. 2.
Vintercampering og vinteropbevaring § 6. Campingvogne, telte m.v. må kun  

 være opstillet på en campingplads i perioden 1. november - 28.  

 februar, såfremt der er givet tilladelse til vintercampering, dvs.  

 kortvarige ophold, weekends m.v., eller vinteropbevaring af campingvogne  

 m.v.
Stk. 2. Amtsrådet kan tillade, at en nærmere  

 afgrænset del af en campingplads benyttes til vintercampering, og at en  

 anden nærmere afgrænset del benyttes til vinteropbevaring,  

 når planlægningsmæssige hensyn, og navnlig hensynet til  

 natur- og landskabelige værdier, ikke taler imod.
En tilladelse kan  

 indeholde vilkår, jf. § 3, stk. 1.
Stk. 3. Arealet til vintercampering og arealet til  

 vinteropbevaring kan tilsammen udgøre et areal, der svarer til  

 højst ca. 50 % af det tilladte antal campingenheder.
Det samlede areal  

 kan dog undtagelsesvis være større, såfremt mere end 50 %  

 af campingpladsens areal var til rådighed for vintercampering eller  

 vinteropbevaring den 6. februar 2000.
Stk. 4. Såfremt campingpladsen er beliggende i et  

 område, der i regionplanen er udpeget som særligt  

 værdifuldt landskabsområde, naturområde el.lign., kan der  

 ikke meddeles tilladelse til vintercampering, og tilladelse til  

 vinteropbevaring kan kun omfatte et areal, der svarer til højst ca. 25  

 % af det tilladte antal campingenheder.
For campingpladser, som i henhold til  

 tilladelse meddelt før den 7. februar 2000 kan benyttes til  

 vintercampering, kan der dog meddeles tilladelse til vintercampering efter  

 stk. 2 og 3.
Stk. 5. Ved vintercampering skal campingpladsen  

 være under opsyn, og fællesfaciliteterne skal være  

 åbne og opvarmede.
Affald skal bortskaffes.
 Stk. 6. Ved vinteropbevaring skal campingvognene m.v.  

 placeres på en sådan måde, at de ikke kan benyttes til dag-  

 eller natophold.
 Hytter m.v.
 § 7. Amtsrådet kan meddele tilladelse til,  

 at der på campingpladser, hvor planlægningsmæssige hensyn,  

 og navnlig hensynet til natur- og landskabelige værdier, ikke taler  

 imod det, kan opstilles hytter, campingvogne og telte til udlån eller  

 udlejning.
Stk. 2. En tilladelse efter stk. 1 kan omfatte indtil 15  

 % af det tilladte antal campingenheder.
For campingpladser på små  

 øer og campingpladser, der ikke er beliggende i et område, der i  

 regionplanen er udpeget som særligt værdifuldt  

 landskabsområde, naturområde el.lign., kan tilladelsen dog  

 omfatte indtil 30 % af det tilladte antal campingenheder.
Stk. 3. Hytter, der er opstillet på campingpladser,  

 må ikke have et bruttoetageareal, der overstiger 25 m2.  

 Bestemmelserne om krav til vådrum og vand- og  

 afløbsinstallationer i Bygningsreglement for småhuse skal  

 iagttages for hytter med bad eller toilet.
Hytterne skal opstilles samlet,  

 eventuelt i klynger.
Amtsrådet kan stille vilkår om bl.a.  

 hytternes nærmere udformning, såsom materiale- og farvevalg, samt  

 hytternes indbyrdes placering og placering på campingpladsen, jf. dog §  

 10, stk. 1.
 Stk. 4. Hytter må stilles til rådighed for  

 samme bruger i højst 4 uger årligt og må forudbestilles  

 for højst et år ad gangen.
Forbud mod store eller permanente vogne § 8. Campingvogne o.lign., der er opstillet  

 på campingpladser, skal være mobile (ikke-permanente).  

 Området omkring den enkelte campingvogn o.lign. (enhedspladsen) skal  

 være indrettet på en sådan måde, at campingvogne til  

 enhver tid kan køres til og fra enhedspladsen.
 Stk. 2. På campingpladser må campingvogne  

 o.lign. på over 25 m² ikke opstilles i over 4 uger årligt.  

 Endvidere må der ikke opstilles campingvogne o.lign., der har en bredde  

 eller højde, der udelukker registrering efter færdselsloven  

 (store vogne).
Kapitel 4 Enhedspladsens indretning § 9. På enhedspladsen må ikke  

 være opført bygninger eller opstillet fritstående  

 antenner, flagstænger eller andre faste konstruktioner.
Der må  

 ikke disponeres over enhedspladsen på en sådan måde, at den  

 permanent har et individuelt præg.
Kapitel 5 Brandværnsforanstaltninger § 10. Den indbyrdes afstand mellem hytter skal  

 være mindst 5 meter.
For øvrige campingenheder skal den  

 indbyrdes afstand være mindst 3 meter, jf. dog § 6, stk. 6.  

 Campingpladsens daglige leder skal påse, at campering finder sted i  

 overensstemmelse hermed.
Stk. 2. På en campingplads skal der anbringes  

 håndsprøjtebatterier eller trykvandslukkere i et sådant  

 omfang, at der fra et vilkårligt sted   målt i ganglinien  

 højst er 75 meter til nærmeste håndsprøjtebatteri  

 eller trykvandslukker.
Kommunalbestyrelsen kan dog stille krav om mindre  

 afstand.
Stk. 3. Kommunalbestyrelsen kan bestemme, at der skal  

 foretages yderligere driftsmæssige foranstaltninger, såfremt  

 dette skønnes nødvendigt for at forebygge eller formindske  

 brandfare og for at sikre forsvarlige rednings- og slukningsmuligheder i  

 tilfælde af brand.
Kommunalbestyrelsen kan endvidere beslutte, at de i  

 stk. 2 nævnte håndsprøjtebatterier eller trykvandslukkere  

 skal erstattes af vandfyldte slangevinder.
 Stk. 4. Det i stk. 2 og 3 nævnte  

 brandslukningsmateriel skal være anbragt let tilgængeligt og  

 være tydeligt afmærket i overensstemmelse med Arbejdsministeriets  

 bestemmelser om sikkerhedsskiltning.
 Stk. 5. Afbrænding af bål må kun finde  

 sted efter tilladelse fra campingpladsens ejer eller forpagter og i  

 overensstemmelse med Indenrigsministeriets bekendtgørelse om  

 brandværnsforanstaltninger ved afbrænding af halm, kvas,  

 haveaffald og bål m.v.
Stk. 6. På et sted, der er synligt for publikum,  

 f.eks. ved indgangen til campingpladsen eller på campingpladsens  

 opslagstavle, skal være et tydeligt opslag om 1)	afstandskravet, jf. stk. 1 2)	forbudet mod afbrænding af bål uden særlig  

 tilladelse, jf. stk. 5, 3)	hvordan brandvæsenet alarmeres, og 4)	hvor brandslukningsmateriellet er placeret.
Kapitel 6 Hygiejniske forhold m.v.
 § 11. Kommunalbestyrelsen kan fastsætte  

 betingelser med hensyn til antal og indretning af toiletter, vaske- og  

 bruserum og affaldsbeholdere samt andre forhold med henblik på at  

 forebygge og imødegå forurening og uhygiejniske forhold på  

 campingpladsen.
Kapitel 7 Identifikation af vogne m.v.
 § 12. Amtsrådet kan af ejeren eller  

 forpagteren kræve dokumentation for, at de på campingpladsen  

 opstillede campingvogne o.lign. er mobile, jf. § 8, stk. 1.
 Stk. 2. Ejeren eller forpagteren af en campingplads skal  

 efter amtsrådets nærmere bestemmelse sørge for, at  

 campingvogne o.lign., der er opstillet på campingpladsen og ikke er  

 registreret efter færdselsloven, er forsynet med tydeligt  

 identifikationsnummer.
Stk. 3. Ejeren eller forpagteren af en campingplads skal  

 føre en fortegnelse over de opstillede vogne med angivelse af  

 identifikationsnummer, jf. stk. 2, og navn og adresse på vognenes ejere  

 og brugere.
Fortegnelsen skal opbevares tilgængeligt for  

 amtsrådet.
Kapitel 8 Tilsyn m.v.
 § 13. Amtsrådet påser overholdelsen af  

 denne bekendtgørelse, jf. dog stk. 2 og 3.
Stk. 2. Kommunalbestyrelsen fører tilsyn med de  

 hygiejniske forhold på campingpladser.
For disse forhold gælder  

 bestemmelserne i miljøministeriets bekendtgørelse nr. 366 af  

 10. maj 1992 om ikke-erhvervsmæssigt dyrehold, uhygiejniske forhold  

 m.m.
 Stk. 3. Kommunalbestyrelsen fører tilsyn med  

 brandværnsforanstaltninger på campingpladser.
 § 14. Amtsrådet kan tilbagekalde en  

 tilladelse efter §§ 2, 6, 7 eller 20 i tilfælde af grov eller gentagen  

 overtrædelse af bekendtgørelsen, tilsidesættelse af  

 vilkårene for en tilladelse eller undladelse af at efterkomme et  

 påbud.
Kapitel 9 Klage § 15. Amtsrådets afgørelser i  

 medfør af bekendtgørelsen kan påklages til Skov- og  

 Naturstyrelsen.
Skov- og Naturstyrelsens afgørelser kan påklages  

 til miljø- og energiministeren.
 § 16. Kommunalbestyrelsens afgørelser efter  

 §§ 10 og 11 kan ikke påklages til anden administrativ myndighed.
Kapitel 10 Straf § 17. Med bøde straffes den, der 1)	overtræder § 5, stk. 1, § 6, stk. 1, 5 eller 6, § 7, stk. 3  

 eller 4, § 8, § 9 eller § 10, stk. 1, 2, 4 eller 5, 2)	tilsidesætter bestemmelser fastsat i medfør af § 10,  

 stk. 3, 3)	undlader at foretage opslag, registrering eller indberetning, jf. §  

 10, stk. 6, § 12, stk. 2 eller 3, eller § 20, stk. 5, eller 4)	tilsidesætter vilkår, der er fastsat i en tilladelse  

 efter bekendtgørelsen, eller undlader at efterkomme påbud, der  

 er udstedt i henhold til bekendtgørelsen.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 11 Ikrafttrædelses- og overgangsbestemmelser § 18. Bekendtgørelsen træder i kraft  

 den 7. februar 2000, jf. dog stk. 4-7.
 Stk. 2. Miljøministeriets bekendtgørelse  

 nr. 593 af 4. september 1986 om tilladelse til udlejning af arealer til  

 campering og om indretning og benyttelse af campingpladser  

 (campingreglementet), som ændret ved bekendtgørelse nr. 74 af 5.  

 februar 1990, ophæves, idet en afgørelse truffet med hjemmel  

 heri bevarer sin gyldighed, indtil der med hjemmel i nærværende  

 bekendtgørelse er truffet ny afgørelse, jf. dog stk. 4 og 5.  

 Overtrædelse af reglerne straffes efter de hidtil gældende  

 regler.
 Stk. 3. § 7, stk. 2, 2. pkt., gælder også for  

 campingpladser, der er omfattet af en før den 7. februar 2000 endeligt  

 vedtaget regionplan, som giver mulighed for, at en tilladelse til opstilling  

 og udlejning af hytter kan omfatte indtil 30 % af det tilladte antal  

 campingenheder.
 Stk. 4. Indtil den 1. november 2002 eller indtil  

 amtsrådet i medfør af § 20 har truffet beslutning om en  

 afviklingsordning for store eller permanente vogne, og disse vogne er  

 opstillet i overensstemmelse med denne ordning, gælder § 8 ikke for  

 store eller permanente vogne, der var lovligt opstillede den 6. februar 2000,  

 og de enhedspladser, disse vogne er opstillet på.
 Stk. 5. I relation til forhold, der er etableret inden  

 den 7. februar 2000, træder § 9 i kraft den 1. november 2002.
 Stk. 6. Afstandskravet i § 10, stk. 1, 1. pkt.,  

 gælder for hytter, der opstilles/bygges efter den 6. februar 2000.
 Stk. 7. For campingpladser, der var i drift den 6.  

 februar 2000, træder § 10, stk. 2 og 6, først i kraft den 1.  

 august 2000.
 § 19. For campingpladser, der var i drift den 6.  

 februar 2000, skal amtsrådet senest den 1. november 2002 have truffet  

 afgørelse om en eventuel tilladelse efter § 6, stk. 2-4.
§ 20. Amtsrådet kan meddele  

 tidsbegrænset tilladelse til udleje eller fremleje af arealer til  

 opstilling af store eller permanente campingvogne o.lign.
En tilladelse kan  

 indeholde vilkår, jf. § 3, stk. 1.
 Stk. 2. En tilladelse efter stk. 1 kan kun meddeles som  

 led i en plan for afvikling af store eller permanente campingvogne o.lign.  

 (afviklingsordning).
Stk. 3. Amtsrådet skal senest den 1. november 2002  

 have udarbejdet afviklingsordninger for alle campingpladser med store eller  

 permanente campingvogne o.lign.
Afviklingen må ikke strække sig  

 længere end til den 31. december 2010.
 Stk. 4. Såfremt der foreligger ganske særlige  

 omstændigheder, kan amtsrådet som led i en afviklingsordning  

 tillade, at mindre end 25 % af campingpladsens tilladte kapacitet er til  

 rådighed for korttidscampering i perioden 20. juni - 10. august, jf.  

 herved § 5, stk. 1.
 Stk. 5. Ejeren eller forpagteren af en campingplads, der  

 er omfattet af en afviklingsordning, skal en gang årligt over for  

 amtsrådet indberette, hvorledes afviklingen forløber.  

 Indberetningen skal indsendes til amtsrådet senest den 31.  

 december.
