Resumé  


  

 De standardbreve der anvendes ved afslag på optagelse på studier, opfylder  

 efter ombudsmandens opfattelse ikke kravene i forvaltningslovens § 22 om  

 samtidig begrundelse og § 24 om indholdet af en begrundelse.
Standardbrevene  

 indeholder udelukkende en ren meddelelse om afgørelsen uden tilstrækkelig  

 angivelse af retsgrundlaget for afgørelsen og uden angivelse af kriterier for  

 udvælgelsen eller af omstændigheder i forbindelse med afslaget i den konkrete  

 sag.
Ombudsmanden henstillede at det fremtidigt i forbindelse med afslag  

 angives efter hvilke kriterier udvælgelsen af ansøgere er sket. (J.nr.  

 1995-2332-702).
Begrundelse for afslag på optagelse på studium A klagede for B over at Københavns Universitets afslag på hans stedsøns B's  

 ansøgning om optagelse på studier ikke var begrundet i overensstemmelse med  

 kravene i forvaltningslovens § 22, jf. § 24, og at universitetet ved udvælgelsen af de studerende  

 tilsyneladende havde anvendt et andet kriterium ("meget kvalificeret  

 levnedsbeskrivelse") end det der er offentliggjort i universitetets  

 pjece  

 om optagelse på Københavns Universitet ("udførlig  

 levnedsbeskrivelse").
B ansøgte i marts 1995 om  

 optagelse på uddannelsen i antropologi som første prioritet og på uddannelsen  

 i  

 religionsvidenskab som anden prioritet.
Universitetet afslog begge  

 ansøgninger  

 i et standardbrev af 28. juli 1995. Heri stod der:
 "Du har søgt om  

 optagelse på en eller flere uddannelser.
 Du er desværre ikke blevet  

 optaget på nogen af uddannelserne.
 ...
Din ansøgning er blevet  

 gennemgået af det eller de uddannelsessteder, som du har søgt optagelse på.  

 Hvis du har vedlagt en individuel ansøgning, er denne samtidig blevet  

 behandlet.
Antallet af studiepladser er begrænset.
Dette års grænsekvotienter  

 offentliggøres i dagspressen.
Du kan også kontakte det eller de  

 uddannelsessteder,  

 hvor du har søgt optagelse, for at få oplysninger om kvotienterne eller  

 kriterierne i kvote 2.
 ...
På bagsiden af dette brev  

 finder du en henvisning til den bekendtgørelse, der ligger til grund for  

 afgørelsen. ..." A klagede for B over at  

 afgørelsen ikke var begrundet i overensstemmelse med forvaltningslovens § 22,  

 jf. § 24. Han mente at afgørelsen af den grund var ugyldig.
Universitetet svarede i et  

 brev af 28. august 1995, stilet til B.
Heri stod der:
"Afslag på ansøgning om  

 optagelse kan sammenlignes med afslag på ansøgning om en stilling.
Man  

 modtager  

 besked om, at stillingen er besat til anden side.
I afslaget fra  

 Tilmeldingssekretariatet står, at antallet af studiepladser er begrænset.
Det  

 betyder, at der på de fleste uddannelser er flere kvalificerede ansøgere, end  

 der er studiepladser til.
I dit tilfælde betyder det, at der har været så  

 mange  

 ansøgere, der har været mere kvalificerede end dig, at du ikke har fået en  

 studieplads.
..." På baggrund af klagen havde  

 universitetet gennemgået sagen på ny, men ikke fundet grundlag for at træffe  

 anden afgørelse.
Universitetet gav i den forbindelse en nærmere begrundelse  

 for hvorfor B ikke havde fået en studieplads.
Universitetet vejledte samtidig  

 B  

 om muligheden for at rette henvendelse til Studievejledningen og få nærmere  

 oplysninger om sine muligheder for at blive optaget senere.
A klagede til  

 Undervisningsministeriet over afgørelsen under henvisning til tilsidesættelse  

 af begrundelsespligten.
Han klagede endvidere over at universitetet ifølge  

 brevet af 28. august 1995 havde anvendt et andet kriterium ved udvælgelsen af  

 de studerende end offentliggjort i universitetets pjece (af januar 1995) om  

 optagelse på Københavns Universitet ("meget kvalificeret  

 levnedsbeskrivelse"  

 i stedet for "udførlig levnedsbeskrivelse").
 Undervisningsministeriet  

 svarede i brev af 26. oktober 1995. Heri stod der:
 "...
 Når antallet af studiepladser  

 på nogle uddannelser er begrænset, vil begrundelsen for et afslag være, at  

 universitetet har optaget det antal studerende, man har kapacitet til, og at  

 de  

 resterende kvalificerede ansøgere bliver afvist, fordi der ikke er flere  

 pladser.
 Det er i den situation  

 accepteret, at der ikke gives en begrundelse for det enkelte afslag.
Da afslagsbrevene ikke kan  

 indeholde individuelle begrundelser, er der i brevene en henvisning til at  

 søge  

 vejledning på den enkelte institution.
Her gør man et stort arbejde for at  

 vejlede de unge bedst muligt, men det er umuligt for vejlederne at give andet  

 end generelle forslag til forbedring af ansøgningsgrundlaget, idet der i  

 disse  

 skønsmæssige optagelsesafgørelser ikke er og ikke skal være en entydig  

 facitliste.
Når så mange ansøgere er  

 kvalificerede til optagelse, vil levnedsbeskrivelsen indgå med en vis vægt i  

 det endelige valg.
Og dette kan meget vel ikke være urimeligt, da man går ud  

 fra, at ansøgerne også ved udformningen af levnedsbeskrivelsen fremstiller  

 egne  

 evner i bedst muligt lys.
 I universitetets ordvalg  

 ligger derfor ikke andet, end at man også her har skønnet, hvem der efter  

 levnedsbeskrivelsens indhold fandtes bedst egnet til det pågældende studium.
Ministeriet finder således  

 ikke, at der er retlige mangler ved universitetets afgørelse, ..." A klagede herefter til mig,  

 og jeg indhentede i den anledning udtalelser af 18. december og 21. december  

 1995 fra henholdsvis Københavns Universitet og Undervisningsministeriet.
 Universitetet skrev bl.a.:
 "...
Københavns Universitet er  

 tilsluttet Den Koordinerede Tilmelding.
En af hovedideerne bag denne er, at  

 ansøgerne kun modtager ét brev som svar på deres ansøgning. ...
Da Den Koordinerede  

 Tilmelding blev oprettet i 1977, blev det drøftet indgående, om man med kun  

 ét  

 brev til hver ansøger levede op til forvaltningslovens krav.
Når man mente at  

 gøre dette skyldtes det primært, at det ville være en uoverkommelig stor  

 administrativ byrde at skrive individuelle begrundede breve til alle, der  

 ikke  

 opnåede optagelse på deres højst prioriterede uddannelsesønske.
I 1995 ville  

 det skønsmæssigt have drejet sig om ca. 60.000 breve.
 ...
Universitetet finder ikke,  

 det inden for de tidsmæssige rammer der er til rådighed og inden for rimelige  

 ressourcemæssige rammer er muligt at begrunde afslag yderligere end hvad der  

 sker i dag med Tilmeldingssekretariatets standardafslagsbrev.
Man kunne måske  

 differentiere disse, så der var et mindre antal forskellige standardbreve,  

 men reelt ville det ikke oplyse ansøgerne om ret meget.
Det vil fortsat blot  

 være en meddelelse om, at gennemsnittet ikke slog til til en plads i kvote 1  

 og  

 at universitetet fandt andre blandt kvote 2 ansøgerne bedre kvalificerede.
Det vil kun være muligt at  

 lave egentlig begrundede afslag, hvis optagelsessystemet blev lavet radikalt  

 om, så det alene bygger på objektive kriterier, som kunne danne grundlag for  

 simpel edb-behandling.
Dette ønsker universitetet ikke.
Tværtimod, det er  

 universitetets ønske, at ansøgningerne fremover bliver bedømt mere  

 individuelt  

 end i dag, svarende til den måde, man finder de bedst egnede, når stillinger  

 besættes.  

 I den forbindelse har universitetet bemærket, at Forvaltningsloven undtager  

 afslag på stillingsansøgninger fra at skulle have begrundede afslag.
Uanset,  

 at en ansøgning om optagelse på en studieplads er noget andet end at søge en  

 stilling, mener universitetet, at der er mange lighedspunkter i den måde  

 disse  

 behandles på, og parallelle grunde til, at det er næsten uden mening at  

 begrunde afslag.
..." Universitetet redegjorde i  

 øvrigt for baggrunden for afslag (generelt) til ansøgere i henholdsvis kvote  

 1  

 og kvote 2, og for udøvelsen af skønnet for så vidt angår kvote 2-ansøgerne.  

 I  

 tilslutning hertil skrev universitetet at det ansøgerne kunne ønske sig, ikke  

 så meget var en begrundelse for afslaget, men en anvisning på hvad de kunne  

 gøre for at blive optaget.
Dette ville kræve "meget omfattende breve,  

 stærkt individuelle og fyldt med helt nødvendige forbehold". Københavns  

 Universitet oplyste videre at alle afviste ansøgere tilbydes en individuel  

 vejledning (som de fleste også tager imod).
 For så vidt angår afslaget  

 til B, afviste universitetet at det skulle være ugyldigt da en ny afgørelse  

 ville komme til samme resultat.
For så vidt angår A's  

 klagepunkt 2, skrev universitetet at der ikke var ændret på kriteriet for  

 udvælgelsen af ansøgerne, men kun på ordvalget.
Alle levnedsbeskrivelser  

 bliver  

 vurderet i forhold til de udmeldte kriterier (efter et pointsystem).
Undervisningsministeriet  

 tilsluttede sig i sin udtalelse universitetets synspunkter "idet  

 begrundelsen for afslag til kvalificerede ansøgere er, at der ikke er flere  

 pladser." For så vidt angik det andet klagepunkt, henviste ministeriet  

 (også) til besvarelsen i ministeriets afgørelse af 26. oktober 1995.  

 Ministeriet fandt ligesom universitetet ikke "at et nuanceret ordvalg i  

 et  

 brev betyder, at man har anvendt nye kriterier ved udvælgelsen." "  

  Ombudsmandens udtalelse Ad 1) Begrundelse En skriftlig afgørelse der  

 ikke giver parten fuldt ud medhold, skal ledsages af en begrundelse  

 (forvaltningslovens § 22).
 Der er ingen tvivl om at  

 afslag på optagelse på et studium er en afgørelse i forvaltningslovens  

 forstand (jf. også Hans Gammeltoft-Hansen mfl., Forvaltningsret (1994), s.  

 42).  

 Universitetet og Undervisningsministeriet har da heller ikke betridt dette.
 Kravene til indholdet af en  

 begrundelse fremgår af forvaltningslovens § 24, der lyder sådan:
'En begrundelse for en  

 afgørelse skal indeholde en henvisning til de retsregler, i henhold til  

 hvilken  

 afgørelsen er truffet.
I det omfang afgørelsen efter disse regler beror på et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3. ...' Anvendelse af  

 standardbegrundelser er ikke i strid med forvaltningslovens § 24, men kravene  

 i denne bestemmelse gælder også for standardbegrundelser.
Et standardbrev  

 helt  

 uden eller uden en tilstrækkelig angivelse af hvilke oplysninger i  

 forbindelse  

 med den konkrete sag der har haft afgørende betydning, vil derfor ikke være  

 tilstrækkeligt (Folketingets Ombudsmands beretning for året 1990, s. 28).
 1. For så vidt angår  

 henvisning til retsreglerne, skal den være 'klar og specifik, d.v.s. omtale  

 retsreglerne, så de uden videre kan identificeres af den pågældende ...'  

 (Hans  

 Gammeltoft-Hansen mfl., Forvaltningsret (1994), s. 368). Der skal herunder  

 ske  

 en 'præcis angivelse af de relevante bestemmelsers §, stk., litra eller  

 nummer,  

 etc.' (samme sted).
I standardbrevet fra  

 tilmeldingskontoret står der at der på bagsiden er en henvisning til den  

 bekendtgørelse som ligger til grund for afgørelsen.
På bagsiden er der  

 opregnet i alt 11 bekendtgørelser (med nummer og dato) med regler om  

 optagelse, herunder bek. nr. 137 af 27. februar 1995 om adgang, indskrivning  

 og orlov mv. ved videregående uddannelser.
Denne angivelse af retsgrundlaget  

 er klart ikke i overenstemmelse med kravet i forvaltningslovens § 24, stk. 1.
2. Afgørelser om optagelse i  

 kvote 2 bygger på et administrativt skøn og skal derfor angive hovedhensynene  

 bag skønsudøvelsen i den konkrete sag.
I standardbrevet er slet ingen omtale  

 af  

 den konkrete sag, og begrundelsen er derfor også på dette punkt klart ikke i  

 overensstemmelse med forvaltningslovens § 24, stk. 1.
 3. Det samme gør sig gældende  

 for så vidt angår omtale af de faktiske omstændigheder i den konkrete sag,  

 jf.  

 forvaltningslovens § 24, stk. 2.
Standardbegrundelserne  

 opfylder således klart ikke kravene i forvaltningslovens § 24, stk. 1 og 2 -  

 hvilket myndighederne da heller ikke har bestridt.
Der er alene tale om en  

 ren  

 meddelelse om hvilken afgørelse der er truffet.
 Universitetet og  

 Undervisningsministeriet mener imidlertid ikke at det er muligt at lave  

 egentlige begrundede afslag, bl.a. fordi det - på grund af antallet af  

 afslagsbreve - vil indebære en 'uoverkommelig stor administrativ byrde'.  

 Myndighederne mener endvidere at afgørelser om afslag på optagelse på et  

 studium kan sidestilles med afgørelser om afslag på en stilling som  

 forvaltningsloven 'undtager' fra kravet om en begrundelse.
 I forvaltningslovens § 24,  

 stk. 3, er der hjemmel til at begrænse begrundelsens  

  

 indhold  

  

 under visse betingelser, men der er ikke i bestemmelsen  

 (eller i øvrigt) hjemmel til at begrænse begrundelses  

  

 pligten  

  

 - f.eks. sådan at visse afgørelser kan fremtræde helt uden  

 begrundelse (jf. også Hans Gammeltoft-Hansen, Forvaltningsret (1994) s. 375).  

 Administrative og ressourcemæssige hensyn kan således ikke fritage for  

 begrundelsespligten.
Med hensyn til henvisningen  

 til ansættelsessager skal jeg først bemærke at forvaltningsloven ikke  

 'undtager' afgørelser om afslag på en stilling fra kravet om en begrundelse.  

 Men da afgørelser om ansættelse ikke træffes i henhold til lovgivningen, men  

 alene beror på myndighedens skøn, er kravene til indholdet af en sådan  

 begrundelse  

 i almindelighed ikke store (John Vogter, Forvaltningsloven (1992) med  

 kommentarer, s.  

 285f  

 ).  

 Det anføres samme sted at begrundelsen i disse tilfælde blot skal angive  

 'grunden' til afgørelsen, eventuelt tillige med det eller de hovedhensyn der  

 har båret afgørelsen, og i fornødent omfang de faktiske omstændigheder der er  

 tillagt væsentlig betydning ved afgørelsen.
Normalt vil det være  

 tilstrækkeligt  

 at angive at en mere kvalificeret ansøger er blevet ansat (og ikke blot at  

 stillingen er besat til anden side som anført af universitetet i brevet af  

 28.  

 august 1995 til Dem), men i visse tilfælde bør begrundelsen uddybes.
 Afgørelser om optagelse på et  

 studium træffes - i modsætning til afgørelser om ansættelse - i henhold til  

 lovgivningen.  

 Efter § 1 i lov nr. 319 af 16. maj 1990 kan undervisningsministeren fastsætte  

 regler om adgangsregulering ved institutioner med videregående uddannelser.  

 Sådanne regler findes i ovennævnte bek. nr. 137 af 27. februar 1995 om adgang  

 mv. ved videregående uddannelser.
 For så vidt angår besættelse  

 af stillinger, har jeg i en tidligere sag om besættelse af 140 stillinger på  

 grundlag af 168 ansøgninger, og hvor de der fik afslag, ikke fik en konkret  

 begrundelse, udtalt følgende:
'Jeg kan være enig i, at det  

 kan være forbundet med vanskeligheder i forhold til den enkelte ansøger til  

 en  

 stilling at meddele, hvorfor netop denne ansøger ikke kommer i betragtning  

 ved  

 en stillingsbesættelse.
Begrundelseskravet kan imidlertid opfyldes ved at  

 tilkendegive, hvilke forhold der er lagt vægt på ved udvælgelsen af den eller  

 de ansøgere, der besætter den (de) ledige stilling(er). Som nævnt ovenfor  

 udsendte statsfængslet en meddelelse til medarbejderne ... om, hvilke  

 kriterier der var blevet anvendt ved udvælgelsen.
Dersom indholdet af denne  

 efterfølgende orientering til personalet var meddelt skriftligt i forbindelse  

 med afslagene, ville der efter min opfattelse have været tale om en dækkende  

 begrundelse efter bestemmelsen i forvaltningslovens § 24, stk. 1.' Jeg har forståelse for de  

 synspunkter som myndighederne har anført til støtte for at begrænse  

 (indholdet  

 af) begrundelser for afslag på studiepladser.
Administrative og  

 ressourcemæssige  

 hensyn kan imidlertid som nævnt ikke fritage for begrundelsespligten.
Jeg er for så vidt enig med  

 universitetet i at de studerende har større behov for en anvisning på hvad de  

 kan gøre for at blive optaget det efterfølgende år.
Dette er imidlertid  

 udelukkende  

 et spørgsmål om  

  

 vejledning  

  

 (for så  

 vidt angår fremtiden), og ikke om  

  

 begrundelse  

  

 (for så vidt angår den aktuelle afgørelse). Denne vejledning kan gives  

 mundtligt og behøver således ikke fremgå af en skriftlig begrundelse for et  

 afslag og dermed heller ikke at kræve 'omfattende breve, stærkt individuelle  

 og fyldt med helt nødvendige forbehold'.
 Begrundelseskravet ved afslag  

 på studieplads vil efter min opfattelse - som i den ovenfor nævnte sag om  

 stillingsbesættelse - kunne opfyldes ved at tilkendegive hvilke forhold der  

 er  

 lagt vægt på ved udvælgelsen af de studerende.
 Efter § 60, stk. 1, 2.  

 punktum, i bekendtgørelsen om adgang mv. ved de videregående uddannelser skal  

 de kriterier som institutionen fastsætter (efter 1. punktum) offentliggøres,  

 og i standardbrevet vejledes de studerende om hvor de kan få oplysning herom  

 (hvis de ikke allererede er bekendt med kriterierne). Offentliggørelse  

  

 forud  

  

 af kriterierne og vejledning i  

 afslagsbrevet om hvor de studerende  

  

 efterfølgende  

  

 kan få nærmere oplysninger om kriterierne, er imidlertid ikke tilstrækkeligt  

 til opfyldelse af kravet om  

  

 samtidig  

  

 begrundelse (jf. forvaltningslovens § 22).
 Da standardbrevene vedrørende  

 afslag på studieplads alene er en meddelelse om afgørelsen uden angivelse af  

 hverken  

 kriterierne for udvælgelse af de studerende eller af omstændigheder ved  

 afslaget i den konkrete sag, opfylder de ikke kravene i forvaltningslovens §  

 22 om en samtidig begrundelse og § 24 til indholdet af en begrundelse.  

 Afslaget til (B) er således heller ikke i overensstemmelse med disse  

 bestemmelser.
Jeg har gjort universitetet  

 og Undervisningsministeriet bekendt med min opfattelse, og jeg har samtidig  

 henstillet at kriterierne fremover angives i forbindelse med selve afslaget,  

 eventuelt blot ved henvisning til pjecen (som så må vedlægges) eller til en  

 vedlagt beskrivelse af kriterierne.
I den forbindelse bør det efter min  

 opfattelse overvejes at differentiere afslagsbrevene som anført af  

 universitetet i udtalelsen til mig.
 Jeg har bedt om underretning  

 om hvad der sker i anledning af min henstilling.
 Jeg går i øvrigt ud fra at  

 universitetet - som det er sket i den konkrete sag - imødekommer anmodninger  

 om  

 en uddybende begrundelse for afslag.
 Manglende begrundelse af en  

 bebyrdende afgørelse vil som hovedregel medføre at afgørelsen er ugyldig  

 (Carl  

 Aage Nørgaard og Jens Garde, Forvaltningsret, Sagsbehandling (1995), s. 304).
Da universitetet efter Deres  

 klage på ny vurderede (B')s ansøgning og i den forbindelse gav en konkret  

 begrundelse for afgørelsen, har jeg imidlertid ikke fundet grundlag for at  

 henstille at sagen genoptages.
Jeg foretager mig således ikke mere i denne  

 sag.
Ad 2) Anvendelse af et andet kriterium end offentliggjort På baggrund af myndighedernes  

 udtalelser må jeg lægge til grund at universitetet ikke har anvendt et andet  

 (skærpet) kriterium end det offentliggjorte ved vurderingen af ansøgerne,  

 herunder ved vurderingen af (B), men at der alene har været tale om  

 forskellige  

 ordvalg.
 Da ordvalget i brevet af 28.  

 august 1995 imidlertid kan efterlade (og har efterladt) det indtryk at der  

 faktisk har været tale om anvendelse af et andet og skærpet kriterium, finder  

 jeg det uheldigt at der i dette brev er anvendt et andet ordvalg.
 Jeg har gjort myndighederne  

 bekendt med min opfattelse, men foretager mig ikke mere vedrørende dette  

 spørgsmål.
..." NOTER: (*1) Jf.
FOB 1990, s. 28.
