Betænkning afgivet af Udenrigsudvalget  

 den 16. maj 2002 Betænkning over Forslag til lov om etablering af Dansk Center  

 for Internationale Studier og Menneskerettigheder [af udenrigsministeren  

 (Per Stig Møller)] 1. Ændringsforslag Der er stillet 3 ændringsforslag til lovforslaget.  

 Udenrigsministeren har stillet ændringsforslag nr. 2 og 3.  

 Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 21. marts 2002 og var til 1.  

 behandling den 5. april 2002. Lovforslaget blev efter 1. behandling henvist  

 til behandling i Udenrigsudvalget.
Møder Udvalget har behandlet lovforslaget i 5 møder.
Samråd Udvalget har stillet 1 spørgsmål til  

 udenrigsministeren til mundtlig besvarelse, som denne har besvaret i et  

 samråd den 7. maj 2002.
Høring Et udkast til lovforslaget har inden fremsættelsen  

 været sendt i høring.
Den 20. marts og den 9. april 2002 sendte  

 udenrigsministeren de indkomne høringssvar til udvalget, jf.
L 183  

 bilag 1 og 7.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Center for Freds- og Konfliktforskning, Dansk Center for Holocaust- og Folkedrabsstudier, Dansk Udenrigspolitisk Institut og Dansk Udenrigspolitisk Institut og Center for  

 Udviklingsforskning.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Center for Freds- og Konfliktforskning, Dansk Center for Holocaust- og Folkedrabsstudier, Dansk Udenrigspolitisk Institut, repræsenteret ved  

 bestyrelsen, Dansk Udenrigspolitisk Institut og Center for  

 Udviklingsforskning, repræsenteret ved direktørerne, og Nævnet for Etnisk Ligestilling.
Spørgsmål Udvalget har stillet 26 spørgsmål til  

 udenrigsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med de af udenrigsministeren under nr. 2  

 og nr. 3 stillede ændringsforslag.
Flertallet lægger vægt på, at  

 formålet med etableringen af Dansk Center for Internationale Studier og  

 Menneskerettigheder er at skabe rammerne for et sammenhængende og  

 koncentreret udenrigspolitisk forskningsmiljø i Danmark, der i  

 kvalitet kan måle sig med de bedste udenlandske udenrigspolitiske  

 forskningscentre.
Den foreslåede konstruktion skal således tjene  

 til at sikre både en forskningsmæssig sammenhæng og en  

 økonomisk og administrativ effektiviseringsgevinst samt fuld  

 efterlevelse af kravet om uafhængighed i varetagelsen af  

 menneskerettighedsfunktionen.
Flertallet finder det betydningsfuldt, at det i forslaget  

 præciseres, at politiske massedrab også indgår i centerets  

 forskningsområde på linje med folkedrab.
På samme  

 måde ønsker flertallet at fremhæve tilfredshed med  

 udenrigsministerens bekræftelse af, at alle   inklusive danske  

 aspekter af totalitære og andre regimers forbrydelser i blandt andet  

 det 20. århundrede, herunder også forbrydelser begået i  

 kommunismens navn, er omfattet.
 Flertallet udtrykker tilfredshed med, at hensynet til  

 flere af de opgaver, som Dansk Center for Holocaust- og Folkedrabsstudier  

 hidtil har varetaget, imødekommes af udenrigsministerens  

 ændringsforslag nr. 2, hvorefter der oprettes en særlig sektion  

 under Institut for Internationale Studier.
 Med henblik på at lette  

 sammenlægningsprocessen mellem de fem centre og i den forbindelse ikke  

 mindst budgetplanlægningen i overgangsfasen frem til udpegningen af  

 personbesætningen i den nye ledelsesstruktur understreger flertallet  

 det hensigtsmæssige i, at den forholdsmæssige fordeling af de  

 økonomiske ressourcer mellem de to institutter for budgetåret  

 2003 følger den fordelingsnøgle, der kan udledes af  

 VK-regeringens finanslovforslag for 2002.
Flertallet ønsker endelig at fremhæve  

 tilfredshed med udenrigsministerens uddybende fortolkning af  

 bemærkningerne til § 4 om indtægtsdækket virksomhed,  

 hvorefter der alene lægges op til, at centerbestyrelsen skal udforme  

 retningslinjer for aftaler om indtægtsdækket virksomhed.
Det  

 forudsættes således ikke, at hver enkelt aftale om  

 indtægtsdækket aktivitet skal afvente godkendelse af  

 centerbestyrelsen, ligesom der heller ikke lægges op til en  

 begrænsning af adgangen til denne form for aktiviteter.
Flertallet  

 understreger, at indkomster, der opnås i forbindelse med  

 indtægtsdækket virksomhed, forventes at høre under det  

 enkelte instituts råderet, idet afregning for træk på  

 fælles faciliteter i centeret naturligvis forudsættes foretaget  

 internt efter retningslinjer fastlagt af centerbestyrelsen.
Et mindretal inden for flertallet (KRF) ønsker  

 endvidere at tilkendegive, at partiet ved 1. behandling af lovforslaget  

 principielt var modstander af, at Dansk Center for Holocaust- og  

 Folkedrabsstudier blev nedlagt som selvstændig institution for at  

 indgå i det nye Institut for Internationale Studier.
Dette er fortsat  

 Kristeligt Folkepartis principielle holdning.
Udenrigsministeren har imidlertid imødekommet disse  

 betænkeligheder vedrørende Dansk Center for Holocaust- og  

 Folkedrabsstudier med sit ændringsforslag nr. 2.  

 Ændringsforslaget betyder, at der oprettes en særlig sektion  

 under Institut for Internationale Studier, der skal beskæftige sig med  

 de opgaver, som Dansk Center for Holocaust- og Folkedrabsstudier tidligere  

 varetog, og sikre, at holocaust- og folkedrabsstudier fortsat kan  

 identificeres i det nye center.
Kristeligt Folkeparti finder, at  

 ændringsforslaget er en helt oplagt og klar forbedring af det  

 oprindelige lovforslag og ligger i naturlig forlængelse af, at  

 regeringen har besluttet at indføre den 27. januar som årlig  

 national mindedag, Auschwitzdagen.
 Kristeligt Folkeparti er dog fortsat skeptisk over for den  

 overordnede centerkonstruktion og er enig i den kritik, som de  

 nuværende centerdirektioner for henholdsvis Dansk Udenrigspolitisk  

 Institut, Center for Udviklingsforskning, Center for Freds- og  

 Konfliktforskning og Dansk Center for Holocaust- og Folkedrabsstudier har  

 fremført.
 Endvidere bør bevillingerne til de to nye  

 institutter fortsætte på hver sin budgetlinje i finansloven.
 Det er på den baggrund,  Kristeligt Folkeparti  

 støtter ændringsforslag nr. 1.
 Endelig vil Kristeligt Folkeparti gerne fremhæve, at  

 det er partiets opfattelse, at det nye Institut for Menneskerettigheder  

 kommer til at virke under fuld iagttagelse af de såkaldte  

 Parisprincipper.
Et mindretal i udvalget (S og SF) indstiller  

 lovforslaget til vedtagelse med det under nr. 1 stillede  

 ændringsforslag.
Hvis dette ændringsforslag bliver forkastet, vil  

 mindretallet stemme for de under nr. 2 og 3 stillede ændringsforslag og  

 vil ved 3. behandling stemme hverken for eller imod lovforslaget.
 Socialdemokratiet og Socialistisk Folkeparti ser på  

 trods af en meget uheldig proces og debat, ikke mindst i relation til  

 regeringens forslag om nedlæggelse af det Danske Center for  

 Menneskerettigheder, positivt på flere elementer i lovforslaget om  

 etablering af Dansk Center for Internationale Studier og  

 Menneskerettigheder.
 Ideen om at etablere et stærkt udenrigspolitisk  

 forskningscenter, som kan styrke den tværfaglige forsknings-,  

 udrednings- og informationsvirksomhed om internationale forhold, jf.  

 lovforslagets § 1, ved blandt andet at sammenlægge visse centre er  

 efter mindretallets opfattelse grundlæggende fornuftig og kan  

 forhåbentlig skabe positiv synergieffekt og dermed styrke forskningens  

 kvalitet og synlighed, ikke mindst i internationale sammenhænge.
 I forhold til Danmarks forskning i fremme og  

 overvågning af menneskerettigheder noterer mindretallet sig, at  

 regeringens intention med lovforslaget er at styrke dette meget vigtige  

 arbejde, og at Parisprincipperne ,  

 som Danmark har tilsluttet sig, fuldt ud er overholdt med lovforslaget,  

 således at der stadigvæk er en stærk og uafhængig  

 national og international menneskerettighedsinstitution i Danmark.
For at sikre, at formålet med etablering af det nye  

 Center for Internationale Studier og Menneskerettigheder opfyldes, finder  

 mindretallet det afgørende, at der afsættes de nødvendige  

 ressourcer, således at det nye center ikke er ringere økonomisk  

 stillet end de tidligere centre, men at der samtidig tages højde for  

 eventuelle rationaliseringsbesparelser.
Mindretallet beklager, at regeringen  

 ikke har kunne give tilsagn herom i forbindelse med lovbehandlingen.
 Mindretallet kan tilslutte sig flertallets  

 bemærkninger om indtægtsdækket virksomhed.
 Endvidere beklager Socialdemokratiet og Socialistisk  

 Folkeparti regeringens manglende vilje til at sikre det nye Center for  

 Internationale Studier og Menneskerettigheder en optimal ledelsesstruktur,  

 men i stedet i lovforslaget lægger op til en konstruktion med en  

 overflødig centerdirektør/centerbestyrelse, der i realiteten  

 betyder, at ledelsesstrukturen både bliver administrativt dyr,  

 bureaukratisk, ineffektiv og indeholder potentielle konflikter.
Socialdemokratiet og Socialistisk Folkeparti har i  

 løbet af lovbehandlingen søgt at få regeringen til at  

 efterkomme dele af de mange gode og konstruktive indvendinger mod og  

 ændringsforslag til lovforslaget, som blandt andet er indeholdt i mange  

 høringssvar og fremført af flere deputationer i  

 Udenrigsudvalget.
Mindretallet har desværre konstateret en manglende  

 vilje hos regeringen til at ændre og forbedre lovforslaget.
Et andet mindretal i udvalget (RV) indstiller  

 lovforslaget til vedtagelse med det under nr. 1 stillede  

 ændringsforslag.
Hvis dette ændringsforslag bliver forkastet, vil  

 mindretallet stemme for de under nr. 2 og 3 stillede ændringsforslag og  

 vil stemme for lovforslaget ved 3. behandling.
Det Radikale Venstre finder, at regeringens  

 håndtering af sagen om Det Danske Center for Menneskerettigheder har  

 været uskøn og usikker.
De første tilkendegivelser om, at  

 centeret skulle nedlægges som selvstændigt, nationalt  

 menneskerettighedscenter skabte pinlig opmærksomhed i udlandet til  

 skade for Danmarks position som en førende nation på  

 menneskerettighedsområdet.
 Som lovforslaget nu foreligger, kan det danske  

 menneskerettighedscenter fortsætte som et uafhængigt, nationalt  

 menneskerettighedsinstitut i overensstemmelse med Parisprincipperne, hvilket  

 Det Radikale Venstre tillægger afgørende betydning.
Sammenlægningen af de 4 andre institutioner kan  

 muligvis føre til en styrkelse af den samlede forsknings- og  

 oplysningsvirksomhed på det udenrigspolitiske område.
I hvilket  

 omfang dette rent faktisk vil ske, afhænger imidlertid i høj  

 grad af, hvilke ressourcer der stilles til rådighed i finansloven.
Hvis  

 de økonomiske ressourcer reduceres, bliver det samlede resultat ikke  

 til gavn for forskningen i udenrigspolitiske emner, men et tilbageslag.
Det  

 Radikale Venstre opfordrer regeringen til på finansloven for 2003 at  

 stille de fornødne midler til rådighed.
Det Radikale Venstre kan  

 i øvrigt tilslutte sig bemærkningerne fra et flertal i udvalget  

 om det hensigtsmæssige i, at »den forholdsmæssige fordeling af de økonomiske  

 ressourcer mellem de to institutter for budgetåret 2003 følger  

 den fordelingsnøgle, der kan udledes af VK-regeringens  

 finanslovforslag for 2002.« Det Radikale Venstre kan ligeledes tilslutte sig  

 flertallets bemærkninger om indtægtsdækket virksomhed.
Uagtet at sagens behandling har været yderst  

 utilfredsstillende, agter Det Radikale Venstre at stemme for lovforslaget for  

 dermed at tilkendegive sin tilslutning til, at Det Danske Center for  

 Menneskerettigheder kan fortsætte som et uafhængigt, nationalt  

 menneskerettighedsinstitut.
Det Radikale Venstre tillægger det  

 endvidere betydning, at instituttets arbejdsopgaver er uændrede, og  

 finder, at det i sig selv er et fremskridt, at centeret nu er forankret ved  

 lov og ikke som hidtil ved en folketingsbeslutning.
 Et tredje mindretal i udvalget (EL) indstiller  

 lovforslaget til vedtagelse med det under nr. 1 stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (S, SF, RV og EL), tiltrådt af et  

mindretal (KRF):
Til §§ 1-13 1) §§ 1-13 udgår, og i stedet indsættes:
»Kapitel 1 Etablering og formål § 1. Med det formål at styrke forsknings-, udrednings-  

 og informationsvirksomheden i Danmark om internationale forhold,  

 forstået som det udenrigs-, sikkerheds- og udviklingspolitiske  

 område, konflikter, holocaust, folkedrab og politiske massedrab, samt  

 menneskerettigheder i ind- og udland etableres et Dansk Center for  

 Internationale Studier og Menneskerettigheder.
 Stk. 2. I centeret indgår et Institut for  

 Internationale Studier, jf. kapitel 2, og et Institut for  

 Menneskerettigheder, jf. kapitel 3.
Kapitel 2 Institut for Internationale Studier § 2. Institut for Internationale Studier omfatter de hidtidige  

 aktiviteter under Dansk Udenrigspolitisk Institut, Center for  

 Udviklingsforskning og Center for Freds- og Konfliktforskning.
De hidtidige  

 aktiviteter under Dansk Center for Holocaust- og Folkedrabsstudier  

 indgår som en særlig sektion i instituttet.
§ 3. Institut for Internationale Studier arbejder for  

 opfyldelsen af sit formål ved § 4. Institut for Internationale Studier ledes af en  

 bestyrelse bestående af 11 medlemmer, der udpeges i deres personlige  

 egenskab:
 Stk. 2. Bestyrelsen vælger sin formand af egen  

 midte.
Kapitel 3 Institut for Menneskerettigheder § 5. Institut for Menneskerettigheder omfatter de hidtidige  

 aktiviteter under Det Danske Center for Menneskerettigheder.
§ 6. Institut for Menneskerettigheder skal i sin virksomhed  

 tage udgangspunkt i de af det internationale samfund til enhver tid  

 anerkendte menneskerettigheder, herunder især de i FNs  

 verdenserklæring, FNs konventioner og Europarådets  

 konventioner omtalte menneskerettigheder, samt de i grundloven indeholdte  

 frihedsrettigheder.
Instituttet skal fremme arbejdet med forskning i og  

 oplysning om menneskerettighederne i fredstid og under væbnede  

 konflikter, navnlig ved § 7. Institut for Menneskerettigheder ledes af en bestyrelse  

 bestående af 13 medlemmer, der udpeges i deres personlige egenskab:
 Stk. 2. Af de af Rådet for Menneskerettigheder  

 udpegede medlemmer skal mindst to have tilknytning til de etniske minoriteter  

 eller en humanitær organisation, der beskæftiger sig med  

 områder af betydning for de etniske minoriteter.
 Stk. 3. Af de af rektorerne for Københavns og  

 Aarhus universiteter udpegede medlemmer skal mindst to være tilknyttet  

 de juridiske faggrupper.
 Stk. 4. Bestyrelsen vælger sin formand af egen  

 midte.
 Stk. 5. Der nedsættes et Råd for  

 Menneskerettigheder, der sammensættes således, at de synspunkter,  

 som gør sig gældende blandt interesserede frivillige  

 organisationer, særligt berørte offentlige myndigheder,  

 interesserede forskere og andre særligt interesserede enkeltpersoner og  

 grupper af personer, herunder de etniske minoriteter, afspejles.
Stk. 6. Rådet for Menneskerettigheder  

 drøfter de overordnede retningslinjer for instituttets virksomhed i  

 overensstemmelse med internationalt anerkendte principper og påser, at  

 instituttets aktiviteter er i overensstemmelse med dets formål efter  

 denne lov.
Rådet kan over for institutbestyrelsen fremsætte  

 forslag til nye aktiviteter og vurdere forløbet af hidtidige  

 aktiviteter.
 Stk. 7. Snarest efter lovens ikrafttræden  

 fastsætter Rådet for Menneskerettigheder sin forretningsorden,  

 herunder regler for medlemskab af rådet, i overensstemmelse med  

 internationalt anerkendte principper for nationale  

 menneskerettighedsinstitutioner.
Kapitel 4 Fælles bestemmelser, samarbejde mellem  

 institutionerne § 8. Institutterne er selvejende institutioner.
 Stk. 2. Staten yder et årligt tilskud til hvert af  

 institutternes drift.
 § 9. Institutterne kan i overensstemmelse med deres  

 formål modtage indtægter fra fonde, gaver m.v. og kan drive  

 indtægtsdækket virksomhed, tilskudsfinansieret  

 forskningsvirksomhed og andre tilskudsfinansierede aktiviteter, herunder  

 konsulentbistand og rådgivning, i det omfang dette er foreneligt med  

 varetagelsen af institutternes øvrige opgaver.
 Stk. 2. Institutterne kan i overensstemmelse med deres  

 formål indgå flerårige aftaler med offentlige myndigheder  

 om løsning af konkrete opgaver.
 § 10. Hver af institutbestyrelserne udnævner efter  

 offentligt opslag en institutdirektør til at forestå  

 instituttets daglige ledelse.
 § 11. Institutterne skal i videst muligt omfang samarbejde om  

 løsningen af deres faglige opgaver, jf. §§ 3 og 6, og etablere et  

 administrativt samarbejde.
 Stk. 2. Med henblik på at fremme det faglige og  

 administrative samarbejde mellem institutterne nedsætter bestyrelserne  

 i fællesskab et koordinationsudvalg bestående af medlemmer  

 udpeget af institutternes bestyrelse af egen midte,  

 institutdirektørerne og repræsentanter valgt af institutternes  

 medarbejdere.
§ 12. Medlemmerne af institutbestyrelserne udpeges for en  

 fireårig periode og kan genudpeges for yderligere en periode.
Derefter  

 kan de først vælges eller udpeges på ny efter mindst fire  

 års forløb.
 Stk. 2. Valg af medarbejderrepræsentanter finder  

 sted i henhold til bestemmelserne herom i lov om aktieselskaber.
 Stk. 3. Institutbestyrelserne og koordinationsudvalget  

 fastsætter selv deres forretningsordener.
 Stk. 4. Institutbestyrelserne kan nedsætte  

 særlige udvalg, herunder forskningsudvalg, og rådgivende  

 fora.
 Stk. 5. De nærmere regler for institutternes  

 virksomhed fastsættes af institutbestyrelserne i en statut.
 § 13. Institutternes regnskabsår er finansåret.  

 Ved regnskabsårets afslutning udarbejdes et årsregnskab.  

 Regnskabet skal underskrives af institutbestyrelsen og  

 institutdirektøren.
 Stk. 2. Udenrigsministeren fastsætter  

 retningslinjer for udarbejdelsen af institutternes budget og for  

 regnskabsaflæggelsen.
 Stk. 3. Rigsrevisor forestår revisionen af  

 institutterne, jf. § 2 i lov om revisionen af statens regnskaber m.m.
 § 14. Institutterne kan kun nedlægges ved lov.
 Stk. 2. I tilfælde af, at et institut  

 nedlægges som selvejende institution, overgår dets bygninger,  

 anlæg, inventar samt formue i øvrigt til staten.
Kapitel 5 Ikrafttræden m.v.
 § 15. Loven træder i kraft den 1. januar 2003, idet  

 udenrigsministeren dog fastsætter tidspunktet for ikrafttrædelsen  

 af § 6, nr. 4.
 Stk. 2. Samtidig med lovens ikrafttrædelse  

 ophæves følgende love og bestemmelser:
Stk. 3. Institut for Internationale Studier  

 indtræder i samtlige de rettigheder og forpligtelser, som Dansk  

 Udenrigspolitisk Institut, Center for Udviklingsforskning, Dansk Center for  

 Holocaust- og Folkedrabsstudier og Center for Freds- og Konfliktforskning har  

 ved lovens ikrafttræden.
Samtidig overgår disse institutioners  

 formue til instituttet.
Stk. 4. Institut for Menneskerettigheder indtræder  

 i samtlige de rettigheder og forpligtelser, som Det Danske Center for  

 Menneskerettigheder har ved lovens ikrafttræden.
Samtidig overgår  

 centerets formue til instituttet.
 Stk. 5. De nuværende medlemmer af bestyrelsen for  

 Det Danske Center for Menneskerettigheder indtræder som medlemmer af  

 bestyrelsen for Institut for Menneskerettigheder for den resterende tid af  

 den periode, de er udpeget for.
§ 16. Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.« Af	udenrigsministeren, tiltrådt af et flertal (V,  

 DF, KF og KRF):
Til § 1 2) Stk. 2, nr. 1, affattes således:
» [Dansk Center for Holocaust- og Folkedrabsstudier  

 udskilles som særskilt sektion] Til § 13 3) Paragraffen affattes således:
»§ 13. Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.« [Færøerne og Grønland] Bemærkninger Til nr. 1 Forslagsstillerne kan tiltræde hensigten med at  

 samle de fire udenrigspolitiske forskningsinstitutioner i ét institut,  

 dog med en særlig status for holocaust- og folkedrabsstudier med  

 henblik på at tilgodese dette områdes særlige behov for en  

 egen identitet, og at samle dette institut og Det Danske Center for  

 Menneskerettigheder i ét center.
Forslagsstillerne lægger  

 vægt på, at der er en betydelig grad af uafhængighed i  

 forhold til den til enhver tid siddende regering.
Forslagsstillerne ønsker, at der etableres et  

 så nært samarbejde som muligt mellem de to institutter,  

 både om praktiske/administrative spørgsmål og om faglige  

 spørgsmål.
Forslagsstillerne er imidlertid af den opfattelse, at  

 den af regeringen foreslåede ledelsesstruktur er uhensigtsmæssig,  

 virker unødigt bureaukratisk og uvægerligt vil medføre  

 forøgede omkostninger til administration.
Endvidere ses en betydelig  

 risiko for, at den centrale ledelse vil blive en kampplads for strid om  

 bevillinger og prioriteringer til skade for såvel forskning som  

 menneskerettighedsarbejdet.
Forslagsstillerne har på denne baggrund  

 omarbejdet det oprindelige lovforslag til et lovforslag, hvorved  

 ledelsesansvaret i alle spørgsmål er placeret i de respektive  

 institutter, men med en samarbejdsforpligtelse, jf. § 11 i  

 ændringsforslaget.
 Forslagsstillerne lægger vægt på, at  

 institutterne i praksis gennemfører et samarbejde, der både  

 sikrer faglig synergi og etablering af fælles administrations- og  

 servicefunktioner som f.eks. bogholderi og regnskab, lønanvisning, it,  

 drift af kontorlokaler og bibliotek.
 Det er forslagsstillernes opfattelse, at disse funktioner  

 kan tilgodeses uden etablering af en centerbestyrelse med en af  

 udenrigsministeren udpeget formand og uden oprettelse af en stilling som  

 centerdirektør, men kan varetages gennem et koordinationsudvalg som  

 anført i § 11. Forslagsstillerne er opmærksomme på, at  

 fællesfunktionerne ikke vil udgøre en selvstændig juridisk  

 person, men vil indgå i et af institutterne på  

 institutdirektørens ansvar og med betaling for ydelserne fra begge  

 institutters budgetter.
 I øvrigt følger ændringsforslaget  

 udenrigsministerens lovforslag med de konsekvensændringer, der  

 nødvendiggøres af den grundlæggende forskel i  

 ledelsesstrukturen.
 Som følge af bortfaldet af den overordnede  

 centerbestyrelse og -direktør vil tilskuddet til hvert af  

 institutterne blive fastsat direkte på finansloven.
 Forslagsstillerne kan i øvrigt med  

 foranstående principielle afvigelser henholde sig til de  

 bemærkninger, der ledsager L 183. De enkelte bestemmelser i  

 ændringsforslaget forholder sig således til L 183:
Forslagsstillernes ændringsforslag I forhold til lovforslag nr.
L 183 § 1 § 1, stk. 1, konsekvensændring § 2 § 1, stk. 2, nr. 1, som ændret ved udenrigsministerens  

 ændringsforslag til bestemmelsen, redaktionel ændring § 3 § 2, stk. 1 § 4 § 6, redaktionel ændring § 5 § 1, stk. 2, nr. 2, redaktionel ændring § 6 § 2, stk. 2 § 7 § 7, § 8, stk. 3, 2. pkt.
§ 8 § 3, ændret § 9 § 4, konsekvensændringer § 10 § 9, stk. 2, ændret § 11 § 5, grundlæggende ændret § 12 § 8, konsekvensændringer § 13 § 10, konsekvensændringer § 14 § 11, konsekvensændringer § 15 § 12, konsekvensændringer § 16 § 13, som ændret ved udenrigsministerens ændringsforslag til  

 bestemmelsen Genfindes ikke § 9, stk. 1 Til nr. 2 Hensynet til den særlige karakter, som gælder  

 for en række af de opgaver, som Dansk Center for Holocaust- og  

 Folkedrabsstudier varetager, tilsiger, at opgaverne placeres som en sektion  

 med egen identitet i Institut for Internationale Studier.  

 Ændringsforslaget skal også ses som en opfølgning af  

 regeringens beslutning om markering af en Auschwitzdag (den 27. januar) til  

 bl.a. at skabe opmærksomhed om risikoen for folkedrab.
Det lægges  

 til grund, at de nuværende aktiviteter på området vil  

 fortsætte i den nye ramme og i nært samarbejde med de  

 øvrige aktiviteter i Institut for Internationale Studier og Institut  

 for Menneskerettigheder.
Til nr. 3 Der henvises til udtalelse fra Grønlands  

 hjemmestyre (høringssvar nr. 49, jf.
L 183   bilag 7). Med henblik  

 på at kunne imødekomme eventuelle tilsvarende ønsker fra  

 Færøernes landsstyre foreslås, at loven ved kongelig  

 anordning kan sættes i kraft for såvel Færøerne som  

 Grønland med de afvigelser, som de særlige færøske  

 og grønlandske forhold tilsiger.
Pia Larsen (V)  

  Lisbeth L.
Petersen (V)  

  Troels Lund Poulsen (V)  Hanne Severinsen (V)  

  Pia Kjærsgaard (DF)  Peter Skaarup (DF)  

 Gitte Seeberg (KF) nfmd.  

  Pia Christmas-Møller (KF)  Jann Sjursen (KRF)  

 fmd.  Carsten Bo Jensen (S)  Jan Petersen (S)  

  Jeppe Kofod (S) Mogens Lykketoft (S)  

  Nicolai Wammen (S)  Margrete Auken (SF)  

  Morten Helveg Petersen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag omdelt på L 183 i URU Bilagsnr.
