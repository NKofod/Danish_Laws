 Et selskab, der drev næring med handel med fast ejendom, kunne ikke  

 fradrage de årlige indeksreguleringer på et indekslån i en kreditforening,  

 men indeksreguleringer skulle først tages i betragtning ved salgsopgørelse.
 Aktieselskabet A klagede for skatteåret 1983/84 over, at de stedlige  

 skattemyndigheder ikke havde godkendt selskabets fradrag på 236.993 kr. for  

 indeksregulering af realkreditlån i en ejerlejlighedsejendom.
 Det var oplyst, at selskabet, der bl.a. drev virksomhed med køb og salg af  

 ejendomme, herunder ejerlejlighedsejendomme, ved køb af en sådan ejendom  

 havde optaget prioritetslån i form af indekslån i en kreditforening.
Ved regnskabsaflæggelsen var der foretaget fradrag for indeksreguleringen  

 af prioritetsgælden med 236.993 kr.
Ved ansættelsen var dette fradrag ikke  

 godkendt under henvisning til en afgørelse fra Statsskattedirektoratet i en  

 tilsvarende sag, der er indarbejdet i ligningsvejledningen afsnit H 4.7. Det  

 er her angivet, at indeksreguleringer af realkreditlån i fast ejendom ikke  

 kan fradrages løbende i den skattepligtige indkomst.
Ved opgørelsen af  

 fortjeneste eller tab ved salg skal lånets samlede indeksreguleringer  

 medregnes, herunder indeksreguleringen på de af sælgeren præsterede afdrag i  

 tiden indtil salget.
Selskabets revisor gjorde gældende, at forholdet rettelig burde behandles  

 på samme måde som indeksregulering af private pantebreve, hvorom det i  

 ligningsvejledningen afsnit E 5.3.1.1. er angivet, at indeksregulering af  

 hovedstol eller restgæld ikke antages at skulle medregnes ved  

 indkomstopgørelsen, hverken for långiver eller låntager, bortset fra tilfælde  

 der omfattes af reglerne om spekulation eller næring.
Da der for selskabets  

 vedkommende var tale om næring, var revisoren af den opfattelse, at  

 indeksreguleringen vedrørte den løbende skattepligtige indkomst, og at  

 regnskabet for at opfylde betingelseme i årsregnskabs loven måtte indeholde  

 denne regulering af indkomsten.
 Landsskatteretten måtte imidlertid være enig i den af de stedlige  

 skattemyndigheder og Statsskattedirektoratet anlagte fortolkning, hvorefter  

 indeksreguleringen alene skal påvirke indkomstopgørelsen som et fradrag i  

 anskaffelsessummen for ejendommen ved opgørelsen af en eventuel fortjeneste.  

 Den påklagede ansættelse blev herefter stadfæstet.
 LV 1987, H 4.7.
 (* 1) Afgørelsen er offentliggjort i Skat 1988, nr. 9, side 549.
