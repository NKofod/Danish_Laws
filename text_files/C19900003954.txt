(Til samtlige kommuner) Efter bistandslovens § 134, stk. 3, om refusion af udgifter til flygtninge  

 m.fl., refunderes kommunernes udgifter til børn af flygtninge m.fl., der  

 optages i en daginstitution.
Det er den gennemsnitlige udgift pr. plads, der  

 kan anmeldes til refusion, jf.
Socialministeriets informationsbrev af 2. juni  

 1990 (* 1), pkt.
B.2.
 Der skal således ikke foretages en særskilt opgørelse af udgifter  

 vedrørende flygtningebørn.
Pkt.
B.3. i informationsbrevet fastlagde hvorledes ejendoms- udgifterne  

 skulle opgøres:
"3. Ejendomsudgifter i daginstitutioner opgøres efter principperne i Socialministeriets (nu ophævede) cirkulære af 27. december 1976 om  

 regnskabsaflæggelse og refusion, pkt. 28-32. Disse regler blev anvendt på  

 daginstitutionsområdet indtil 31. december 1986. Der kan opnås refusion også  

 udover de tidligere gældende maksimumsgrænser." Efter henstilling fra flere kommuner ændres dette.
Herefter opgøres  

 ejendomsudgifterne som 9 pct. af institutionernes driftsudgifter, og en  

 forholdsmæssig andel heraf kan anmeldes til refusion.
 Ændringen sker med virkning fra regnskabsåret 1990, dog således at de  

 kommuner, der endnu har mulighed for det, kan anvende reglen også for  

 regnskabsåret 1989.
