I medfør af § 3 og § 10 i lov nr. 743 af 14. november 1990 om visse forhold på telekommunikationsområdet fastsættes:
Anvendelse og definition § 1.  Denne bekendtgørelse omfatter vilkårene for  

 etablering og drift af service 900-tjenester.
Herved forstås ydelser stillet  

 til rådighed via det offentlige telefonnet, hvor televirksomhederne tillige  

 varetager registrering af forbruget af ydelsen samt fakturering og opkrævning  

 for denne.
Tjenesterne udbydes via en særlig serie af telefonnumre, der  

 begynder med cifrene »90« (service 900-numre).
 Stk. 2.  Bekendtgørelsen omfatter tillige grundlaget for  

 service 900-tjenesteudbydernes anvendelse af det offentlige net.
§ 2.  Service 900-tjenester udbydes til  

 televirksomhedernes telefonabonnenter.
Udbudet sker i det omfang, de  

 offentlige centralers udstyr i teknisk henseende giver mulighed for at spærre  

 og åbne for den enkelte telefonabonnents adgang til service 900-tjenester,  

 jf. §§ 15-17.
 Stk. 2.  Abonnenter tilsluttet offentlige  

 mobiltelefontjenester har adgang til service 900-tjenester på de i stk. 1  

 nævnte vilkår, jf. dog § 20.
§ 3.  Samtlige forhold over for telefonabonnenterne i  

 forbindelse med levering af service 900-tjenester varetages af  

 televirksomhederne.
En udbyder af service 900-tjenester får derfor ikke  

 kendskab til den enkelte bruger af tjenesten, medmindre den enkelte bruger  

 selv foranlediger dette.
Anmeldelse § 4.  Etablering og drift af service 900-tjenester  

 forudsætter, at udbyderen forinden har foretaget anmeldelse til Telestyrelsen  

 samt indgået en aftale med televirksomheden, jf. § 14.
 Stk. 2.  Anmeldelsen foretages på et særligt skema  

 udarbejdet af Telestyrelsen.
 Stk. 3.  Anmeldelsen sker ved televirksomhedernes  

 mellemkomst.
 Stk. 4.  Anmeldelsen skal indeholde følgende  

 oplysninger:
 Stk. 5.  Anmeldelse skal foretages for hvert ønsket  

 service 900-nummer/gennemvalgsserie.
 Stk. 6.  Anmeldte service 900-tjenester registreres i  

 Telestyrelsen.
 Stk. 7.  Et service 900-nummer/gennemvalgsserie kan kun  

 anvendes til udbud af service 900-tjenester inden for samme kategori.
 § 5.  Oplysning om, hvem der er udbyder af en given  

 service 900-tjeneste, kan fås ved henvendelse til Telestyrelsen.
Vilkår for udbud § 6.  Service 900-tjenester må ikke indeholde ydelser,  

 der er omfattet af statens eneret på telefonitjenesten.
Der må således ikke  

 formidles tale i sand tid mellem forskellige abonnenter tilsluttet det  

 offentlige telefonnet, f.eks. ved telefonmøde eller viderestilling.
 § 7.  En service 900-tjeneste skal indeholde en samlet  

 ydelse, således at der ikke forudsættes foretaget yderligere opkald til  

 service 900-numre for at få den annoncerede ydelse leveret.
 § 8.  Udbyderen af en service 900-tjeneste skal ved  

 annoncering og andre former for markedsføring informere tydeligt om følgende  

 forhold:
 § 9.  Overstiger betalingen for en service  

 900-tjeneste 1,50 kr. pr. minut (inkl. moms), eller opkræves et fast beløb  

 pr. opkald, skal udbyderen sikre, at der ved hvert opkald indledningsvis  

 informeres om prisen for brug af tjenesten.
§ 10.  Udbyderen skal sikre, at forbindelsen til  

 service 900-tjenesten afbrydes efter en passende periode set i forhold til en  

 naturlig brug af ydelsen.
Forbindelsen skal dog afbrydes senest efter 30  

 minutter.
 § 11.  Televirksomhederne kan undlade at opkræve  

 betaling for den del af et opkald, der overstiger 30 minutter.
 Stk. 2.  Televirksomhederne kan for samme periode  

 ligeledes undlade at afregne med service 900-udbyderne.
Kategorisering af service 900-tjenester § 12.  Udbud af service 900-tjenester kan kun ske  

 inden for følgende kategorier:
 Stk. 2.  For en tjeneste, der kan henføres til kategori  

 II, kan tjenesteudbyderen vælge at placere tjenesten i kategori III.
 Stk. 3.  Samtlige de i stk. 1 angivne takster er inkl.  

 moms.
 § 13.  For at en tjeneste kan henføres til kategori I  

 eller II, skal følgende indholdsmæssige kriterier være opfyldt:
Udbud, spærring og betaling § 14.  Udbud af service 900-tjenester forudsætter, at  

 der forinden er indgået en skriftlig aftale mellem udbyderen og  

 televirksomheden.
 Stk. 2.  Aftalevilkår og takstprincipper for  

 televirksomhedernes tjeneste skal godkendes af kommunikationsministeren.
§ 15.  Service 900-tjenester i kategori I er alment  

 tilgængelige.
Det vil sige, at alle telefonabonnenter har adgang til disse  

 service 900-tjenester.
 Stk. 2.  Service 900-tjenester i kategori II er  

 umiddelbart tilgængelige for telefonabonnenter under de telefoncentraler, som  

 giver mulighed for spærring, jf. § 16.
 Stk. 3.  Service 900-tjenester i kategori III er kun  

 tilgængelige for de telefonabonnenter, som har anmodet deres televirksomhed  

 om at få etableret adgang hertil, jf. § 17. Tjenester i kategori III kan dog  

 kun udbydes til telefonabonnenter under de telefoncentraler, som giver  

 teknisk mulighed for abonnenters individuelle adgang til kategori III.
§ 16.  Den enkelte telefonabonnent kan efter anmodning  

 få sin telefonforbindelse spærret for adgang til sevice 900-tjenester, som  

 udbydes inden for kategori II.
Anmodningen fremsættes til abonnentens  

 televirksomhed.
 Stk. 2.  De omkostninger, som er forbundet med første  

 spærring i henhold til stk. 1, afholdes af televirksomheden.
 Stk. 3.  Omkostninger i forbindelse med efterfølgende  

 åbning/spærring afholdes af abonnenten.
§ 17.  Den enkelte telefonabonnent kan efter anmodning  

 få sin telefonforbindelse åbnet for adgang til service 900-tjenester, som  

 udbydes inden for kategori III.
Anmodningen fremsættes til abonnentens  

 televirksomhed.
Anmodningen bekræftes skriftligt.
 Stk. 2.  De omkostninger, som er forbundet med første  

 åbning af adgang i henhold til stk. 1, afholdes af televirksomheden.
 Stk. 3.  Omkostninger i forbindelse med efterfølgende  

 spærring/åbning afholdes af abonnenten.
 § 18.  Uanset bestemmelserne i §§ 16 og 17 kan  

 televirksomheden spærre for en telefonabonnents adgang til service  

 900-tjenester, hvis abonnenten ikke betaler for brugen heraf.
 Stk. 2.  Omkostningerne i forbindelse med spærring i  

 henhold til stk. 1, afholdes af abonnenten.
 Stk. 3.  Spærring i henhold til stk. 1 omfatter ikke  

 abonnentens adgang til den almindelige telefonitjeneste samt tjenester, som  

 udbydes i kategori I.
 Stk. 4.  Ved manglende betaling af trafikafgifter er  

 televirksomheden berettiget til at lukke for den almindelige  

 telefonitjeneste, jf. televirksomhedernes vilkår for telefonabonnement.
§ 19.  Betaling for forbrug af service 900-tjenester i  

 kategori II og III specificeres på telefonregningen som et samlet beløb.
Den  

 del af betalingen, der udgør trafikafgifter til televirksomhederne,  

 specificeres særskilt.
 Stk. 2.  Betaling for forbrug af service 900-tjenester i  

 kategori I specificeres ikke.
 § 20.  Abonnenter tilsluttet offentlige  

 mobiltelefonnet har adgang til service 900-tjenester i henhold til indgåede  

 aftaler herom mellem de pågældende netoperatører.
 Stk. 2.  De i stk. 1 nævnte aftaler skal godkendes af  

 kommunikationsministeren.
 Stk. 3.  I forbindelse med godkendelsen vil der blive  

 foretaget en tilpasning af de i §§ 9 og 12 anførte beløbsgrænser.
Service 900-nævnet § 21.  Klager vedrørende overtrædelse af den  

 regulering, som er pålagt udbyderne af service 900-tjenester i medfør af §§  

 6-10 om vilkår for udbud og §§ 12 og 13 om kategoriseringen af tjenesterne,  

 behandles af Telestyrelsen.
 Stk. 2.  Klage efter stk. 1 kan indgives af enhver, der  

 har en retlig interesse heri.
 Stk. 3.  Telestyrelsen kan afvise en klage eller afgøre  

 sagen i realiteten.
 Stk. 4.  Telestyrelsen kan i forbindelse med  

 behandlingen af en klage i henhold til stk. 1 afkræve serviceudbyderen alle  

 nødvendige oplysninger om tjenestens drift og indhold.
 § 22.  Kommunikationsministeren nedsætter et service  

 900-nævn til at rådgive Telestyrelsen ved behandlingen af klager over service  

 900-tjenester i henhold til § 21.
 Stk. 2.  Nævnet består af 3 medlemmer, der udpeges af  

 kommunikationsministeren for 4 år ad gangen.
 Stk. 3.  Kommunikationsministeren fastsætter nærmere  

 regler for nævnets virksomhed, herunder regler om sagsbehandling.
§ 23.  Træffer Telestyrelsen afgørelse om, at en  

 service 900-tjeneste er udbudt i eller udøves i modstrid med denne  

 bekendtgørelses bestemmelser, kan Telestyrelsen henstille til udbyderen at  

 foretage de fornødne ændringer.
Ved gentagne eller grove overtrædelser kan  

 Telestyrelsen pålægge vedkommende televirksomhed at lukke for adgang til  

 tjenesten.
 Stk. 2.  Eventuel anke over lukning i medfør af stk. 1  

 har ikke opsættende virkning.
Straffebestemmelser § 24.  Med bøde straffes den, hvis udbud af en service  

 900-tjeneste fører til lukning i henhold til § 23.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Ikrafttræden § 25.  Bekendtgørelsen træder i kraft den 1. november  

 1991.
