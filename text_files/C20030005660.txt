 Vejledning om en a-kasses pligt til at vejlede mv.
 I bekendtgørelse nr. 481 af 10. juni 2003 er fastsat de  

 nærmere regler om en a-kasses pligt til at vejlede mv.
 Bekendtgørelsen er bygget op omkring en a-kasses minimumspligt til  

 at informere og vejlede om de rettigheder og pligter, som et medlem har efter  

 arbejdsløshedsforsikringsloven og i øvrigt efter arbejdsmarkedslovgivningen.
A-kassen afgør i vidt omfang selv, hvordan den vil informere,  

 vejlede og bistå et medlem.
Efter aftale med medlemmet kan a-kassen fx vælge  

 at  

 informere og vejlede via internettet, bl.a. i e-mails og i elektroniske  

 pjecer.  

 Pligten til at vejlede er dog en aktiv pligt.
A-kassen kan derfor ikke  

 begrænse  

 sin information eller vejledning ved blot at henvise til a-kassens eller  

 andres  

 hjemmeside.
Det er vigtigt, at et medlem bliver informeret om samspillet  

 mellem Arbejdsformidlingen (AF), a-kassen og andre aktører.
Vejledningen af  

 det  

 enkelte medlem skal derfor tilrettelægges således, at medlemmet får en  

 forståelse for dette samspil.
Ved den gode vejledning inddrages i et samarbejde de aktører, der  

 kan bidrage til at afklare et medlems muligheder.
På denne måde vil medlemmet  

 opleve vejledningen som en helhed og få det bedst mulige udbytte af denne.  

 Aktører, der kan bidrage til at afklare et medlems muligheder, kan fx være  

 kommuner, faglige organisationer og uddannelsessteder.
Det er vigtigt, at a-kassen i sin information og vejledning sætter  

 særlig fokus på aktiviteter, der kan sikre et medlems hurtige tilbagevenden  

 til  

 arbejdsmarkedet.
Dette er bl.a. aktiv arbejdssøgning og brug af redskaberne  

 under det intensive kontaktforløb.
Indsatsen skal være afbalanceret mellem  

 hensynet til medlemmets behov, motivation og orientering mod arbejdsmarkedet  

 og  

 hensynet til arbejdsmarkedets behov.
Kapitel 1 Generelle pligter Til § 1 A-kassens pligt til at vejlede et medlem om de  

 rettigheder og pligter, som medlemmet har efter lov om  

 arbejdsløshedsforsikring  

 m.v. samt i øvrigt efter arbejdsmarkedslovgivningen, fremgår af § 65,  

 stk. 1, i lov om arbejdsløshedsforsikring m.v.
Til § 2 § 2, stk. 1, er ikke udtømmende i forhold  

 til,  

 hvad der skal informeres om ved ledighedens indtræden efter § 65,  

 stk. 2, i lov om arbejdsløshedsforsikring m.v.
A-kassen skal således  

 også  

 informere om manglende rådighed ved sygdom mv., aftjening af værnepligt,  

 frihedsberøvelse, forsørgelse på institution samt om andre grunde til  

 manglende  

 rådighed, fx manglende bopæl og ophold i Danmark.
 A-kassen skal give informationen efter § 2 hurtigst muligt  

 efter ledighedens indtræden.
Til § 2, stk. 1, nr. 1 A-kassen skal informere et medlem om, at det er en  

 grundlæggende betingelse for ret til ydelser, at medlemmet er tilmeldt AF.
A-kassen skal herunder informere om, at medlemmet skal 1)  

 	  

    

 tilmelde sig AF på 1.  

 ledighedsdag, 2)  

 	  

    

 afmelde sig AF, når  

 medlemmet er syg eller i arbejde på fuld tid i mindst 14 dage, og 3)  

 	  

    

 gentilmelde sig AF,  

 når medlemmet igen skal have ydelser fra a-kassen.
 A-kassen skal også informere om, at et medlem skal være tilmeldt  

 AF for at kunne afvikle en effektiv karantæne.
 A-kassen skal endelig informere om, at et medlem kan til- og  

 afmelde sig AF ved brug af digitale selvbetjeningsværktøjer, og at medlemmet  

 kan få bistand af AF og a-kassen til at bruge disse værktøjer.
Til § 2, stk. 1, nr. 2 A-kassen skal informere om, at et medlem for at  

 bevare  

 retten til dagpenge skal lægge sit CV ind i AFs Job- og CV-bank,  

 »Jobnet.dk«,  

 på www.Jobnet.dk senest 1 måned efter tilmeldingen til AF.
 A-kassen skal informere om, at CVet skal indeholde en beskrivelse  

 af medlemmets kvalifikationer og tidligere joberfaring.
 A-kassen skal også informere om, at CVet vil indgå som et element  

 i en rådighedsvurdering af medlemmet.
 A-kassen skal endelig informere om, at et medlem kan få bistand af  

 AF og a-kassen til at lægge sit CV ind i AFs »Jobnet.dk«.
Til § 2, stk. 1, nr. 3 A-kassen skal informere et medlem om, at en del af  

 medlemmets rådighedsforpligtelse er at opretholde kontakten til AF, a-kassen  

 og  

 andre aktører gennem hele ledighedsforløbet.
At opretholde kontakten betyder bl.a., at medlemmet 1)  

 	  

    

 skal møde til  

 aktiviteter under det individuelt tilpassede kontaktforløb på AF, i a-kassen  

 og  

 hos andre aktører, 2)  

 	  

    

 skal give besked til  

 AF og a-kassen om forhold, der har betydning for, at kontakten kan  

 opretholdes,  

 fx ændringer i medlemmets opholds- og bopælsadresse, og 3)  

 	  

    

 skal give besked om  

 sygdom og ferie efter reglerne herom, herunder melde ferie senest 14 dage før  

 ferien skal holdes, medmindre der er tale om ferie på enkeltdage.
Til § 2, stk. 1, nr. 4 og 5 A-kassen skal informere om et medlems pligt til  

 aktivt  

 at søge rimeligt arbejde fra 1. ledighedsdag.
A-kassen skal også informere  

 om,  

 at et medlem har pligt til at kunne formidles rimeligt arbejde med dags  

 varsel  

 fra 1. ledighedsdag.
Medlemmet skal have information om, hvordan rimeligt  

 arbejde defineres, jf. bekendtgørelse om rådighed.
A-kassen skal også informere om, at et medlem aktivt skal søge  

 arbejde, og at medlemmet har pligt til at tage imod formidlet arbejde, når  

 medlemmet deltager i tilbud, medmindre der er givet en dispensation.
Det er  

 AF,  

 der kan give en sådan dispensation.
 A-kassen skal desuden informere om, at et medlem har pligt til at  

 søge job, der er slået op i AFs »Jobnet.dk«, efter krav fra AF eller  

 a-kassen.
 A-kassen skal endelig informere om, at mellem- eller højtuddannede  

 medlemmer kan have en særlig udvidet geografisk rådighedsforpligtelse.
Til § 2, stk. 3 A-kassen skal give medlemmet en overordnet  

 introduktion  

 til de rettigheder og pligter samt muligheder et medlem har efter  

 arbejdsmarkedslovgivningen.
Hovedvægten skal lægges på information om:
 1)  

 	  

    

 Kontaktforløbet og  

 hvad det som minimum indebærer af kontakt.
 2)  

 	  

    

 Jobformidling, bl.a.  

 som et vigtigt redskab i hele kontaktforløbet.
 3)  

 	  

    

 Hvad en jobplan er,  

 hvem der udarbejder den og hvordan.
 4)  

 	  

    

 De tilbud om  

 aktivering, der kan gives, og minimumskravene for aktivering.
 5)  

 	  

    

 Mulighederne for 6  

 ugers selvvalgt uddannelse, jf. lov om statens voksenuddannelsesstøtte og lov  

 om godtgørelse ved deltagelse i erhvervsrettet voksen- og efteruddannelse  

 samt  

 mulighederne for under ledighed i øvrigt at deltage i uddannelse.
Til § 2, stk. 4 A-kassen skal informere om, hvad det betyder for  

 retten  

 til ydelser, hvis et medlem ikke giver besked om sygdom og ferie efter  

 reglerne  

 herom, herunder om ikke at melde ferie senest 14 dage, før ferien skal  

 holdes.
Til § 3 A-kassen skal give informationen til alle  

 medlemmer,  

 a-kassen indplacerer i en (ny) dagpengeperiode, jf. bekendtgørelse om  

 beskæftigelseskrav og dagpengeperiode.
Til § 4 Pligten til at bistå egne medlemmer med digital  

 til- og  

 afmelding samt med at lægge et medlems CV ind i AFs »Jobnet.dk« fremgår  

 af  

 kapitel 6 i lov om en aktiv beskæftigelsesindsats.
A-kassen afgør selv, hvordan den vil yde bistand til det enkelte  

 medlem.
Hvis et medlem har behov for særlig bistand eller anmoder herom, skal  

 a-kassen yde denne særlige bistand.
Hvis et medlem tilmelder sig AF i a-kassen, har a-kassen pligt til  

 at informere om, at medlemmet skal lægge sit CV ind i AFs »Jobnet.dk«  

 hurtigst  

 muligt og senest 1 måned efter tilmeldingen til AF.
A-kassen har også pligt  

 til  

 at informere om, at AF og a-kassen yder den fornødne hjælp til, at medlemmet  

 kan bruge de digitale selvbetjeningsværktøjer og lægge sit CV ind i AFs  

 »Jobnet.dk«.
Til § 5 Pligten til at give individuel og personlig  

 vejledning  

 opstår, når et medlem enten selv beder a-kassen om det, eller når a-kassen  

 konstaterer, at medlemmet har et særligt behov for vejledning.
Det gælder fx  

 når medlemmet 1)  

 	  

    

 har særlige  

 rettigheder og pligter på grund af fx alder, 2)  

 	  

    

 har pligt til selv at  

 handle aktivt for at kunne få en ret, fx pligt til at søge om noget indenfor  

 en  

 given frist, 3)  

 	  

    

 skifter mellem to  

 ydelsesformer, fx hvis medlemmet skifter fra at få ydelser under ledighed til  

 at få barselspenge under barsel eller orlovsydelse under orlov til  

 børnepasning, 4)  

 	  

    

 har mistet eller står  

 over for at miste en ret, 5)  

 	  

    

 hører til en særligt  

 udsat gruppe på arbejdsmarkedet, eller 6)  

 	  

    

 har haft langvarig  

 ledighed.
 Det er også relevant at vejlede, når a-kassen konstaterer, at et  

 medlem har misforstået noget omkring sine rettigheder og pligter, en  

 afgørelse  

 mv.
Ud fra et medlems behov kan vejledningen gives enten skriftligt  

 eller ved en personlig samtale.
A-kassen kan også holde vejledningsmøder ud  

 over det obligatoriske møde i kapitel 2 for særlige udsatte grupper af  

 ledige.  

 Det kan fx være ledige med manglende danskkundskaber, som a-kassen ellers kun  

 vanskeligt kan vejlede.
Kapitel 2 Vejledningsmødet Til § 6, stk. 1 A-kassen skal under vejledningsmødet vejlede om de  

 samme  

 ting, som den har informeret om efter § 2. Vejledningen skal dog være  

 tilpasset og stilet til det enkelte medlem eller gruppe af medlemmer.  

 A-kassen  

 skal således også gå mere i dybden med den information, der er givet efter  

 § 2.
A-kassen skal give vejledningen på en sådan måde, at den bliver  

 målrettet mod de særlige rettigheder og pligter samt muligheder, som  

 medlemmet  

 eller medlemsgruppen eventuelt har.
Som eksempel kan nævnes ledige under 25  

 år  

 med og uden uddannelse som en gruppe med særlige rettigheder og pligter, og  

 ledige medlemmer, der som led i fx integrationsindsatsen har mulighed for at  

 få  

 særlige tilbud om undervisning i dansk mv.
Over for disse grupper vil det  

 også  

 kunne være hensigtsmæssigt at holde vejledningsmødet tidligt i  

 ledighedsforløbet.
 A-kassen kan i sin vejledning om mulighederne for at få arbejde på  

 det almindelige arbejdsmarked, om kontaktforløb, om tilbud efter lov om en  

 aktiv beskæftigelsesindsats samt om mulighederne for selvvalgt uddannelse  

 tage  

 udgangspunkt i et medlems CV, som er lagt ind i AFs »Jobnet.dk«.
Til § 6, stk. 2 Et medlem skal under mødet også vejledes om de  

 konsekvenser det har for retten til ydelser, hvis medlemmet ikke opretholder  

 kontakten til AF, a-kassen og andre aktører gennem ledighedsforløbet.
A-kassen skal vejlede om, hvad det vil sige at være selvforskyldt  

 ledig.
Et medlem skal herunder vejledes om, at afslag på formidlet arbejde,  

 tilbud mv. også gælder i tilfælde, hvor et medlem handler på en måde, der kan  

 sidestilles med afslag.
 Et medlem skal endelig vejledes om de fælles 1. gangs sanktioner  

 for selvforskyldt ledighed samt om tab af retten til ydelser som sanktion,  

 hvis  

 medlemmet bliver selvforskyldt ledig 2 gange indenfor 12 måneder.
Til § 7 Et medlem kan være forhindret i at komme til mødet  

 i  

 a-kassen på grund af fx arbejde (ordinært eller støttet) på dagen.
A-kassen  

 skal i så fald notere, at mødet ikke kunne holdes på det fastlagte tidspunkt,  

 og at der hurtigst muligt skal indkaldes til et nyt møde.
Til § 8 A-kassen skal holde møde med medlemmer, som er  

 indplaceret i en (ny) dagpengeperiode, jf. bekendtgørelse om  

 beskæftigelseskrav  

 og dagpengeperiode.
A-kassen skal også holde et sådant møde med medlemmer,  

 som  

 a-kassen har udbetalt ydelser til efter en overflytning.
A-kassen skal dog  

 ikke  

 holde møde med et overflyttet medlem, hvis a-kassen har sikret sig, at den  

 tidligere a-kasse har holdt møde med medlemmet.
A-kassen kan altid holde et møde med et medlem, hvor der gives  

 vejledning.
At a-kassen ikke har pligt til at holde et møde med medlemmet  

 efter  

 § 6, er således ikke til hinder for, at et møde kan holdes.
Kapitel 3 Konkret vejledningspligt Kapitlet i bekendtgørelsen omfatter situationer,  

 hvor  

 der er et særligt behov for vejledning af et medlem.
 Kapitlet er ikke udtømmende, idet en a-kasse altid har pligt til  

 at give et medlem individuel og personlig vejledning, når medlemmet har  

 særligt  

 behov herfor, jf. § 5, stk. 1.
Vejledningen skal i visse tilfælde gives i god tid, før en  

 begivenhed indtræder, fx retten til en ydelse udløber.
Hvis ikke andet er  

 fastsat betyder »i god tid«, at vejledningen skal gives senest 3 måneder, før  

 begivenheden indtræder.
Til § 16 Hvis a-kassen får oplyst, at et medlem vil flytte  

 til et  

 land uden for EØS, skal a-kassen vejlede om, at medlemmet kan bevare  

 medlemskabet af a-kassen under opholdet i udlandet.
A-kassen skal endvidere  

 vejlede om betingelserne for, at arbejde i udlandet kan indgå ved opgørelsen  

 af  

 beskæftigelseskravet i § 53 i lov om arbejdsløshedsforsikring m.v.
 Hvis et medlem oplyser, at medlemmet rejser til et andet EØS-land,  

 skal a-kassen vejlede om, at udmeldelse af a-kassen først bør ske, når  

 medlemmet har fået et arbejde og kan dokumentere at være blevet omfattet af  

 arbejdsløshedsforsikringen i det andet EØS-land.
A-kassen skal vejlede medlemmet om 1)  

 	  

    

 muligheder for at  

 blive genoptaget i a-kassen og få ret til ydelser, 2)  

 	  

    

 frister for ansøgning  

 om genoptagelse og deraf følgende medregning af arbejds- og  

 forsikringsperioder  

 fra det andet EØS-land, 3)  

 	  

    

 betingelser for  

 medregning af arbejds- og forsikringsperioder i forhold til retten til  

 efterløn.
A-kassen skal også vejlede medlemmet om muligheden for at bevare  

 medlemskabet af den danske a-kasse, hvis 1)  

 	  

    

 medlemmet er udsendt  

 af en dansk arbejdsgiver, eller 2)  

 	  

    

 medlemmet ikke kan  

 blive omfattet af arbejdsløshedsforsikringen i det andet EØS-land.
 A-kassen skal endelig vejlede om frister for ansøgning om  

 genoptagelse i a-kassen, hvis medlemmet skifter arbejde i det andet EØS-land  

 og  

 ophører med at være arbejdsløshedsforsikret.
Hvis et medlem ønsker at søge arbejde i et andet EØS-land, skal  

 a-kassen vejlede om muligheden for at få dagpenge i op til 3 måneder i det  

 andet EØS-land.
Medlemmet skal vejledes om, at al relevant dokumentation skal  

 gemmes.
 Der henvises til bekendtgørelse om arbejdsløshedsforsikring ved  

 arbejde mv. inden for EØS og i det øvrige udland og vejledning om  

 arbejdsløshedsforsikring i relation til EØS-landene.
 Hvis et medlem oplyser, at medlemmet rejser til Færøerne, skal  

 a-kassen vejlede om, at udmeldelse først skal ske, når medlemmet har fået  

 arbejde og kan dokumentere at være blevet omfattet af  

 arbejdsløshedsforsikringen på Færøerne.
Medlemmet skal vejledes om 1)  

 	  

    

 muligheder for at  

 blive genoptaget i a-kassen og få ret til ydelser, 2)  

 	  

    

 frister for ansøgning  

 om genoptagelse og deraf følgende medregning af arbejds- og  

 forsikringsperioder  

 fra Færøerne, og 3)  

 	  

    

 betingelser for  

 medregning af arbejds- og forsikringsperioder i forhold til retten til  

 efterløn.
Medlemmet skal også vejledes om muligheden for at bevare  

 medlemskabet af den danske a-kasse, hvis medlemmet 1)  

 	  

    

 skal arbejde på  

 Færøerne og arbejdet ikke forventes at overstige et halvt år, 2)  

 	  

    

 arbejder eller  

 opholder sig på Færøerne uden at have ret til at blive  

 arbejdsløshedsforsikret  

 der, og 3)  

 	  

    

 arbejder som  

 selvstændig erhvervsdrivende i væsentligt omfang på Færøerne.
 Medlemmet skal vejledes om, at al relevant dokumentation skal  

 gemmes.
 Der henvises til bekendtgørelse om medlems- og dagpengeret efter  

 arbejde eller ophold på Færøerne.
Til § 17 Andre ydelser fra en a-kasse kan fx være  

 overgangsydelse  

 og efterløn.
Til § 20, stk. 3 Et medlem skal bl.a. vejledes om, at medlemmet får  

 ret  

 og pligt til aktivering i hele perioden indtil det fyldte 60. år.
A-kassen  

 skal  

 også vejlede om, at medlemmet fortsat skal søge og kunne formidles rimeligt  

 arbejde.
Til § 23 Der henvises til bekendtgørelse om betaling af  

 medlems-  

 og efterlønsbidrag til en a-kasse med tilhørende vejledning.
Til § 23, stk. 6 Lov om fleksydelse administreres af direktoratet.  

 Det er  

 derfor som udgangspunkt direktoratet, der vejleder om rettigheder og pligter  

 efter denne lov.
Mange personer, der bliver visiteret til et fleksjob, vil  

 kun  

 få ret til fleksydelse, hvis der er betalt efterlønsbidrag uafbrudt frem til  

 det tidspunkt, hvor tilmeldingen til fleksydelsesordningen får virkning, dvs.  

 den 1. i måneden efter visitationen til fleksjob.
A-kassen skal derfor  

 vejlede  

 om, at det kan have konsekvenser for retten til fleksydelse at få  

 efterlønsbidrag tilbagebetalt.
Der henvises også til vejledningen til  

 § 24, stk. 3.
Til § 24, stk. 2 Ønsker et medlem at melde sig ud af a-kassen, fordi  

 a-kassen har truffet en bebyrdende afgørelse, skal a-kassen særligt vejlede  

 medlemmet om, hvilken betydning en udmeldelse vil få for en senere ret til  

 ydelser.
A-kassen skal herunder vejlede medlemmet om, hvad udmeldelsen kan  

 betyde, hvis en afgørelse eventuelt senere måtte blive ændret af direktoratet  

 eller Arbejdsmarkedets Ankenævn.
Der henvises også til § 25.
Til § 24, stk. 3 I forbindelse med udmeldelse skal a-kassen sikre  

 sig, at  

 et medlem er vejledt om, at det kan have konsekvenser for retten til  

 fleksydelse, hvis der ikke betales efterlønsbidrag til og med udgangen af den  

 måned, hvori medlemmet er visiteret til fleksjob.
 Der henvises til bekendtgørelse om standardvedtægt for anerkendte  

 a-kasser med tilhørende vejledning.
Til § 25, stk. 1 Når a-kassen træffer en afgørelse om, at et medlem  

 ikke  

 har ret til ydelser, fx på grund af en pålagt sanktion, skal a-kassen vejlede  

 medlemmet om, at det er en betingelse for ret til efterbetaling, hvis  

 a-kassens  

 afgørelse bliver ændret af direktoratet eller Arbejdsmarkedets Ankenævn, at  

 medlemmet har betalt medlemsbidrag og været tilmeldt AF (eventuelt som  

 personlig tilmeldt) og til rådighed for arbejdsmarkedet i den periode  

 efterbetalingen vedrører.
Kapitel 4 Øvrige bestemmelser Til § 27 Et medlem skal bl.a. oplyse om arbejdssøgning,  

 kontakten  

 til AF og andre aktører under kontaktforløbet, herunder om deltagelse i  

 tilbud  

 mv., der skal bidrage til en hurtig tilbagevenden til arbejdsmarkedet.
 Et medlem skal også oplyse, om medlemmet har lagt sit CV ind i  

 AFs »Jobnet.dk«, herunder om CVet er lagt ind indenfor fristen.
 Medlemmet skal endelig oplyse om ønsker for fremtidig  

 beskæftigelse, kurser eller uddannelse.
Til § 28 A-kassen skal notere, hvad et medlem er informeret  

 og  

 vejledt om under vejledningsmødet, jf. § 6, og under andre møder og  

 samtaler i a-kassen.
A-kassen skal desuden notere de oplysninger, som et medlem har  

 givet under møder og samtaler i a-kassen om 1)  

 	  

    

 arbejdssøgning, 2)  

 	  

    

 deltagelse i  

 kontaktforløb, herunder deltagelse i jobsøgningskurser og andre kurser, og 3)  

 	  

    

 ønsker for fremtidig  

 beskæftigelse, kurser eller uddannelse.
 Har et medlem deltaget et i kursus, skal a-kassen notere, hvilket  

 kursus medlemmet har gennemført og hvornår, medmindre kurset er blevet lagt  

 ind  

 i medlemmets CV i forbindelse med en ajourføring af medlemmets  

 kvalifikationer.
Hvis et medlem giver oplysninger i a-kassen, som er egnede til at  

 give anledning til tvivl om medlemmets ret til ydelser eller øvrige  

 rettigheder, skal a-kassen notere disse.
Der skal herefter ske en opfølgning  

 bl.a. i form af vejledning til medlemmet, hvis medlemmet har særligt behov  

 herfor, jf. § 5, stk. 1, i bekendtgørelsen.
 Ved møder eller samtaler om et medlems rådighed for  

 arbejdsmarkedet, skal a-kassen notere det ned, der fremgår af bekendtgørelse  

 om  

 rådighed med tilhørende vejledning.
 A-kassen skal endelig notere, om et medlem har fulgt en jobplan.
Til § 29 Der skal ske en udveksling af information mellem  

 a-kassen og AF af de oplysninger, som et medlem har givet til henholdsvis  

 a-kassen og AF.
 Udvekslingen sker umiddelbart efter, at medlemmet har været til  

 møde eller samtale i a-kassen eller på AF.
Til § 30 A-kassen kan fx opbevare oplysninger og  

 informationer  

 elektronisk i sit edb-system eller opbevare kopi af notaterne.
Opbevaring kan  

 også ske ved notering på medlemmets sag.
Til § 31 Bestemmelsen informerer om, hvilke konsekvenser det  

 kan  

 få, hvis en a-kasse ikke kan dokumentere, at der er givet information og  

 vejledning til et medlem.
 Hvis en a-kasse ikke har opfyldt sin pligt til at vejlede mv., er  

 et medlem som hovedregel henvist til at anlægge civilt søgsmål mod a-kassen  

 med  

 påstand om erstatning af det tab, fx af ydelser, som medlemmet måtte have  

 lidt.
Kapitel 5 Ikrafttræden Til § 31 Denne vejledning erstatter vejledning nr. 154 af  

 18.  

 december 2002.
