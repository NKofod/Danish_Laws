Ved noteveksling i Nairobi den 6. og 17. september 1985 er der indgået en  

 overenskomst mellem Danmark og Kenya, ifølge hvilken den danske regering i  

 årene 1985-88 yder et bidrag på 18.700.000 kroner til et  

 egnsudviklingsprojekt i Taita-Taveta.
Projektet vil medvirke til at bevare og  

 forbedre udnyttelsen af vand-, jord- og skovressourcer, hvilket sammen med  

 indførelsen af mere hensigtsmæssige dyrkningsmetoder og beplantning af  

 skovarealer vil give en forøget land- og skovproduktion og derigennem  

 forbedre levevilkårene for befolkningen i et af Kenyas udkantområder.
