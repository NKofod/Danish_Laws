Betænkning afgivet af Arbejdsmarkedsudvalget den 13. april  

 2005 Betænkning over Forslag til lov om ændring af lov om  

 arbejdsløshedsforsikring m.v., lov om aktiv socialpolitik, lov om dagpenge  

 ved  

 sygdom eller fødsel, lov om en aktiv beskæftigelsesindsats, lov om  

 retssikkerhed og administration på det sociale område og lov om integration  

 af  

 udlændinge i Danmark (Bekæmpelse af misbrug af sociale ydelser m.v., udvidelse  

 af kontrolbeføjelser, indførelse af  

  

 sanktioner, hurtig beskæftigelsesindsats m.v.) [af beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 1. marts 2005. Lovforslaget blev efter 1. behandling henvist  

 til  

 behandling i Arbejdsmarkedsudvalget.
Møder Udvalget har behandlet lovforslaget i 4 møder.
Tidligere behandling Lovforslaget er en noget ændret genfremsættelse af lovforslag nr.  

 L 89 fra folketingsåret 2004-05, 1. samling.
De høringssvar,  

 beskæftigelsesministeren  

 sendte i forbindelse med fremsættelsen af L 89, er blevet omdelt i udvalget.  

 Endvidere  

 er de spørgsmål, der blev stillet under behandlingen af L 89,  

 beskæftigelsesministerens  

 svar herpå samt betænkningen over L 89 blevet omdelt i udvalget.  

 Beskæftigelsesministeren  

 har den 8. marts 2005 sendt et nyt høringsnotat til udvalget.
Spørgsmål Udvalget har stillet 4 spørgsmål til beskæftigelsesministeren  

 til skriftlig besvarelse, som denne har besvaret.
Et af udvalgets spørgsmål  

 og  

 ministerens svar herpå er optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med det stillede ændringsforslag.
 Dansk Folkepartis medlemmer af udvalget er tilfredse med de  

 initiativer, der nu bliver iværksat mod misbrug af sociale ydelser.
Sociale ydelser er absolut sidste udvej for dem, der har mistet  

 deres indtægt ved beskæftigelse.
Derfor skal de heller ikke ødelægges af, at  

 der er nogle, der arbejder sort, samtidig med at de hæver sociale ydelser.
Det er i den forbindelse også vigtigt, at der ikke bliver åbnet  

 op for kontrol i private hjem.
Det er for Dansk Folkeparti uacceptabelt.
Dansk Folkeparti har dog en bekymring om det forhold, at en  

 person, der arbejder sort og dermed begår en ulovlig handling, vil få en  

 straf,  

 der kan komme til at gå ud over en ægtefælle, der ligeledes modtager en  

 social  

 ydelse.
Ifølge Justitsministeriet er der ikke noget ulovligt i den  

 fremgangsmåde,  

 men Dansk Folkeparti vil være opmærksom på, om der vil opstå utilsigtede  

 problemer på baggrund af §  

 40 a,  

 stk. 4, i lov om aktiv socialpolitik.
Skulle det ske, vil Dansk Folkeparti se  

 på, hvordan et eventuelt problem kan løses.
Det Radikale Venstres medlem af udvalget støtter regeringens  

 indsats mod sort arbejde, herunder også dette lovforslag.
Det Radikale  

 Venstre  

 vil dog holde øje med, om der med dette forslag er fundet en  

 rimelig  

 proportionalitet mellem det sociale bedrageri en person har  

 begået og den straf vedkommende og eventuelt ægtefællen fremover vil få.
Samtidig udtrykker Det Radikale Venstre principiel modstand mod  

 at anvende en aktiv beskæftigelsesindsats som en straf overfor en  

 person,  

 som har begået socialt bedrageri.
Det at anvende en aktiv  

 beskæftigelsesindsats  

 i straføjemed er efter Det Radikale Venstres opfattelse en nedvurdering af  

 indsatsen og en forkert prioritering af samfundsressourcer.
Det Radikale  

 Venstre mener, at rådighedsforpligtelsen er tilstrækkeligt håndhævet, hvis  

 den  

 ledige, der har begået socialt bedrageri, pålægges at være særligt aktiv i  

 sin  

 jobsøgning  

.
 Et  

  

 mindretal  

  

 i  

 udvalget (S) vil redegøre for sin stilling til lovforslaget og det stillede  

 ændringsforslag ved 2. behandling.
 Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Enhedslistens medlem af udvalget er imod sort arbejde og misbrug  

 af sociale ydelser.
Men dette lovforslag tager ikke fat på de egentlige  

 problemer, nemlig  

 at arbejdsgivere i så vel små som store virksomheder slipper alt for let fra  

 at  

 misbruge folk, som i mangel af muligheder for at få et ordinært arbejde, kan  

 fristes til at påtage sig sort arbejde.
Det er arbejdsgiverne, der har retten  

 til at lede og fordele arbejdet, og det er også dem, der har den største  

 gevinst ud af sort arbejde.
Derfor må en effektiv indsats på dette område  

 være  

 målrettet mod arbejdsgivernes ret til at drive virksomhed.  


  

 Der  

 vil der fortsat være tale om et system, hvor økonomisk svagt stillede bliver  

 trykket endnu længere ud over kanten af arbejdsmarkedet, hvilket næppe vil  

 forebygge endnu mere sort arbejde.
Samtidig betyder lovforslaget, at de  

 anklagede er skyldige, indtil andet er bevist.
 Tjóðveldisflokkurin, Inuit Ataqatigiit, Siumut, og  

 Fólkaflokkurin var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (V, DF, KF og RV):
Til § 7 1)  

  

 I  

  

 stk. 1  

  

 ændres datoen »1. juli 2005« til: »9. maj 2005«.
[Fremrykning af lovens ikrafttræden] Bemærkninger Til nr. 1 Det foreslås at fremrykke lovens ikrafttrædelsesdato, således at  

 loven træder i kraft den 9. maj 2005.
Baggrunden for ændringsforslaget er lovforslagets sammenhæng med  

 skatteministerens lovforslag L 96 om udmøntning af Fairplaykampagnen, som  

 blev  

 fremsat den 23. februar 2005. I dette lovforslag foreslås det, at loven  

 træder  

 i kraft dagen efter bekendtgørelsen i Lovtidende.
Regeringen finder det mest  

 hensigtsmæssigt, at de to love træder i kraft snarest muligt og i tidsmæssig  

 sammenhæng.
 Af hensyn til kommunernes mulighed for at vejlede  

 kontanthjælpsmodtagere m.fl. om de nye regler og indrette deres  

 administration  

 i forhold til reglerne er ikrafttrædelsestidspunktet dog foreslået til den 9.  

 maj 2005.
 Ændringsforslaget skønnes at medføre en mindreudgift for staten  

 på ca. 4,3 mio. kr. til dagpenge i 2005.
 Ændringsforslaget skønnes at medføre en offentlig mindreudgift  

 til sygedagpenge på ca. 0,2 mio. kr. i 2005. Heraf skønnes den statslige  

 mindreudgift at beløbe sig til ca. 0,1 mio. kr. i 2005 og den kommunale  

 mindreudgift til ca. 0,1. mio. kr.
Ændringsforslaget skønnes at medføre en merudgift til aktivering  

 for staten på ca. 1 mio. kr. i 2005 og for kommunerne på op til 0,9 mio. kr.  

 i  

 2005. Kommunernes udgifter vil være omfattet af budgetgarantien.
Statens  

 merudgift til refusion til kommunerne i forbindelse med deres  

 aktiveringsindsats  

 skønnes at være op til 0,3 mio. kr. i 2005.
 Ændringsforslaget forventes ikke  

 i øvrigt at medføre mindre- eller merudgifter af betydning for staten eller  

 kommunerne.
 Ændringen forventes at  

 indebære  

 en ubetydelig administrativ merbelastning.
 En oversigt over Folketingets sammensætning er optrykt i  

 betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Anne‑Marie Meldgaard (S)   

 Bjarne Laustsen (S)  

  

  nfmd.  

  

 Jan Petersen (S)   

 Lone Møller (S)   

 Mette Frederiksen (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut, og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 20 Bilagsnr.
Titel 1 Høringssvar og andet materiale vedr.
L 89 fra  

 folketingsåret 2004-05, 1.samling 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Høringsnotat, fra beskæftigelsesministeren 5 Ændringsforslag, fra beskæftigelsesministeren 6 1. udkast til betænkning 7 2. udkast til betænkning 8 3. udkast til betænkning Oversigt over spørgsmål og svar vedrørende L 20 Spm.nr.
Titel 1 Spm. om ministerens kommentarer til rapporten »Handelserhvervene  

 og den sorte økonomi« fra Handelskartellet, og ministerens svar herpå 2 Spm. om uddybning af svaret på spørgsmål 1, til  

 beskæftigelsesministeren, og ministerens svar herpå 3 Spm. om uddybning af bemærkningerne til ændringsforslag  

 nr. 1, til beskæftigelsesministeren, og ministerens svar herpå 4 Spm. om ministerens kommentarer til de i 2. udkast til  

 betænkning anførte betænkeligheder, til beskæftigelsesministeren, og  

 ministerens svar herpå Bilag 2 Et af udvalgets spørgsmål til  

 beskæftigelsesministeren og dennes svar herpå Spørgsmålet og svaret er optrykt efter ønske fra udvalget.
 Spørgsmål nr.  

 4  

 :
Ministerens kommentarer udbedes til de bekymringer, som er  

 anført i 2. udkast til betænkning, jf.
L 20-bilag 7.
 Svar:
Jeg kan henholde mig til mit svar af 10. december 2004 på L 89   

 spørgsmål 3 (Folketingsåret 200405 - 1. samling) om samme emne.
Svaret  

 vedlægges.
 Beskæftigelsesministeriet har hørt  

 Justitsministeriet og kan herefter udtale følgende:
 Lovforslaget har i henhold til § 24,  

 stk. 1, i cirkulære nr. 159 af 16. september 1998 om bemærkninger til  

 lovforslag og andre regeringsforslag og om fremgangsmåden ved udarbejdelse af  

 lovforslag, redegørelser, administrative forskrifter m.v. været forelagt for  

 Justitsministeriet til lovteknisk gennemgang.
Justitsministeriets lovtekniske  

 gennemgang indebærer bl.a., at der foretages en indholdsmæssig gennemgang af  

 de  

 udkast til lovforslag, som forelægges Justitsministeriet.
Lovforslagene  

 bedømmes  

 i forhold til f.eks. grundloven, dennes grundsætninger og almindelige  

 retsprincipper, EU-retten og centrale tværgående love, navnlig  

 forvaltningsloven, offentlighedsloven, retsplejeloven og straffeloven.
Også  

 forholdet til generelle internationale menneskerettighedskonventioner  

 vurderes  

 i relevant omfang.
 Beskæftigelsesministeriet skal endvidere bemærke til spørgsmål 3  

 vedrørende forslaget til den nye §  

 40 a,  

 stk. 4:
 Efter lov om aktiv socialpolitik udmåles hjælpen til ægtepar som  

 summen af de beløb, som hver af ægtefællerne er berettiget til i hjælp.  

 Har ansøgeren eller ægtefællen arbejdsindtægter,  

 trækkes disse fra i den samlede hjælp.
Hvis en af ægtefællerne  

 arbejder uden at oplyse kommunen om det, kan den anden ægtefælle derved opnå  

 en  

 økonomisk gevinst, fordi hjælpen til denne ikke nedsættes som følge af den  

 andens indtægter ved arbejde.
Et ægtepar, hvor begge modtager fuld  

 kontanthjælp, samtidig med at den ene af ægtefællerne arbejder på fuld tid,  

 vil  

 derfor samlet set få en stor økonomisk gevinst ved det arbejde.
Sagt på en  

 anden måde: det sorte arbejde har indflydelse på begge ægtefællers økonomi.
 Reglerne om kontanthjælp tager i øvrigt udgangspunkt i det  

 generelle princip om, at der er en gensidig offentligretlig forsørgelsespligt  

 mellem ægtefæller.
Det gensidige forsørgelsesprincip betyder som udgangspunkt, at  

 begge ægtefæller aktivt skal søge at udnytte deres arbejdsmuligheder.
Det vil  

 sige, at hvis den ene ægtefælle ikke står til rådighed, kan der heller ikke  

 udbetales kontant- eller starthjælp til den anden.
På samme måde tager lovens gældende regler om sanktioner  

 udgangspunkt i det gensidige forsørgelsesprincip.
Sanktioner ved fx afvisning  

 af tilbud efter lov om en aktiv beskæftigelsesindsats eller udeblivelse fra  

 tilbud omfatter således også en ægtefælle.
Hvis man vælger at undtage  

 ægtefæller fra de nye sanktioner i forslaget, vil man komme til at bryde med  

 et  

 princip, der gælder for de øvrige sanktioner i loven.
 Hvad angår spørgsmål 4 bemærkes:
 Det forudsættes, at der i spørgsmålet tænkes på lovforslagets §  

 1, nr. 2, og § 1, nr. 4, hvorefter den maksimale karantæne ved et  

 a-kassemedlems forseelse over for kassen i form af uagtsomhed hæves fra 37  

 til  

 74 timer, og bemærkningerne til lovforslaget, hvori det anføres, at den  

 administrativt fastsatte karantæne med mindre beløb samtidig hæves fra 20 til  

 37 timer.
 Efter gældende regler er der således allerede sanktioner i  

 forbindelse med uagtsomhed.
