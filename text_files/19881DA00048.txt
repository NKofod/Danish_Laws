Nr BTB 48 Betænkning over Forslag til folketingsbeslutning om ændring af  

 retsplejelovens regler om tredjeinstansbevilling   

 Nr B 48 1988-89, 1. samling Afgivet af Retsudvalget Afgivet: 19890509 Udvalget har behandlet beslutningsforslaget i nogle møder og har herunder stillet spørgsmål til justitsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Fremskridtspartiets medlemmer af udvalget) forslaget til  

vedtagelse med det stillede ændringsforslag.
 Et mindretal (Det Konservative Folkepartis, Venstres, Det Radikale  

 Venstres og Centrum-Demokraternes medlemmer af udvalget) indstiller forslaget  

 til forkastelse ved 2. (sidste) behandling.
 Et andet mindretal (Kristeligt Folkepartis medlem af udvalget) vil  

 redegøre for sin stilling til forslaget og det stillede ændringsforslag ved  

 2. (sidste) behandling.
Ændringsforslag Af et mindretal (SF), tiltrådt af et mindretal (S og FP):
Til teksten 1) Teksten affattes således:
»Folketinget pålægger regeringen at fremsætte lovforslag om ændring  

 af retsplejeloven således, at kompetencen til at træffe afgørelse om  

 tredjeinstansbevillinger ved anke- og kæremål ikke længere henligger under  

 Justitsministeriet eller anden instans inden for den udøvende magts  

 område.« Bemærkninger Til nr. 1 Ændringsforslaget indebærer dels, at det ikke fastlægges, hvilket organ  

 der skal behandle ansøgninger om tredjeinstansbevillinger, dels, at også  

 tredjeinstansbevillinger i civile sager fjernes fra Justitsministeriet og  

 sammen med bevillingerne til straffesager henlægges til et organ uden for den  

 udøvende magts område.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
