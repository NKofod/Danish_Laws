Tillægsbetænkning afgivet af Det  

 Energipolitiske Udvalg den 26. maj 1999 Tillægsbetænkning over Forslag til lov om CO2-kvoter for  

 elproduktion Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til miljø- og  

 energiministeren, som denne har besvaret skriftligt.
Udvalget har endvidere  

 til forslag til lov om elforsyning, L 234, stillet spørgsmål til  

 miljø- og energiministeren vedrørende den samlede elreform.  

 Nogle af udvalgets spørgsmål til miljø- og  

 energiministeren og dennes svar herpå er optrykt som bilag til  

 tillægsbetænkningen.
Endvidere har udvalget til lovforslaget og/eller  

 lovforslag nr.
L 234 modtaget skriftlige henvendelser fra:
Andersen, Jan Bruhn, Svendborg, Christensen, Flemming, borgmester i Vejle Kommune, Dahlstrøm, Steen, borgmester i Middelfart Kommune, Hvejsel, Peder, fungerende borgmester i Fredericia Kommune, Skov, Leif, borgmester i Børkop Kommune og I/S Vestjyske Net.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis, Det  

 Radikale Venstres og Fremskridtspartiets medlemmer af udvalget) lovforslaget  

 til vedtagelse i den affattelse, hvori det foreligger efter 2.  

 behandling.
Et mindretal inden for flertallet (Socialistisk  

 Folkepartis medlem af udvalget) har i forbindelse med afgivelse af  

 tillægsbetænkning lagt vægt på, at der er tale om en  

 foreløbig CO2 -kvotefordeling mellem Elkraft og Elsam,  

 således som det fremgår af ministerens svar på  

 spørgsmål 195 til lovforslag nr.
L 234, som er optrykt som bilag  

 til tillægsbetænkningen.
Det fremgår endvidere af svaret,  

 at der er visse beregningstekniske detaljer, der skal fastlægges, inden  

 kvoterne kan fordeles endeligt.
Det vil sige, at selv om kvotefordelingen i  

 hovedtræk fastlægges i lovforslaget, er der visse  

 fortolkningsmuligheder.
De berørte elproducenter vil desuden blive  

 hørt, inden udledningstilladelserne fordeles endeligt.
 Et mindretal (Dansk Folkepartis,  

 Centrum-Demokraternes og Enhedslistens medlemmer af udvalget) indstiller  

 lovforslaget til forkastelse.
Martin Glerup (S) fmd.  

Helge Mortensen (S) Lis Greibe (S)
Erik Mortensen (S)
Henning Gjellerod (S)
Anni Svanholt (SF)
Ebbe Kalnæs (CD)
Dorit Myltoft (RV)
Søren Kolstrup (EL)
Peter Hansen-Nord (V)
Harald Kjøller (V) Helga Moos (V)  

 Kim Andersen (V)
Frank Dahlgaard (KF) Tom Beck (KF)
Aase D.
Madsen (DF) nfmd.  

Kim Behnke (FP) Kristeligt Folkeparti havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og dennes svar herpå Spørgsmål nr. 30:
Hvordan sikres en samfundsøkonomisk og  

 miljømæssigt optimal produktionsfordeling øst og vest for  

 Storebælt, og hvorledes vil CO2-kvoterne være  

 fordelt? Svar:
Produktionsfordelingen foretages i det daglige efter  

 selskabsøkonomiske dispositioner.
En samfundsøkonomisk og  

 miljømæssigt optimal produktionsfordeling kan sikres ved, at  

 elproducenterne har de rigtige prissignaler i den daglige lastfordeling.  

 Brændsels- og elpriserne er overvejende internationalt bestemt.  

 Incitamenter til miljømæssigt optimal produktionsfordeling kan  

 fås ved at internalisere miljøomkostningerne i de almindelige  

 produktionsomkostninger.
Dette er allerede sket med hensyn til  

 elproducenternes udledning af f.eks. svovldioxid og kvælstofoxider.
Med  

 lovforslag nr.
L 235 sikres, at producenterne nu også tager  

 CO2 -mæssige hensyn i lastfordelingen.
 Med hensyn til fordelingen af kvoterne mellem øst  

 og vest henvises til svaret på spørgsmål 195 (L 234  

 bilag 94).
 Spørgsmål nr. 31:
Hvordan vil et elkabel mellem øst og vest i Danmark  

 påvirke produktionsfordelingen, samfundsøkonomisk og  

 miljømæssigt? Svar:
I rapporten »Fordele og ulemper  

 ved etablering af en elektrisk forbindelse under Storebælt« fra 1996, udarbejdet af elselskaberne og  

 Energistyrelsen, blev det vurderet, at der ville kunne opnås  

 driftsbesparelser på 3-3,5 mio. kr. årligt som følge af  

 bedre optimering af driften af elsystemerne i Nordel-området.
Dette er  

 et lille beløb i forhold til de økonomiske fordele, der  

 opnås ved handel på de andre elforbindelser.
Forklaringen er, at  

 forskellen mellem elsystemerne i Øst- og Vestdanmark er langt mindre  

 end de tilsvarende forskelle mellem Danmark og Norge/Sverige.
Rapporten siger endvidere: En elektrisk  

 storebæltsforbindelse vil kun have miljømæssige fordele i  

 den udstrækning, der er forskel på den miljømæssige  

 standard af elforsyningen i Elsam og Elkraft.
Der er imidlertid kun små  

 forskelle i virkningsgrader og røgrensningsudstyr, så muligheden  

 for at reducere udledningen af SO2 og NOx samt  

 muligheden for CO2-besparelser er meget lille, når der tages  

 hensyn til energitabet ved overføring.
 Spørgsmål nr. 32:
Hvordan vil produktionsfordelingen mellem Elkraft og Elsam  

 være for perioden 2000-2003, såfremt der kun fandtes én  

 national CO2-kvote? Svar:
 Svaret på dette spørgsmål hviler  

 på et meget stort antal forudsætninger om elpriser,  

 brændselspriser og tekniske data for de enkelte produktionsanlæg  

 og er derfor forbundet med stor usikkerhed.
Beregninger fra Energistyrelsen tyder på, at en  

 økonomisk lastfordeling for hele det danske elsystem under ét  

 med én fælles national CO2-kvote vil have en tendens  

 til at flytte en del af elproduktionen vestpå i år 2000 og 2001 i  

 forhold til beregninger for øst og vest hver for sig.
Forklaringen  

 herpå er, at Elsam i øjeblikket har flest nye og effektive  

 produktionsanlæg.
I 2002 og 2003 vil dette ændre sig væsentligt,  

 idet Avedøre 2 går i drift i slutningen af 2001. Det betyder, at  

 der tages et stort naturgasfyret anlæg i brug med høj  

 virkningsgrad.
Dette anlæg vil forskyde produktionsfordelingen mere  

 østpå.
 Spørgsmål nr. 33:
Kan ministeren bekræfte, at  

 CO2-kvotefordelingen mellem Elkraft og Elsam ikke forhindrer en  

 fortsat effektivisering af kraftvarmeværkerne? Svar:
Ja.
En effektivisering medfører mindre  

 CO2-udledning.
Desuden fratrækkes varmesidens bidrag til  

 CO2-udledningen i opgørelsen af elproducenternes  

 CO2-udledning, således at en øgning af  

 kraftvarmeleverancen alt andet lige normalt medfører en reduktion af  

 elsidens CO2-udledning.
Den reducerede CO2-udledning vil i begge  

 tilfælde have en værdi, som ikke fandtes før lovforslag  

 nr.
L 235. Værdien kan realiseres ved at sælge overskydende  

 kvoter eller bruge det reducerede udslip til at øge elproduktionen og  

 opnå en indtægt herfra.
Spørgsmål nr. 195 til lovforslag nr.
L  

 234:
Ministeren bedes kommentere henvendelsen af 19. maj 1999  

 fra Elkraft, jf.
L 234 - bilag 93.
 Svar:
Der henvises til vedlagte notat fra Energistyrelsen, som  

 belyser kvotefordelingen nærmere.
Ud over at kommentere Elkrafts  

 forslag kommenterer notitsen også et forslag fra Elsam.
På baggrund af analyserne i notatet og de  

 drøftelser, der har været, vil jeg fremlægge et  

 ændringsforslag til L 235 (forslag til lov om  

 CO2-kvoter for elproduktion), som løser det af  

 Elkraft rejste spørgsmål vedrørende anvendelse af  

 orimulsion, og som desuden fjerner bemyndigelsen til at tilbageholde kvoter  

 til nye producenter.
Herved opnås en ligestilling af eksisterende og  

 nye producenter med hensyn til at erhverve udledningstilladelser til nye  

 anlæg.
Energistyrelsen, den 20. maj 1999 NOTAT Fordelingen af  

 CO2-udledningstilladelser.
Papiret beskriver dels det kvotefordelingsprincip, som  

 ligger i lovforslag nr.
L 235, dels forslag fra hhv.
Elkraft og Elsam.
Det  

 understreges, at papiret ikke kan bruges som udgangspunkt for den endelige  

 tildeling af udledningstilladelser.
Denne vil efter lovforslaget skulle finde  

 sted efter en høring af elproducenterne.
 Lovforslagets kvotefordeling.
Efter lovforslaget tænkes kvoterne fordelt på  

 de enkelte elproducenter med udgangspunkt i  

 CO2-udledningerne i 1994-98 under hensyntagen til  

 eventuelle nye elproducenters budgetterede CO2 -udledning  

 samt efter høring af de berørte elproducenter.
Den enkelte  

 producent   eller evt. efter ønske en sammenslutning af elproducenter  

   modtager hvert år en udledningstilladelse gældende for det  

 følgende år.
Anvendelse af historiske udledninger som grundlag  

 genfindes i den amerikanske kvoteordning for svovludledning fra  

 kraftværker.
Producenterne får herudover en mulighed for at  

 opspare ikke brugte udledningstilladelser.
Opsparingsmuligheden fordeles  

 på samme måde som udledningstilladelserne.
Både  

 udledningstilladelser og opsparet CO 2 kan handles.
Fordelingen af kvoten forventes efter  

 lovbemærkningerne at ske på den måde, at der  

 beregningsmæssigt   først reserveres en udledningstilladelse til  

 den del af elproduktionen, der knytter sig til kraftvarme.
Denne kaldes »modtrykskvoten«.
Herefter fordeles resten af kvoten i forhold til den  

 historiske CO2-udledning fra elproduktion uden ledsagende  

 varmeproduktion.
Denne kaldes »kondenskvoten«.
Lovforslaget opererer med en bagatelgrænse på  

 100.000 tons CO2. Kraftvarmeproducenter under  

 bagatelgrænsen får ikke udmeldt en udledningstilladelse.
Deres  

 udledning medregnes dog ved tildelingen af udledningstilladelser,  

 således at summen af uddelte udledningstilladelser og udledning fra  

 anlæg under bagatelgrænsen ikke overskrider den samlede  

 kvote.
Der åbnes i lovforslaget for, at der kan  

 tilbageholdes en del af kvoten til nye elproducenter.
Med det fremsatte  

 ændringsforslag ændres dette til, at der ikke reserveres  

 udledningstilladelse til nye elproducenter.
Desuden er der visse  

 beregningstekniske detaljer, der skal fastlægges, inden kvoterne kan  

 fordeles endeligt.
Her tænkes blandt andet på virkningsgrader for  

 de enkelte elproduktionsanlæg.
Selv om kvotefordelingen altså i  

 hovedtræk fastlægges i lovforslaget, er der visse  

 fortolkningsmuligheder.
Derfor er der i lovforslaget indlagt en høring  

 af de berørte elproducenter, førend udledningstilladelserne  

 fordeles.
Energistyrelsen har haft en drøftelse med Elkraft  

 og Elsam hver for sig om kvotefordelingsprincipperne.
Begge har meddelt, at  

 de har alternative forslag til, hvordan kvoterne kunne fordeles.
Elkraft har  

 skrevet til miljø- og energiministeren, og Elsam har skrevet til  

 Energistyrelsen herom den 18. maj 1999.
 Elkrafts forslag.
Elkraft mener ikke, det er rigtigt at benytte et historisk  

 udgangspunkt.
Elkraft er desuden af den opfattelse, at de får for lidt  

 af den såkaldte »modtrykskvote«.
Endvidere mener Elkraft, at de   på grund af  

 det historiske udgangspunkt for kvoterne   straffes for miljøvenlige  

 brændselsomlægninger, der tidligere er foretaget, f.eks.  

 orimulsion på Asnæsværket.
Endelig har Elkraft  

 påpeget, at tildelingen af kvoter til nye producenter diskriminerer de  

 eksisterende producenter.
Elkraft foreslår, at der tages hensyn til disse  

 forhold, men foreslår ikke en operativ metode som alternativ.
Nedenfor  

 belyses en fortolkning af Elkrafts metode.
 Elsams forslag.
Elsam mener heller ikke, det er rigtigt at benytte et  

 historisk udgangspunkt.
Elsam peger desuden på tekniske vanskeligheder  

 i lovforslaget ved håndtering af nye producenter.
Elsam foreslår en metode, hvor den installerede  

 eleffekt i naturgasfyrede anlæg samt kulfyrede anlæg med  

 afsvovling anvendes som fordelingsnøgle.
Fordelingsnøglen vil  

 således ændre sig, når eksisterende anlæg bliver  

 skrottet, og nye anlæg går i drift.
 Sammenligning.
Nedenfor sammenstilles konsekvenserne for kvotefordelingen  

 øst-vest af de forskellige forslag.
Der er vist Elkrafts og Elsams  

 andel af kvoten til centrale værker.
Dvs. kvoten til decentrale  

 værker er holdt uden for beregningen (med en mindre undtagelse).
I tabel 1 vises en foreløbig beregnet  

 kvotefordeling efter lovforslaget.
Der er foretaget en ren historisk  

 baseret fordeling uden korrektioner og uden nye producenter.
Det  

 bemærkes, at fordelingen 42/58 svarer til fordelingen af den historiske  

 elproduktion på de samme anlæg.
Dette er til dels et  

 tilfælde, som må tilskrives, at Elsam og Elkraft historisk i  

 gennemsnit har haft lige god elproduktion i CO2  

 -mæssig henseende, når der tages hensyn til kraftvarmeleverancer,  

 eleksport m.m.
Elkraft har haft en lidt højere andel af  

 kraftvarmeleverancen end de 42 %, men til gengæld en mindre del af  

 eleksporten og formentlig en lavere virkningsgrad på grund af  

 færre nye anlæg.
L 235 2000 2001 2002 2003 Elkraft 42 % 42 % 42 % 41 % Elsam 58 % 58 % 58 % 59 % Tabel 1. Fordeling af central elværkskvote.  

 Inklusive elværksejede decentrale værker.
Foreløbig  

 beregning.
Det bemærkes desuden, at hvis man kun betragter  

 kvoten til de centrale værker, får Elkraft 41 % heraf.
Forskellen  

 til de 42 % skyldes, at de centrale kraftværker ejer relativt flere  

 decentrale værker i Elkraft-området.
Elkraft har anført, at med lovforslagets  

 kvotefordeling vil Elkraft-området ikke i år 2000 kunne forsyne  

 sig selv med el under kvoten.
Energistyrelsen er ikke enig heri.  

 Ifølge Energistyrelsens beregninger vil Elkraft-området under  

 kvoten i år 2000 kunne producere sit eget elforbrug.
Der er yderligere  

 plads til en eleksport i størrelsesordenen 4 TWh, men eleksporten vil  

 hovedsageligt finde sted fra Elsams område.
Der er to forklaringer  

 herpå.
Den ene er, at halvdelen af Sønderjyllands  

 Højspændingsværk er tysk ejet og producerer omkring 2 TWh  

 til eksport.
Det har været tilfældet i mange år og er  

 derfor også forudsat i kvoteberegningen på grund af det  

 historiske udgangspunkt.
Den anden del af forklaringen er, at  

 størsteparten af den private decentrale kraftvarme og vindkraft ligger  

 i Elsam-området.
En del af Elsams »hjemmemarked« er derfor  

»optaget«, hvorfor en  

 del af Elsams produktion på centrale værker må sælges  

 på eksportmarkedet.
Det betyder ikke i sig selv, at Elsam »har fået for meget«,  

 hvis kvoten fordeles som i tabel 1.
I tabel 2 ses en foreløbig beregning ud fra  

Elkrafts forslag.
Der er indregnet effekten af, at der korrigeres for  

 eleksport, inden kvoten udregnes (giver Elkraft ca. 2½ procentpoint mere).  

 Desuden er det antaget, at Asnæsværkets blok 5 historisk har  

 fyret med kul i stedet for orimulsion (giver Elkraft godt ½ procentpoint  

 mere). Effekten af Elkrafts forslag om en anden fordeling af »modtrykskvoten«  har ikke  

 kunnet beregnes, da det endnu ikke er velbeskrevet.
Et første  

 forsøg på en beregning efter Elkrafts forslag gav ikke anledning  

 til ændring af den centrale kvotefordeling mellem Elsam og Elkraft.
 Elkrafts forslag giver altså Elkraft en  

 større andel af kvoten end efter lovforslaget.
Elkrafts forslag 2000 2001 2002 2003 Elkraft 45 % 45 % 45 % 44 % Elsam 55 % 55 % 55 % 56 % Tabel 2. Fordeling af central elværkskvote.  

 Foreløbig beregning.
I tabel 3 ses kvotefordelingen efter Elsams  

 forslag.
For at udføre beregningen har det været  

 nødvendigt at foretage en del fortolkninger af Elsams metode.
Det er  

 valgt ikke at betragte Kyndbyværket som naturgasfyret, selv om en af  

 blokkene på værket kan fyre med naturgas.
Blokken  

 kører meget lidt, og når den kører, bruger den  

 sædvanligvis olie.
Til gengæld er det valgt at medregne  

 Herningværket og Østkrafts blok 6, selv om det er kulfyrede  

 værker uden afsvovling.
Det er antaget, at der ikke bygges  

 afsvovlingsanlæg på de gamle 270 MW-enheder, som er ved at  

 gå ud af drift, men som ikke er skrottet.
Hvis dette skete, kunne det  

 forrykke billedet i Elsams favør.
Elsams forslag giver altså en væsentligt  

 højere kvote til Elsam i de to første år end den kvote,  

 de ville få efter lovforslaget.
Når Avedøre 2 går i  

 drift, er forskellen mindre.
Elsams forslag 2000 2001 2002 2003 Elkraft 34 % 34 % 40 % 40 % Elsam 66 % 66 % 60 % 60 % Tabel 3. Fordeling af central elværkskvote iflg.  

 Elsams forslag (uden Kyndbyværket).
 Sammenfatning og vurdering.
Elkrafts forslag giver Elkraft en større andel af  

 kvoten.
Ligeledes giver Elsams forslag Elsam en større andel af  

 kvoten.
Begge set i forhold til lovforslagets metode.
Energistyrelsen vurderer ikke på det foreliggende  

 grundlag, at der er anledning til at ændre væsentligt i  

 lovforslagets kvotefordelingsprincip.
Dog kan der være anledning til at  

 tage højde for problematikken omkring orimulsion.
Desuden er der anledning til at se nærmere på  

 håndteringen af nye elproducenter i lovforslaget.
En måde at  

 løse problemet på kunne være at fjerne bemyndigelsen til  

 at tilbageholde en del af kvoten til nye producenter fra lovforslaget.
Herved  

 opnås, at de, der modtager udledningstilladelser, er dem, der har  

 investeret eller fået godkendt anlæg under de eksisterende regler  

 uden CO2-kvoter.
