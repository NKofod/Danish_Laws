Bekendtgørelse om dødens  

 konstatering ved uopretteligt ophør  

  

 af al hjernefunktion I medfør af lov nr. 546 af 24. juni 2005, Sundhedsloven,  

 § 177 fastsættes:
Diagnosen hjernedød § 1.  

  

 Uopretteligt  

 ophør af al hjernefunktion, dvs. diagnosen hjernedød, jf. sundhedslovens  

 § 176, kan kun komme på tale hos bevidstløse, reaktionsløse og  

 respirationsløse patienter, hvor åndedræt og hjertekredsløbsfunktion er  

 kunstigt opretholdt i respirator.
 Stk. 2.  

  

 Hos  

 patienter, som nævnt i stk. 1, kan diagnosen hjernedød med sikkerhed  

 stilles alene på basis af klinisk undersøgelse, når følgende betingelser er  

 opfyldt:
1.  

 	  

 Hjernelidelsen skal  

 være kendt, være af strukturel natur, utilgængelig for behandling og  

 fastslået  

 som dødelig, og 2.  

 	  

 andre, eventuelt  

 blot medvirkende årsager til bevidstløshed og  

 reaktionsløshed,  

 skal være udelukket.
 Stk. 3.  

  

 For børn  

 under 1 år kan enkle og sikre kriterier for diagnosen hjernedød ikke angives.  

 Diagnosen  

 hjernedød bør derfor ikke stilles for denne aldersgruppe.
 § 2.  

  

 Årsagen  

 til hjernelidelsen, jf. § 1, stk. 2, nr. 1. vil være oplyst ved  

 synlige læsioner.
Stk. 2.  

  

 Årsagen til  

 hjernelidelsen kan endvidere være blødninger i eller uden på hjernen,  

 hjernesvulster  

 eller ødelæggelse af hjernevæv på grund af traumer eller tillukning af større  

 blodkar.
I disse tilfælde vil årsagen fremgå af specielle undersøgelser,  

 f.eks.  

 CT- eller MR - scanning.
 § 3.  

  

 Medvirkende  

 årsager til bevidstløshed og  

 reaktionsløshed, jf.  

 § 1, stk. 2, nr. 2, kan være:
1)  

 	  

 Forgiftninger, først  

 og fremmest med alkohol og sovemidler; påvirkning af narkosemidler, af  

 muskellammende  

 stoffer, af beroligende medicin eller medicin mod kramper, 2)  

 	  

 lavt blodtryk og  

 legemstemperatur under 35 grader Celsius, der skal være udelukket, og 3)  

 	  

 alle sygdomme, som  

 kan medføre bevidstløshed, der skal være udelukket, eller de heraf følgende  

 forandringer i blodets sammensætning være korrigerede.
Den kliniske undersøgelse af hjernefunktionen for at  

 stille diagnosen hjernedød § 4.  

  

 Når  

 betingelserne i § 1, stk. 2, nr. 1 og 2 er opfyldt, omfatter den  

 kliniske undersøgelse af hjernefunktionen de reflekser, der udgår fra  

 hjernestammen, herunder undersøgelse af respirationscentrets reaktion på  

 CO2  

 stimulation.
 Stk. 2.  

  

 Hvis  

 bortfald af alle hjernestammereflekser konstateres ved undersøgelsen,  

 gentages  

 den samlede undersøgelse efter et tidsinterval, der bør være mindst en time.
 Stk. 3.  

  

 Diagnosen  

 hjernedød bør ikke stilles, før der er forløbet mindst 6 timer fra tab af  

 bevidsthed og ophør af spontan respiration.
Stk. 4.  

  

 Konstatering af ophør af spontan respiration, jf. stk. 3, stilles af en  

 læge på baggrund af en klinisk vurdering, hvori indgår lægens kendskab til  

 patientens aktuelle tilstand.
I denne vurdering indgår bl.a. tidspunktet for  

 hvornår og under hvilke omstændigheder, patientens spontane respiration ikke  

 længere kan aflæses på respiratoren.
 Stk. 5.  

  

 Vurderingen  

 efter stk. 4, skal ikke indeholde en egentlig  

 apnøtest.  

 Apnøtesten  

 indgår i den samlede kliniske  

 hjernedødsundersøgelse, der i henhold til bekendtgørelsens bestemmelser skal  

 gentages med mindst en times varsel, jf. stk. 2.
Andre diagnostiske metoder § 5.  

  

 Når  

 betingelserne  

 i § 1,  

 stk. 2, nr. 1 og 2 ikke er opfyldt, skal den kliniske undersøgelse  

 suppleres  

 med andre diagnostiske metoder:
1)  

 	  

 De fleste dødelige  

 hjernelidelser vil medføre hjerneødem, der kan bringe det  

 intrakranielle  

 tryk op over det systemiske blodtryk og derved standse hjernens kredsløb.  

 Dette  

 påvises ved cerebrale cirkulationsundersøgelser.
Under normale forhold vil  

 røntgenkontraststof injiceret i  

 aortabuen  

 vise sig i  

 hjernens blodkar i løbet af 1 sekund.
Hvis der efter 15 sekunder ikke har  

 vist  

 sig røntgenkontraststof i hjernens blodkar, men i de  

 ekstrakranielle  

 kar, må ny injektion foretages 15 minutter senere.
Hvis anden undersøgelse  

 giver samme resultat, er hjernedød dokumenteret.
 2)  

 	  

 EEG (elektroencefalografi)  

 kan kun være vejledende og ikke diagnostisk, da  

 isoelektrisk  

 EEG ikke er ensbetydende med hjernedød.
Andre bestemmelser § 6.  

  

 Konstatering  

 af en persons død ved uopretteligt ophør af al hjernefunktion skal foretages  

 under  

 medvirken af to læger.
Den ene skal være den læge, som har behandlet  

 patienten  

 i den sidste fase af sygdommen.
Den anden læge skal være speciallæge i  

 neurokirurgi, neuromedicin eller klinisk neurofysiologi.
 Stk. 2.  

  

 I medfør af  

 sundhedslovens § 190, stk. 2, fastsætter Indenrigs- og  

 Sundhedsministeren regler, hvorefter en læge ikke må konstatere dødens  

 indtræden, foretage ligsyn, udstede dødsattest og foretage obduktion på en  

 person, som lægen har haft en særlig tilknytning til.
Journalføring § 7.  

  

 Ved  

 konstatering af dødens indtræden ved uopretteligt ophør af al hjernefunktion,  

 skal der i hvert enkelt tilfælde i patientjournalen føres nøjagtige  

 optegnelser  

 over den fulgte procedure, herunder lægens vurdering af og tidspunktet for  

 ophør af spontan respiration, jf. § 4, stk. 4, og optegnes hvilke  

 læger, der har medvirket ved konstatering af dødens indtræden, jf. § 6,  

 stk. 1.
 Ikrafttrædelsesbestemmelse mv.
 § 8.  

  

 Bekendtgørelsen  

 træder i kraft den 1. januar 2007.
