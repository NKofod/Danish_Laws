Det fremgår af de Vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Pressenævnet fandt,  

 at  

 den omtalte sag var af en sådan offentlig interesse, at der var belæg for at  

 omtale sagen som sket.
 Det fremgår videre af de Vejledende regler,  

 at det enkelte menneske har krav på beskyttelse af sin personlige anseelse.  

 Pressenævnet fandt, at det trods gengivelse af klagerens alder, initialer,  

 tidligere bopæl og erhvervsmæssige forhold, ikke umiddelbart ville være  

 muligt  

 at identificere ham af andre end den kreds, der i forvejen kendte til sagen,  

 og  

 Nævnet udtalte ikke kritik af det bragte.
Kendelse  

 fra Pressenævnet i sag 2006-6-324 [K] har ved advokat Knud  

 Sander klaget til Pressenævnet over en artikel den 6. marts 2006 i Ekstra  

 Bladet, idet han mener, at god presseskik er tilsidesat.
1. Sagsfremstilling Ekstra Bladet bragte den 6.  

 marts 2006 under overskriften  

  

 Syv  

 tyrkere i politiets søgelys  

  

 og underoverskriften  

  

 Ekstra Bladet afslører listen af tyrkere, som er på politiets liste  

 over mistænkte i sexsagen fra Tønder  

  

 følgende artikel:
 Mindst syv tyrkere fra Syd-  

 og Sønderjylland står nu på politiets liste over mistænkte i sexsagen fra  

 Tønder.
 Allerede for et halvt år  

 siden fik politiet en liste med tyrkernes navne af den mand, som i første  

 omgang anonymt gav politiet i Tønder et tip om det gruopvækkende misbrug af  

 den  

 lille pige og hendes lillesøster.
Indtil nu sidder 13 fængslet  

 i sagen  heraf er de tre allerede dømt.
Flere anholdelser er på vej.
 Nu kan Ekstra Bladet afsløre,  

 at fem af de syv mistænkte tyrkere er i familie med den 37-årige tyrkiske  

 forretningsmand fra Esbjerg, som har siddet fængslet i sagen siden 16.  

 november  

 sidste år.
 Det var denne  

 forretningsmand, der angiveligt kørte på adskillige sexbesøg i Tønder med sin  

 minibus  

 fyldt med halvdrukne, liderlige familiemedlemmer og venner.
Ingen af de syv tyrkere på  

 listen er tilsyneladende sigtede i sagen.
De har angiveligt heller ikke være  

 anholdt.
Drak tæt i baglokalet Kriminalinspektør Hans  

 Hessellund fra Tønder Politi ønsker ikke at kommentere, om politiet er  

 begyndt  

 at efterforske den tyrkiske del af den store sag, eller hvornår det eventuelt  

 sker.
- Vi udtaler os konsekvent  

 ikke om efterforskningen, siger kriminalinspektøren Ifølge Ekstra Bladets  

 oplysninger mødtes en større kreds af tyrkere i juli og august sidste år  

 adskillige  

 gange i baglokalet i den tyrkiske forretningsmands virksomhed i Esbjerg.
 Det var netop i disse to  

 måneder, at den 10-årige pige gang på gang blev sexmisbrugt af en lang række  

 udlændinge.
Der blev drukket tæt i  

 baglokalet.
En af de ting, som politiet givetvis vil interessere sig for, er  

 om  

 de i samlet flok drog til Tønder og misbruge pigen.
Det var bestemt ikke hvem som  

 helst, som deltog i de vilde drukfester.
To af de faste gæster var nemlig  

 srilankaneren P.S. og tyrkeren F.K., som kom kørende fra Sønderjylland med  

 bil  

 eller tog.
Den tyrkiske forretningsmand  

 havde altid tusindvis af kroner på sig i kontanter.
Ofte mellem 30.000 og  

 60.000 kroner.
Han var vennernes ven og betalt uden at kny for både  

 drikkevarer  

 og skæg og ballade på vilde byture.
P.S. er for længst anholdt og  

 buret inde.
Det samme er den tyrkiske forretningsmand. Samme dag bragte Ekstra  

 Bladet under overskriften  

  

 I familie med  

 hinanden  

  

 et mindre persongalleri.
Af teksten til persongalleriet fremgår  

 blandt andet følgende:
   

  

 Den 45-årige C.K.
 God ven af den tyrkiske  

 forretningsmand.
 Flyttede forleden fra Kolding  

 til Vestjylland.
Har været kantinebestyrer i  

 en idrætshal i Jylland, men blev fyret den 9. februar, da han ikke havde  

 næringsbrev.
Har hjulpet forretningsmanden med elinstallationer i  

 virksomheden  

 i Esbjerg.
Deltog i drukfesterne. 2. Parternes synspunkter Advokat Knud Sander har  

 anført, at ved at oplyse [K]s initialer, erhverv og tidligere bopæl gør det  

 muligt for hans nærmeste at identificere ham.
 Advokat Knud Sander har  

 videre anført, at det er i strid med god presseskik, at omtale [K], da han  

 slet  

 ikke er indblandet i sagen.
 Ekstra Bladet har anført, at  

 den summariske henvisning til [K]s erhverv, alder og initialer falder  

 indenfor  

 sædvanlig presseskik.
Ekstra Bladet har videre  

 anført, at baggrunden for artiklen var, at den anonyme person, som har  

 anmeldt  

 de i artiklen syv personer, er den samme som i august 2005 henledte politiets  

 opmærksomhed på det kriminelle kompleks, der nu kendes som Tønder-sagen, og  

 har  

 ført til anholdelse af 16 personer, hvoraf fem foreløbig er idømt betydelige  

 fængselsstraffe.
De oplysninger som Ekstra Bladet har anført om [K] udgør  

 ikke  

 nogen dom, men angiver alene, at han i lighed med de seks andre personer i  

 artiklen er i politiets søgelys.
Ekstra Bladet afviser på denne baggrund, at  

 det bragte er i strid med god presseskik.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
 Det fremgår af de Vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale.  

 Pressenævnet finder, at den omtalte sag er af en sådan offentlig interesse,  

 at  

 der var belæg for at omtale sagen som sket.
Det fremgår videre af de  

 Vejledende regler, at det enkelte menneske har krav på beskyttelse af sin  

 personlige anseelse.
Pressenævnet finder, at det trods gengivelse af  

 klagerens  

 alder, initialer, tidligere bopæl og erhvervsmæssige forhold, ikke  

 umiddelbart  

 vil være muligt at identificere ham af andre end den kreds, der i forvejen  

 kender til sagen, og Nævnet udtaler ikke kritik af det bragte.
 Afgjort den 14. juni 2006.
