 I henhold til § 6, stk.3, i lov nr. 256 af 27. maj 1950 om værn for dyr  

 fastsættes:
 § 1.  Tilladelse til at oprette zoologiske haver,  

 dyreparker og lignende meddeles af politiet på det sted, hvor virksomheden  

 agtes etableret.
§ 2.  Udvidelse og ombygning af virksomheden må ikke  

 finde sted uden politiets tilladelse.
Det samme gælder flytning eller ændret  

 anvendelse af bure, grotter og indhegninger m.v.
§ 3.  Ansøgninger i henhold til §§ 1 og 2 skal  

 indeholde oplysning om antal og art af de dyr, der ønskes anbragt i  

 virksomheden, samt placeringen og konstruktionen af de bygninger, bure,  

 grotter, indhegninger m.v., der agtes opført til brug for dyrene, og om de  

 byggematerialer, der skal anvendes.
Med ansøgningen skal endvidere følge en  

 situationsplan, der angiver placeringen af virksomhedens enkelte dele samt  

 detaillerede tegninger af bygninger, bure, grotter m.v.
 § 4.  Vilkårene for en tilladelse fastsættes af  

 politiet efter forhandling med kredsdyrlægen og i overensstemmelse med de i  

 §§ 5 og 6 nævnte retningslinjer.
 § 5.  Arealet, hvorpå virksomheden agtes oprettet,  

 skal med hensyn til beliggenhed, jordbundsforhold og afløbsforhold være egnet  

 til formålet og være af forsvarlig størrelse beregnet efter antallet og arten  

 af de dyr, der agtes anskaffet.
 Stk. 2.  Der skal være vandledning til virksomheden med  

 tilslutning til de huse og grotter m.v., hvor rindende vand er nødvendigt af  

 hensyn til renholdelse.
Stk. 3.  Huse, hvori dyr anbringes, skal have  

 tilstrækkeligt dagslys, være forsynet med elektrisk lys og være velisolerede  

 og rottesikrede.
Gulve skal være af egnet materiale.
Såfremt afløb skønnes  

 nødvendigt, skal gulvene være forsynet med fald til afløb.
Huse for tropiske  

 dyr eller dyr, der kræver varme, skal kunne opvarmes.
Der skal være plads til  

 midlertidig afsondring af nyfødte, syge eller tilskadekommende dyr.
Stk. 4.  Bure og grotter skal være solide og rummelige,  

 afpasset efter dyrenes art og antal samt udført således, at dyrene beskyttes  

 mod regn og blæst m.v. og ikke kan undvige.
For større rovdyr og andre for  

 mennesker farlige dyr skal der indrettes vekselbure (d.v.s. bure, der er  

 forsynet med for- og bagrum).
 Stk. 5.  Løbegårde skal have pladsforhold afpasset efter  

 dyrenes antal og art og være indhegnet, således at dyrene ikke kan undvige.  

 Løbegårde skal have fald til kloak eller naturligt afløb og på et efter  

 dyrearten afpasset begrænset område være forsynet med makadam, ral, grus  

 eller lignende.
Stk. 6.  For dyr, der ikke tåler at opholde sig i det  

 fri om natten, skal løbegårde, bure og grotter være forsynet med et  

 tilstødende opholdsrum til overnatning.
Opholdsrummet, der også skal yde  

 dyrene beskyttelse mod regn, blæst og kulde, skal have en passende størrelse.  

 Loftshøjden skal altid være sådan, at dyrene kan stå oprejst uden at berøre  

 loftet.
Stk. 7.  Foran bure, løbegårde, grotter m.v., der rummer  

 farlige dyr, skal der være opsat afspærringer i en sådan afstand, at publikum  

 er udelukket fra at komme i berøring med dyrene.
Ved indretning af bure for  

 giftslanger og lignende farlige dyr skal særlige sikkerhedsforanstaltninger  

 træffes.
 § 6.  Der skal til virksomheden være knyttet personale  

 med fornøden erfaring og kendskab til dyrs, herunder eventuelt også vilde  

 dyrs fodring og pleje.
 Stk. 2.  Dyrene skal plejes forsvarligt og forsynes med  

 tilstrækkelige mængder af egnet foder og drikke.
 Stk. 3.  Huse, bure, løbegårde, grotter m.v. skal holdes  

 i god og forsvarlig stand og renholdes ved fjernelse af gødning, urin, snavs  

 samt tilsølet strøelse, foder og lignende.
 Stk. 4.  Der skal til virksomheden, for dennes regning,  

 være knyttet en autoriseret dyrlæge, der skal tilse dyrene mindst en gang om  

 måneden, og som straks skal tilkaldes, såfremt et dyr bliver sygt eller  

 kommer til skade.
 Stk. 5.  Der skal straks ske anmeldelse til vedkommemde  

 politimester, såfremt farlige dyr undslipper.
§ 7.  Politiet fører tilsyn med zoologiske haver,  

 dyreparker og lignende og skal lejlighedsvis foretage uanmeldt eftersyn af  

 virksomhederne.
Eftersynet kan foretages sammen med kredsdyrlægen.
 § 8.  Overholdes de for en tilladelse fastsatte vilkår  

 ikke, eller undlader indehaveren at efterkomme et af politiet efter  

 bekendtgørelsen givet pålæg, kan tilladelsen tilbagekaldes.
 § 9.  Bekendtgørelsen træder i kraft den 1. januar  

 1968.
 § 10.  Foranstående bestemmelser finder også  

 anvendelse på zoologiske haver, dyreparker og lignende, der er tilladt  

 oprettet inden bekendtgørelsens ikrafttræden.
 Stk. 2.  For virksomhedernes indretning i  

 overensstemmelse med bestemmelserne i § 5 kan politiet give en efter  

 forholdene afpasset frist på højst 2 år fra bekendtgørelsens ikrafttræden.
 Justitsministeriet, den 23. august 1967.
K.
Axel Nielsen.
 / Ringgård.
