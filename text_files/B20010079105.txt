Bekendtgørelse om radio- og teleterminaludstyr og  

  

 elektromagnetiske forhold  

1) I medfør af § 2, stk. 2, § 5, stk. 5,  

 § 6, stk. 2, § 7, § 8, stk. 2, § 10,  

 stk. 3,  

 § 11, stk. 2, § 13, stk. 4, § 19, stk. 5 og 6,  

 § 27, stk. 2 og 3, og § 28, stk. 5 og 6, i lov nr. 232 af  

 5. april 2000 om radio- og teleterminaludstyr og elektromagnetiske forhold  

 fastsættes:
Kapitel 1 Anvendelsesområde § 1.  

  

 Denne bekendtgørelse fastsætter regler for markedsføring, erklæring om  

 overensstemmelse, mærkning, ibrugtagning og tilslutning af apparater og  

 afhjælpning af forstyrrelser.
 Stk. 2.  

  

 Bekendtgørelsen finder ikke anvendelse på de i bilag 1, nr. 1, nævnte  

 apparater.
 Stk. 3.  

  

 §§ 8-10, § 12, § 14, § 15, stk. 3-4, § 16,  

 stk. 2, og § 18 finder ikke anvendelse på de i bilag 1, nr. 2,  

 nævnte  

 apparater.
 Stk. 4.  

  

 Bekendtgørelsen finder ikke anvendelse på forsvarets brug af apparater.
Definitioner § 2.  

  

 Ved  

 markedsføring  


  

 forstås i denne  

 bekendtgørelse tilrådighedsstillelse af apparater mod betaling eller gratis  

 med  

 henblik på distribution eller anvendelse.
 § 3.  

  

 Ved  

 apparater forstås alle elektriske og elektroniske apparater samt udstyr og  

 anlæg, herunder radio- og teleterminaludstyr, der indeholder elektriske eller  

 elektroniske komponenter, og som kan fremkalde elektromagnetiske  

 forstyrrelser,  

 eller hvis funktion kan blive påvirket af sådanne forstyrrelser.
 Stk. 2.  

  

 Ved  

 radioudstyr forstås et produkt eller en relevant komponent heri til  

 kommunikation ved hjælp af udsendelse eller modtagelse af radiobølger.
 Stk. 3.  

  

 Ved  

 teleterminaludstyr forstås et produkt eller en relevant komponent heri, der  

 muliggør kommunikation, og som er beregnet til at blive direkte eller  

 indirekte  

 tilsluttet nettermineringspunkter i offentlige telenet.
 Stk. 4.  

  

 Ved  

 elektromagnetiske forstyrrelser forstås et elektromagnetisk fænomen, der kan  

 forstyrre en mekanismes, et apparats eller et systems funktion.
§ 4.  

  

 En  

 grænseflade er 1)  

 	  

     

 et fysisk  

 tilslutningspunkt, hvor en bruger får adgang til offentlige telenet, samt  

 dettes tekniske specifikationer eller 2)  

 	  

     

 en radiogrænseflade,  

 der specificerer radiovejen mellem radioudstyr samt dennes tekniske  

 specifikationer.
 § 5.  

  

 Ved  

 harmoniserede standarder forstås tekniske specifikationer, som er vedtaget af  

 et anerkendt standardiseringsorgan efter mandat fra Europa-Kommissionen, og  

 hvis referencenummer er offentliggjort i De Europæiske Fællesskabers Tidende.
 § 6.  

  

 Ved  

 samfundsvigtig kommunikation, jf. § 19, stk. 6, i lov om radio- og  

 teleterminaludstyr og elektromagnetiske forhold, forstås den kommunikation  

 via  

 radio- eller teleterminaludstyr, der er afgørende for at sikre menneskers liv  

 og helbred og samfundsmæssig forsyningsvirksomhed.
 Stk.  

  

    

  

 2. Under  

 forudsætning af, at betingelserne i stk. 1 er opfyldt, betragtes  

 følgende  

 kommunikation som samfundsvigtig kommunikation:
 1)  

 	  

     

 Politiets kommunikation.
 2)  

 	  

     

 Forsvarets  

 kommunikation.
 3)  

 	  

     

 Nød- og  

 redningstjenesters kommunikation.
 4)  

 	  

     

 Tog-, fly- og maritim  

 kommunikation og navigation.
 5)  

 	  

     

 Kommunikation i  

 forbindelse med samfundsmæssig forsyningsvirksomhed.
Kapitel 2 Markedsføring § 7.  

  

 Apparater skal ved markedsføringen være ledsaget af en anvisning, som skal  

 indeholde de nødvendige oplysninger om, til hvilken brug udstyret er bestemt,  

 og der skal foreligge en erklæring om, at der foreligger overensstemmelse med  

 de væsentlige krav.
 § 8.  

  

 Ved  

 markedsføringen af teleterminaludstyr skal oplysninger om, til hvilken brug  

 udstyret er bestemt, jf. § 7, være tilstrækkelige til at identificere de  

 grænseflader i det offentlige telenet, jf. § 19, hvor udstyr skal  

 tilsluttes.
 Stk. 2.  

  

 Ved  

 markedsføringen af radioudstyr skal oplysninger om, til hvilken brug udstyret  

 er bestemt, jf. § 7, være anbragt på en fremtrædende plads, og de skal  

 på  

 pakningen og i brugsanvisningen for udstyret angive, hvor det pågældende  

 udstyr  

 er bestemt til at bruges, ligesom eventuelle begrænsninger eller krav om  

 tilladelse i forbindelse med anvendelsen af udstyret skal være angivet.
 § 9.  

  

 I  

 forbindelse med markedsføring af radioudstyr, der benytter frekvensbånd, som  

 ikke er harmoniseret inden for hele Fællesskabet, som anført i bilag 2, skal  

 fabrikanten eller dennes befuldmægtigede inden for hele Fællesskabet, eller  

 den  

 person, der er ansvarlig for markedsføringen af udstyret, mindst 4 uger før  

 markedsføringen påbegyndes oplyse Telestyrelsen om den påtænkte markedsføring  

 og om de i bilag 3 nævnte forhold.
Specifikke væsentlige krav § 10.  

  

 For følgende radioudstyr gælder, at det skal være konstrueret således, at det  

 ud over at overholde de i § 5, stk. 1-4, i lov om radio- og  

 teleterminaludstyr og elektromagnetiske forhold nævnte væsentlige krav  

 tillige  

 skal opfylde de nedenfor nævnte specifikke væsentlige krav:
 1)  

 	  

     

 Radioudstyr, som skal  

 anvendes i den maritime mobile tjeneste eller i den maritime mobile  

 satellittjeneste, som er beregnet til at blive installeret i søgående  

 ikke-SOLAS skibe, (skibe, som ikke er omfattet af kapitel IV i den  

 internationale konvention om sikkerhed for menneskeliv på søen (SOLAS) af  

 1974  

 som ændret i 1988), og som skal deltage i det globale maritime nød- og  

 sikkerhedssystem (GMDSS), skal konstrueres således, at det sikres, at det  

 fungerer korrekt, når det udsættes for et maritimt miljø, opfylder alle  

 GMDSSs  

 operationelle krav i nødsituationer og muliggør tydelig og pålidelig  

 kommunikation med en høj grad af nøjagtighed for analoge eller digitale  

 kommunikationsforbindelser.
 2)  

 	  

     

 Radioudstyr,  

 lavinesendere/-søgere, som fungerer på 457 kHz, og som er bestemt til at  

 lokalisere mennesker, der er begravet i sne som følge af en lavine, skal  

 konstrueres således, at de kan fungere korrekt både sammen med nye  

 sendere/søgere  

 og med sendere/søgere, som allerede er i brug, og som er godkendt i henhold  

 til  

 nationale godkendelsesbestemmelser baseret på ETS 300 718.  

 Lavinesendere/-søgere skal udformes således, at de fungerer pålideligt efter  

 en  

 lavine og fortsat fungerer, når de er begravet i sne i en længere periode som  

 følge af en lavine.
Erklæring om overensstemmelse § 11.  

  

 Vurdering af, om apparater, herunder radio- og teleterminaludstyr, er i  

 overensstemmelse med de i § 5, stk. 1, i lov om radio- og  

 teleterminaludstyr og elektromagnetiske forhold nævnte beskyttelseskrav og  

 udstedelse af erklæring om overensstemmelse, kan ske på en af følgende måder:
 1)  

 	  

     

 Ved anvendelse af  

 harmoniserede standarder kan erklæring ske ved EF-overensstemmelseserklæring  

 uden teknisk dokumentation, jf. bilag 4.
 2)  

 	  

     

 Når der ikke eller  

 kun delvis anvendes harmoniserede standarder, skal erklæring ske ved  

 EF-overensstemmelseserklæring med teknisk dokumentation, jf. bilag 5.
 3)  

 	  

     

 Når der ikke anvendes  

 harmoniserede standarder for radiosendere i fly skal erklæring om  

 overensstemmelse ske ved anvendelse af EF-typeattest, jf. artikel 10,  

 stk. 5, i direktiv 89/336/EØF.
 § 12.  

  

 Udstedelse af erklæring om overensstemmelse og vurdering af, om radio- og  

 teleterminaludstyr er i overensstemmelse med de i § 5, stk. 3-4, i  

 lov om radio- og teleterminaludstyr og elektromagnetiske forhold nævnte  

 væsentlige krav, og de i § 10 nævnte specifikke væsentlige krav, kan ske  

 på en af følgende måder:
 1)  

 	  

     

 For  

 teleterminaludstyr og modtagerdele i radioudstyr udstedes erklæring om  

 overensstemmelse efter gennemført intern fabrikationskontrol, jf. bilag 6.
 2)  

 	  

     

 For radiosendeudstyr  

 kan der, når der anvendes harmoniserede standarder, udstedes erklæring om  

 overensstemmelse efter gennemført intern fabrikationskontrol, jf. bilag 6.
 3)  

 	  

     

 For radiosendeudstyr  

 kan der, når der ikke eller kun delvis anvendes harmoniserede standarder,  

 udstedes erklæring om overensstemmelse efter gennemført intern  

 fabrikationskontrol samt særlige apparaturprøvninger og dokumentation  

 vedrørende  

 den tekniske konstruktion, jf. bilag 7 og 8.
 4)  

 	  

     

 Ved anvendelse af  

 godkendt kvalitetssystem for konstruktion, fremstilling, endelig  

 produktionskontrol og prøvning kan erklæring om overensstemmelse ske ved fuld  

 kvalitetssikring, jf. bilag 9.
 § 13.  

  

 Ansvaret for afgivelse af erklæring om overensstemmelse, jf. §§ 11-12,  

 påhviler fabrikanten eller dennes befuldmægtigede inden for Fællesskabet,  

 eller  

 den person, der er ansvarlig for markedsføringen af apparatet.
 Stk. 2.  

  

 Erklæring  

 om overensstemmelse og den tekniske dokumentation for apparater, som ikke er  

 radio- og teleterminaludstyr skal, i en periode på 10 år efter at  

 markedsføringen er påbegyndt, på forlangende af Telestyrelsen kunne  

 fremlægges  

 indenfor 10 arbejdsdage.
 Stk. 3.  

  

 Erklæring  

 om overensstemmelse og den tekniske dokumentation for radio- og  

 teleterminaludstyr  

 skal, i indtil 10 år efter det tidspunkt hvor produktionen af det pågældende  

 produkt er ophørt, på forlangende af Telestyrelsen kunne fremlægges indenfor  

 10  

 arbejdsdage.
 § 14.  

  

 Dokumenter og korrespondance vedrørende erklæring om overensstemmelse, jf.  

 § 12, nr. 2, eller notificering af frekvenser, jf. § 9, skal ved  

 henvendelse til Telestyrelsen være affattet på et nordisk sprog, færøsk,  

 grønlandsk eller engelsk.
 Stk. 2.  

  

 Dokumenter  

 og korrespondance vedrørende procedurer for overensstemmelsesvurdering, jf.  

 § 12, nr. 3 og 4, skal udfærdiges på et officielt sprog i det land  

 indenfor Fællesskabet, hvor proceduren gennemføres eller på et nordisk sprog,  

 færøsk, grønlandsk eller engelsk.
Mærkning § 15.  

  

 Apparater må kun markedsføres, hvis der er påsat CE-mærkning.
CE-mærkets  

 udformning fremgår af bilag 10.
 Stk. 2.  

  

 CE-mærkning  

 skal på radio- og teleterminaludstyr suppleres med type-, parti- eller  

 serienumre og navnet på fabrikanten eller den person, der er ansvarlig for  

 markedsføringen.
 Stk.  

  

    

  

 3.  

  

 Hvis erklæring om overensstemmelse er udstedt på en af  

 de i § 12, nr. 3 og 4, angivne måder, skal CE-mærkning suppleres med  

 identifikationsnummeret på de involverede bemyndigede organer.
Stk. 4.  

 Radioudstyr,  

 som anvender frekvensbånd, hvis anvendelse ikke er blevet harmoniseret, jf.  

 bilag 11, nr. 2, må kun markedsføres, hvis apparatet udover CE-mærkningen er  

 påført advarselsmærkning.
Advarselsmærkets udformning fremgår af bilag 10.
 Stk. 5.  

  

 Uanset  

 stk. 1   4, gælder for apparater og køretøjer omfattet af bekendtgørelse  

 nr. 708 af 25. juli 1996 om krav til elektromagnetisk kompatibilitet for  

 visse  

 køretøjer m.v., bekendtgørelse nr. 1002 af 15. december 1999 om krav til  

 elektromagnetisk  

 kompatibilitet for visse mindre køretøjer m.v. eller bekendtgørelse nr. 579  

 af  

 21. juni 2001 om krav til elektromagnetisk kompatibilitet for landbrugs- og  

 skovbrugstraktorer de særlige mærkningsregler fastsat i de nævnte  

 bekendtgørelser.
§ 16.  

  

 På  

 apparater, som ikke er radio- eller teleterminaludstyr, skal mærkning, jf.  

 § 15, anbringes på udstyret eller dettes dataskilt.
I tilfælde, hvor  

 dette  

 ikke er muligt, kan mærkning anbringes på emballagen, brugsanvisningen eller  

 garantibeviset.
 Stk. 2.  

  

 På radio-  

 og teleterminaludstyr skal CE-mærkningen og øvrig mærkning, jf. § 15,  

 anbringes på udstyret eller på dettes dataskilt og på udstyrets emballage,  

 hvis  

 der er en sådan, og på de ledsagende dokumenter.
 § 17.  

  

 Der må ikke på apparater anbringes mærkning, der kan vildlede med hensyn til  

 CE-mærkningens betydning og udformning.
 Stk. 2.  

  

 Anden  

 mærkning kan dog anbringes på apparater, hvis dette ikke gør CE-mærkningen  

 mindre synlig eller læsbar.
 Stk. 3.  

  

 Hvis  

 apparater udover at være omfattet af direktiverne 89/336/EØF og 99/5/EF  

 tillige  

 er omfattet af andre direktiver, som vedrører andre aspekter, og som  

 foreskriver CE-mærkning, angiver CE-mærkning i henhold til denne  

 bekendtgørelse,  

 at apparaterne også formodes at opfylde bestemmelserne i andre direktiver.
Kapitel 3 Ibrugtagning og tilslutning af apparater § 18.  

  

 Apparater kan tages i brug i overensstemmelse med de formål, hvortil de er  

 bestemt, forudsat at de 1)  

 	  

     

 overholder  

 beskyttelseskravene henholdsvis de væsentlige krav, jf. § 5 i lov om  

 radio- og teleterminaludstyr og elektromagnetiske forhold, og 2)  

 	  

     

 er forsynet med  

 CE-mærkning og anden mærkning, jf. §§ 15-17.
 Stk. 2.  

  

 Radio- og  

 teleterminaludstyr kan tages i brug, hvis udstyret overholder de i  

 stk. 1  

 nævnte krav, og hvis udstyret tages i brug i overensstemmelse med de  

 grænseflader, udstyret er beregnet til at blive taget i brug til eller  

 tilsluttet.
 § 19.  

  

 Udbydere af offentlige telenet eller teletjenester skal til Telestyrelsen  

 indsende ajourførte præcise og fyldestgørende tekniske specifikationer for de  

 grænseflader, de stiller til rådighed, inden de tjenester, der udbydes via  

 disse grænseflader, stilles til rådighed for offentligheden.
Stk. 2.  

  

 Udbydere af  

 offentlige telenet eller teletjenester skal offentliggøre præcise og  

 fyldestgørende tekniske specifikationer for de grænseflader, de stiller til  

 rådighed, inden de tjenester, der udbydes via disse grænseflader, stilles til  

 rådighed for offentligheden.
Disse specifikationer skal være så detaljerede,  

 at  

 der på basis heraf kan konstrueres teleterminaludstyr, som vil være i stand  

 til  

 at udnytte de tjenester, der udbydes via den pågældende grænseflade, og at  

 der  

 kan gennemføres relevante prøvninger med henblik på teleterminaludstyrets  

 overholdelse af de væsentlige krav.
Kapitel 4 Afhjælpning af forstyrrelser § 20.  

  

 I  

 tilfælde af konstaterede forstyrrelser kan Telestyrelsen pålægge ejere eller  

 brugere af de involverede apparater for egen regning at foretage de  

 nødvendige  

 foranstaltninger, herunder reparation og montering af ekstra filtre, for at  

 nedbringe forstyrrelserne.
 Stk. 2.  

  

 Hvis  

 forstyrrelserne efter Telestyrelsens skøn skyldes, at et eller flere af de  

 involverede apparater ikke overholder de for det pågældende apparat fastsatte  

 beskyttelseskrav henholdsvis væsentlige krav, kan Telestyrelsen pålægge  

 ejeren  

 eller brugeren af de pågældende apparater for egen regning at bringe  

 apparaterne i overensstemmelse med de fastsatte beskyttelseskrav, jf.  

 § 5  

 i lov om radio- og teleterminaludstyr og elektromagnetiske forhold.
 Stk. 3.  

  

 Hvis  

 forstyrrelserne efter Telestyrelsens skøn skyldes, at et eller flere af de  

 involverede apparater er fejlbehæftet, herunder opstillet, installeret eller  

 benyttet på uhensigtsmæssig måde, kan Telestyrelsen pålægge ejeren eller  

 brugeren af de pågældende apparater for egen regning at afhjælpe disse  

 forhold.
Stk. 4.  

  

 Uanset  

 stk. 2 og 3 gælder for apparater taget i brug før 1. januar 1997, og som  

 ikke er forsynet med CE-mærke, at det kun kan kræves, at apparaterne bringes  

 til at overholde beskyttelseskravene i § 5 i lov om radio- og  

 teleterminaludstyr og elektromagnetiske forhold.
For apparater, for hvilke  

 der  

 før 1. januar 1992 var fastsat grænseværdier for udstrålingen, kan der ikke  

 fastsættes strengere krav end dem, der var gældende ved apparatets  

 ibrugtagning.
Kapitel 5 Straffe-, ikrafttrædelses- og  

 overgangsbestemmelser § 21.  

  

 Med  

 bøde straffes den, der 1)  

 	  

     

 markedsfører  

 apparater i strid med reglerne i §§ 7-8, § 10, § 13,  

 stk. 2, og §§ 15-17, eller 2)  

 	  

     

 ikke offentliggør  

 grænsefladespecifikationer som anført i § 19.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 22.  

  

 Bekendtgørelsen  

 træder i kraft den 19. september 2001.
 Stk. 2.  

  

 Bekendtgørelse nr. 236 af 30. marts 2000 om radio- og teleterminaludstyr og  

 elektromagnetiske forhold ophæves.
 Stk. 3.  

  

 Radio- og  

 teleterminaludstyr, der er godkendt før den 8. april 2000, og som er  

 produceret  

 og markedsført inden den 8. april 2001 kan fortsat sælges og ibrugtages  

 indtil  

 bestående lager er solgt.
 Stk. 4.  



  

 Apparater uden CE-mærke, der er taget  

 i brug før den 1. januar 1997, og som efter hidtil gældende regler lovligt  

 har  

 kunnet ibrugtages, vil også fremover kunne ibrugtages, hvis de overholder de  

 grænseværdier for elektromagnetisk udstråling, som var gældende for  

 apparaterne  

 ved ibrugtagningen.
Telestyrelsen, den 10. september  

 2001 Jørgen Abild Andersen /Jørgen Lang Nielsen Bilag  

 1 Apparater, som bekendtgørelsen helt eller delvist  

 ikke finder anvendelse på, jf. § 1, stk. 2 og 3 1. Apparater som er undtaget fra samtlige  

 bekendtgørelsens bestemmelser, jf. § 1, stk. 2:
 1)  

 	  

     

 Radioudstyr, der  

 anvendes af radioamatører i henhold til definitionerne S1.56 og S1.57 i Den  

 Internationale Telekommunikationsunions radioreglement, medmindre udstyret  

 handles frit.
 2)  

 	  

     

 Byggesæt til  

 radioamatørbrug.
 3)  

 	  

     

 Udstyr i henhold til  

 Rådets direktiv 96/98/EF af 20. december 1996 om udstyr på skibe.
 4)  

 	  

     

 Kabler og ledninger  

 (ikke transmissionsudstyr).
 2. Apparater som er undtaget fra §§ 8-10,  

 § 12, § 14, § 15, stk. 3-4, § 16, stk. 2, og  

 § 18,  

 jf. § 1, stk. 3:
 1)  

 	  

     

 Radiofoni- og  

 tv-modtagere, der udelukkende er beregnet til at skulle anvendes til  

 modtagelse.
 2)  

 	  

     

 Produkter, udstyr og  

 komponenter i henhold til artikel 2 i Rådets forordning (EF) nr. 3922/91 af  

 16.  

 december 1991 om harmonisering af tekniske krav og administrative procedurer  

 inden for civil luftfart.
 3)  

 	  

     

 Udstyr og systemer  

 til regulering af lufttrafikken i henhold til artikel 1 i Rådets direktiv  

 93/65/EØF af 19. juli 1993 om definition og anvendelse af kompatible tekniske  

 specifikationer for erhvervelse af udstyr og systemer til regulering af  

 lufttrafikken.
 4)  

 	  

     

 Enkeltanlæg eller  

 store installationer, for hvilke der ikke findes anerkendte standarder eller  

 specifikationer.
Bilag  

 2 Kriterier for hvornår et radioudstyr antages at  

 benytte frekvensbånd, som er harmoniseret i hele Det europæiske økonomiske  

 Fællesskab, jf. § 9 1)  

 	  

     

 Udstyret er ikke i  

 stand til at sende.
 2)  

 	  

     

 Udstyret kan kun  

 sende under kontrol af et netværk.
 3)  

 	  

     

 Udstyret anvender  

 frekvensbånd, hvor der i alle EUs medlemsstater anvendes samme  

 radiogrænseflade på følgende betingelser:
 a)  

 	  

      

 Der eksisterer en  

 fælles frekvensallokering.
 b)  

 	  

      

 Inden for den i litra  

 a nævnte frekvensallokering er der tale om samme kanalafstand eller  

 kanalplan.
 c)  

 	  

      

 Radioudstyret har de  

 samme fælles tekniske karakteristika med hensyn til frekvensområde,  

 sendeeffekt, duty cycle, båndbredde m.m.
 Radioudstyr, som opfylder kriterierne, antages at anvende  

 harmoniserede frekvensbånd.
 Hvis radioudstyr ikke opfylder kriterierne, skal der ske  

 anmeldelse som anført i § 9.
Bilag  

 3 Oplysninger, som skal afgives i forbindelse med  

 markedsføring af radioudstyr, som benytter frekvensbånd, som ikke er  

 harmoniseret i hele Fællesskabet, jf. § 9 og bilag 2 Følgende oplysninger skal afgives til Telestyrelsen:
 1)  

 	  

     

 Navn og adresse på  

 det for markedsføringen ansvarlige selskab.
 2)  

 	  

     

 Radioudstyrets  

 typebetegnelse.
 3)  

 	  

     

 Udstyrets  

 anvendelsesområde.
 4)  

 	  

     

 Evt. navn på  

 bemyndigede organer, som har medvirket ved overenstemmelsesvurderingen.
 5)  

 	  

     

 Frekvensområde.
 6)  

 	  

     

 Henvisning til  

 anvendte tekniske standarder.
 7)  

 	  

     

 Modulationstype.
 8)  

 	  

     

 Kanalseparation og  

 betegnelse på udsendelsestype i ITU-format, medmindre dette fremgår af de  

 anvendte tekniske standarder.
 9)  

 	  

     

 Maksimal sendeeffekt,  

 med mindre dette fremgår af de anvendte tekniske standarder.
 10)  

 	  

 Duty cycle og eventuel  

 kommunikationsprotokol, medmindre dette fremgår af de anvendte tekniske  

 standarder.
 11)  

 	  

 Eventuel duplexafstand  

 og  retning.
 12)  

 	  

 Antennetype.
Bilag  

 4 Erklæring om overensstemmelse, jf. § 11, nr. 1 Overensstemmelseserklæring -  

 	  

       

 Overensstemmelseserklæring  

 skal omfatte følgende elementer:
 -  

 	  

       

 En beskrivelse af  

 de(t) pågældende apparat(er).
 -  

 	  

       

 En henvisning til de  

 specifikationer, i forhold til hvilke overensstemmelsen er erklæret, og evt.  

 til de nationale foranstaltninger, der er truffet for at sikre, at  

 apparaterne  

 er i overensstemmelse med direktivets bestemmelser.
 -  

 	  

       

 Navnet på den  

 person, der har fået fuldmagt til at forpligte fabrikanten eller dennes  

 befuldmægtigede.
Bilag  

 5 Teknisk dokumentation, jf. § 11, nr. 2 Den tekniske dokumentation skal gøre det muligt at forstå,  

 hvorledes apparatet er konstrueret, fremstillet og fungerer, og at vurdere,  

 om  

 det er i overensstemmelse med kravene i lov om radio- og teleterminaludstyr  

 og  

 elektromagnetiske forhold og de i medfør heraf udstedte bekendtgørelser.
 Dokumentationen skal, i den udstrækning det er relevant for  

 vurderingen, navnlig indeholde følgende oplysninger:
 1)  

 	  

     

 En teknisk  

 beskrivelse af apparatet med angivelse af, i hvilket miljø apparatet skal  

 anvendes.
 2)  

 	  

     

 En liste over de i  

 § 5 omhandlede standarder, som helt eller delvis er anvendt, og  

 beskrivelse af de metoder, der er anvendt for at sikre overholdelse af  

 beskyttelseskravene, når de i § 5 omhandlede standarder ikke er anvendt.
 3)  

 	  

     

 Teknisk rapport eller  

 certifikat fra en bemyndiget organ, herunder resultater af beregninger,  

 målinger, undersøgelser m.v.
Bilag  

 6 Intern fabrikationskontrol, jf. § 12, nr. 1 og  

 nr. 2 1)  

 	  

     

 Dette bilag beskriver  

 en procedure, hvorved fabrikanten eller dennes befuldmægtigede inden for  

 Fællesskabet, som varetager de forpligtelser, der er fastlagt i punkt 2,  

 sikrer  

 og erklærer, at de pågældende produkter opfylder de krav i direktivet, der  

 gælder for dem.
Fabrikanten eller dennes befuldmægtigede inden for EF  

 anbringer  

 CE-mærkningen på hvert enkelt produkt og udsteder en skriftlig erklæring om  

 overensstemmelse.
 2)  

 	  

     

 Fabrikanten  

 udarbejder den tekniske dokumentation, der er beskrevet i punkt 4, og  

 fabrikanten eller dennes befuldmægtigede inden for Fællesskabet skal kunne  

 stille den til rådighed for de relevante nationale myndigheder i enhver  

 medlemsstat  

 med henblik på inspektion i mindst ti år efter det tidspunkt, hvor  

 produktionen  

 af produktet er ophørt.
 3)  

 	  

     

 Er hverken  

 fabrikanten eller dennes befuldmægtigede etableret inden for Fællesskabet,  

 har  

 den person, som er ansvarlig for produktets markedsføring i Fællesskabet,  

 pligt  

 til at kunne fremlægge den tekniske dokumentation.
4)  

 	  

     

 Den tekniske  

 dokumentation skal gøre det muligt at vurdere, om produkterne opfylder de  

 væsentlige krav.
Dokumentationen skal omfatte konstruktion og fremstilling af  

 produktet samt produktets funktion, herunder navnlig:
-  

 	  

       

 en generel  

 beskrivelse af produktet -  

 	  

       

 konstruktions- og  

 produktionstegninger samt lister over komponenter, delmontager, kredsløb osv.
-  

 	  

       

 de beskrivelser og  

 forklaringer, der er nødvendige for forståelse af ovennævnte tegninger og  

 lister samt produktets funktion -  

 	  

       

 en liste over, hvilke  

 af de standarder, jf. § 5, der er anvendt helt eller delvist, samt  

 beskrivelser og forklaringer af de løsninger, der er brugt for at opfylde de  

 væsentlige krav i direktivet, hvis sådanne standarder ikke er anvendt eller  

 ikke findes -  

 	  

       

 resultater af  

 konstruktionsberegninger, kontrolundersøgelser mv.
 -  

 	  

       

 prøvningsrapporter.
 5)  

 	  

     

 Fabrikanten eller  

 dennes befuldmægtigede opbevarer en kopi af erklæringen om overensstemmelse  

 sammen med den tekniske dokumentation.
 6)  

 	  

     

 Fabrikanten træffer  

 alle nødvendige foranstaltninger til, at fremstillingsprocessen sikrer, at  

 det  

 fremstillede produkt er i overensstemmelse med den tekniske dokumentation,  

 som  

 er nævnt i punkt 2, og med de krav i direktivet, der vedrører det pågældende  

 produkt.
Bilag  

 7 Intern fabrikationskontrol samt særlige  

 apparaturprøvninger,  

  

 jf. § 12, nr. 3 Dette bilag består af bilag 6 samt følgende yderligere krav:
Fabrikanten skal sikre, at der for hver type radioudstyr  

 gennemføres alle væsentlige apparaturprøvninger.
Et bemyndiget organ, som  

 fabrikanten selv vælger, fastlægger, hvilke apparaturprøvninger der betragtes  

 som væsentlige, medmindre det i de harmoniserede standarder er fastlagt,  

 hvilke  

 apparaturprøvninger der skal gennemføres.
Det bemyndigede organ tager  

 behørigt  

 hensyn til tidligere afgørelser, som bemyndigede organer har truffet i  

 fællesskab.
 Fabrikanten eller dennes befuldmægtigede inden for EF eller  

 den person, der er ansvarlig for markedsføringen af apparatet, erklærer, at  

 disse prøvninger er blevet gennemført, og at apparaturet opfylder de  

 væsentlige  

 krav, og anbringer under fremstillingsprocessen det bemyndigede organs  

 identifikationsnummer på apparaturet.
Bilag  

 8 Dokumentation vedrørende den tekniske konstruktion,  

 jf. § 12, nr. 3 Dette bilag består af bilag 7 samt følgende yderligere krav:
 Den tekniske dokumentation, der er beskrevet i punkt 4 i  

 bilag 6, og den erklæring om overensstemmelse i forbindelse med særlige  

 apparaturprøvninger, der er beskrevet i bilag 7, udgør dokumentationen  

 vedrørende den tekniske konstruktion.
 Fabrikanten, dennes befuldmægtigede inden for Fællesskabet,  

 eller den person, der er ansvarlig for markedsføringen af apparaturet,  

 forelægger dokumentationen for et eller flere bemyndigede organer; hvert  

 enkelt  

 af de bemyndigede organer underrettes om andre, som har modtaget  

 dokumentationen.
Det bemyndigede organ gennemgår dokumentationen, og hvis det  

 vurderes, at den ikke på tilfredsstillende vis godtgør, at lovens § 5 er  

 opfyldt, kan det bemyndigede organ sende en udtalelse til fabrikanten, dennes  

 repræsentant eller den person, der er ansvarlig for markedsføringen af  

 apparaturet, og underrette de øvrige bemyndigede organer, der har modtaget  

 dokumentationen,  

 herom.
En sådan udtalelse skal afgives inden fire uger efter det bemyndigede  

 organs modtagelse af dokumentationen.
Apparaturet kan markedsføres, når  

 udtalelsen er modtaget eller efter udløbet af de fire uger.
 Fabrikanten eller dennes befuldmægtigede inden for  

 Fællesskabet eller den person, der er ansvarlig for markedsføringen af  

 apparaturet, opbevarer dokumentationen i en periode, der udløber mindst ti år  

 efter det tidspunkt, hvor produktionen af apparaturet er ophørt, således at  

 den  

 er til rådighed for de relevante nationale myndigheder i enhver medlemsstat  

 med  

 henblik på inspektion.
Bilag  

 9 Fuld kvalitetssikring, jf. § 12, nr. 4 1. Fuld kvalitetssikring er den procedure, hvorved en  

 fabrikant, der opfylder bestemmelserne i punkt 2, garanterer og erklærer, at  

 de  

 pågældende produkter opfylder de krav i direktivet, der gælder for dem.  

 Fabrikanten anbringer de mærker, der er beskrevet i § 15, på hvert  

 enkelt  

 produkt og udsteder en skriftlig erklæring om overensstemmelse.
 2. Fabrikanten anvender et godkendt kvalitetssystem  

 for  

 konstruktion, fremstilling, endelig produktionskontrol og prøvning, svarende  

 til den harmoniserede standard EN ISO 9001, som beskrevet i punkt 3, og  

 fabrikanten er underlagt den i punkt 4 omhandlede kontrol.
3. Kvalitetssystem 3.1. Fabrikanten indsender en ansøgning om vurdering af  

 kvalitetssystemet til et bemyndiget organ.
 -  

 	  

       

 Ansøgningen skal  

 indeholde:
-  

 	  

       

 alle relevante  

 oplysninger om de planlagte produkter -  

 	  

       

 dokumentation  

 vedrørende kvalitetssystemet 3.2. Kvalitetssystemet skal sikre, at produkterne opfylder  

 de krav i direktivet, der gælder for dem.
Alle de forhold, krav og  

 bestemmelser, som fabrikanter har taget hensyn til, skal dokumenteres på  

 systematisk og overskuelig måde i en skriftlig redegørelse for  

 forholdsregler,  

 og instruktioner.
Denne dokumentation vedrørende kvalitetssystemet skal  

 sikre,  

 at kvalitetspolitik og -procedurer, såsom kvalitetsprogrammer, -planer,  

 -manualer og registre fortolkes ens.
 Redegørelsen skal navnlig indeholde en fyldestgørende  

 beskrivelse af:
-  

 	  

       

 Kvalitetsmålsætninger  

 og organisationsstruktur samt ledelsens ansvar og beføjelser med hensyn til  

 konstruktions- og produktionskvalitet -  

 	  

       

 de tekniske  

 specifikationer, herunder de harmoniserede standarder og tekniske forskrifter  

 samt relevante prøvningsspecifikationer, der vil blive anvendt, samt hvis de  

 i  

 § 5, omhandlede standarder ikke anvendes fuldt ud, hvordan det sikres,  

 at  

 de væsentligste krav i direktivet, der gælder for produkterne, vil blive  

 opfyldt -  

 	  

       

 de teknikker til  

 konstruktionskontrol og -verifikation samt de processer og systematiske  

 foranstaltninger, der vil blive anvendt ved konstruktionen af produkterne,  

 for  

 så vidt angår den pågældende produktkategori -  

 	  

       

 de tilsvarende  

 teknikker for fremstilling, kvalitetskontrol og kvalitetssikring samt de  

 fremgangsmåder og systematiske foranstaltninger, der vil blive anvendt -  

 	  

       

 de undersøgelser og  

 prøvninger, der skal udføres før, under og efter produktionen, og den  

 hyppighed, hvormed dette sker, samt resultaterne af de prøvninger, der er  

 udført før produktionen, når det er relevant -  

 	  

       

 hvordan det sikres,  

 at prøvnings- og undersøgelsesfaciliteterne er i overensstemmelse med de  

 relevante krav for gennemførelse af den nødvendige prøvning -  

 	  

       

 kvalitetsregistreringer,  

 herunder kontrolrapporter og prøvnings- og kalibreringsdata, rapporter om  

 personalets kvalifikationer mv.
 -  

 	  

       

 hvordan det  

 verificeres, at den krævede konstruktions- og produktkvalitet er opnået, og  

 at  

 kvalitetssystemet fungerer effektivt.
 3.3. Det bemyndigede organ vurderer kvalitetssystemet for at  

 fastslå, om det opfylder kravene i punkt 3.2. Organet skal antage, at disse  

 krav er opfyldt, hvis kvalitetssystemerne anvender den relevante  

 harmoniserede  

 standard.
 Det bemyndigede organ vurderer navnlig, om  

 kvalitetskontrolsystemet sikrer produkternes overensstemmelse med direktivets  

 krav på baggrund af den relevante dokumentation, der leveres i henhold til  

 punkt 3.1 og 3.2, herunder, når det er relevant, prøvningsresultater leveret  

 af  

 fabrikanten.
Vurderingsholdet skal mindst omfatte ét medlem, som har  

 erfaring med at vurdere den pågældende produktteknologi.
Vurderingsproceduren  

 skal omfatte et besøg på fabrikantens anlæg.
Afgørelsen skal meddeles til fabrikanten.
Meddelelsen skal  

 indeholde resultaterne af undersøgelsen og den begrundede  

 vurderingsafgørelse.
 3.4. Fabrikanten forpligter sig til at opfylde sine  

 forpligtelser i henhold til kvalitetssystemet, således som det er godkendt,  

 og  

 til at vedligeholde det, således at det forbliver hensigtsmæssigt og  

 effektivt.
 Fabrikanten eller dennes befuldmægtigede underretter det  

 bemyndigede organ, som har godkendt kvalitetssystemet, om enhver påtænkt  

 ændring af dette.
 Det bemyndigede organ vurderer de foreslåede ændringer og  

 afgør, om det ændrede kvalitetssystem stadig opfylder de i punkt 3.2  

 omhandlede  

 krav, eller om en fornyet vurdering er nødvendig.
 Det bemyndigede organ meddeler fabrikanten afgørelsen.  

 Meddelelsen skal indeholde resultaterne af undersøgelsen og den begrundede  

 vurderingsafgørelse.
4. EF-kontrol på det bemyndigede organs ansvar 4.1. Formålet med EF-kontrollen er at sikre, at fabrikanten  

 fuldt ud opfylder sine forpligtelser i henhold til det godkendte  

 kvalitetssystem.
4.2. Fabrikanten skal give det bemyndigede organ adgang til  

 at kontrollere konstruktions-, produktions-, kontrol- og prøvnings- samt  

 oplagringsfaciliteterne og skal give det alle nødvendige oplysninger,  

 herunder -  

 	  

       

 dokumentation  

 vedrørende kvalitetssystemet -  

 	  

       

 kvalitetsregistreringer  

 i henhold til konstruktionsdelen i kvalitetssystemet, såsom resultater af  

 analyser, beregninger, prøvninger mv.
 -  

 	  

       

 kvalitetsregistreringer  

 i henhold til produktionsdelen i kvalitetssystemet, såsom kontrolrapporter  

 samt  

 prøvnings- og kalibreringsdata, rapporter om personalets kvalifikationer mv.
 4.3. Det bemyndigede organ skal gennemføre kontrolbesøg med  

 rimelige mellemrum for at sikre, at fabrikanten vedligeholder og anvender  

 kvalitetssystemet, og udarbejde en kontrolrapport til fabrikanten.
4.4. Det bemyndigede organ kan desuden aflægge uanmeldte  

 besøg hos fabrikanten.
Under disse besøg kan det bemyndigede organ om  

 nødvendigt foretage eller få foretaget prøvninger for at kontrollere, om  

 kvalitetssystemet fungerer tilfredsstillende.
Det udsteder en besøgsrapport  

 og  

 i givet fald en prøvningsrapport til fabrikanten.
 5. Fabrikanten skal i et tidsrum på mindst ti år  

 fra  

 datoen for ophøret af fremstillingen af produktet kunne forelægge de  

 nationale  

 myndigheder:
-  

 	  

       

 den i punkt 3.1,  

 andet led, omhandlede dokumentation -  

 	  

       

 de i punkt 3.4,  

 andet afsnit, omhandlede meddelelser om ændringer -  

 	  

       

 de i sidste afsnit i  

 punkt 3.4 og i punkt 4.3 og 4.4 omhandlede afgørelser og rapporter fra det  

 bemyndigede organ.
 6. Hvert af de bemyndigede organer stiller  

 relevante  

 oplysninger om udstedte eller tilbagekaldte godkendelser af  

 kvalitetssystemer,  

 herunder henvisninger til de(t) pågældende produkt(er), til rådighed for de  

 øvrige bemyndigede organer.
Bilag  

 10 Mærkning, jf. §§ 15-17 1. CE-mærkning, jf. § 15, stk. 1 CE-mærkningen består af bogstaverne CE i følgende  

 udformning:
 Hvis CE-mærkningen formindskes eller forstørres, skal  

 modellens størrelsesforhold, som vist ovenfor, overholdes.
 CE-mærkningens højde skal være mindst 5 mm, medmindre dette  

 ikke er muligt på grund af apparaturets karakter.
 CE-mærkningen skal anbringes synligt samt være let læselig  

 og uudslettelig.
2. Advarselsmærkning, jf. § 15, stk. 4 For radioudstyr omfattet af udstyrsklasse 2, skal der  

 tillige ske advarselsmærkning.
 Advarselsmærkningen består af tegnet ! i følgende  

 udformning:
 Hvis advarselsmærkningen formindskes eller forstørres, skal  

 modellens størrelsesforhold, som vist ovenfor, overholdes.
 Advarselsmærkningens højde skal være mindst 5 mm, medmindre  

 dette ikke er muligt på grund af apparaturets karakter.
 Advarselsmærkningen skal anbringes synligt samt være let  

 læselig og uudslettelig.
Mærkningen af apparater i klasse 2, jf. bilag 11, oplyser  

 brugeren om, at 1)  

 	  

     

 udstyret benytter  

 radiofrekvensbånd, hvis anvendelse ikke er blevet harmoniseret i hele  

 Fællesskabet, eller 2)  

 	  

     

 at Telestyrelsen har  

 fastsat regler om forbud mod eller begrænsning af markedsføring og/eller krav  

 om tilbagetrækning fra markedet af radioudstyr, der forårsager eller med  

 rimelighed kan forventes at forårsage forstyrrelser af samfundsvigtig  

 radiokommunikation.
Bilag  

 11 Klasser for radioudstyr, der skal mærkes efter  

 § 15, jf. §§ 6-7, i lov om radio- og teleterminaludstyr og om  

 elektromagnetisk kompatibilitet Udstyr i klasse 1 skal mærkes efter § 15,  

 stk. 1-3 med CE-mærke og eventuelt identifikationsmærke for et  

 involveret  

 bemyndiget organ.
 Klasse 1 omfatter følgende udstyr:
 1.1  

 	  

    

 ISDN udstyr (ISDN Basic Rate, ISDN Primary  

 Rate, ISDN U, bredbånds ISDN, ATM).
 1.2  

 	  

    

 Analogt  

 telefonudstyr, inklusive udstyr tilsluttet Centrex grænseflader eller  

 virtuelle  

 private netværk.
 1.3  

 	  

    

 Udstyr til brug på  

 lejede linjer (2-tråds, 4-tråds, digitale linjer, SDH, optiske fibre).
 1.4  

 	  

    

 Trådbårent  

 datakommunikationsudstyr (X.21, X.25, ethernet, token ring, token bus,  

 TCP/IP,  

 frame relay).
 1.5  

 	  

    

 Trådbårent  

 interaktivt broadcast udstyr (set-top bokse).
 1.6  

 	  

    

 Telexudstyr.
 1.7  

 	  

    

 GSM terminaler  

 (GSM900, GSM1800, GSM1900).
 1.8  

 	  

    

 Trådløse telefoner  

 (DECT).
 1.9  

 	  

    

 Radioudstyr som alene  

 er indrettet for modtagning.
 1.10  

 	  

            

 TFTS  

 terminaler.
 1.11  

 	  

            

 Terminaler  

 til landmobile satellittjenester i 1,5/1,6 GHz båndet.
 1.12  

 	  

            

 Terminaler  

 til landmobile satellittjenester i Ku-båndet.
 1.13  

 	  

            

 Terminaler  

 til TETRA i båndet 380-400 MHz.
 1.14  

 	  

            

 S-PCS  

 terminaler i 1,6/2,4 GHz båndet.
 1.15  

 	  

            

 S-PCS  

 terminaler i 1,9/2,1 GHz båndet.
 1.16  

 	  

            

 Terminaler  

 til satellit-datakommunikationstjenester i 1,5/1,6 GHz-båndet.
 1.17  

 	  

            

 Radioudstyr  

 som kun kan sende under kontrol af et netværk (NMT, TCS, ETACS).
 Udstyr i klasse 2 skal tillige forsynes med  

 advarselsmærke efter § 15, stk. 4.
 Klasse 2 omfatter følgende udstyr:
 2.1  

 	  

    

 VSAT udstyr i  

 C-båndet.
 2.2  

 	  

    

 VSAT udstyr i  

 Ku-båndet.
 2.3  

 	  

    

 SNG  

 satellitkommunikationsudstyr i Ku-båndet.
 2.4  

 	  

    

 TETRA  Direct Mode  

 terminaler.
 2.5  

 	  

    

 Terminaler til brug i  

 TETRAPOL radiosystemer.
 2.6  

 	  

    

 Landmobile  

 radioanlæg.
 2.7  

 	  

    

 Laveffekts radioanlæg  

 (SRD).
 2.8  

 	  

    

 Mikrobølgekædeudstyr.
 2.9  

 	  

    

 Radiokædeudstyr.
 2.10  

 	  

            

 Radiofoni og  

 tv sendeudstyr.
 2.11  

 	  

            

 Maritimt  

 radioudstyr.
 2.12  

 	  

            

 Radioudstyr  

 til brug i infrastruktur (f.eks. basisstationer).
 2.13  

 	  

            

 Udstyr til  

 radioamatører.
 1)  

 Bekendtgørelsen indeholder bestemmelser, der gennemfører dele af  

 Europa-Parlamentets  

 og Rådets direktiv 99/5/EF,  

    

 af 9. marts  

 1999 om radio- og teleterminaludstyr samt gensidig anerkendelse af udstyrets  

 overensstemmelse (EF-Tidende) 1999 L 91, s. 10, Rådets direktiv 89/336/EØF af  

 3. maj 1989 om indbyrdes tilnærmelse af medlemsstaternes lovgiv~ning om  

 elektromagnetisk kompatibilitet (EF-Tidende) 1989 L 139, s. 19 med senere  

 ændringer, Europa-Kommissionens beslutning af 22/09/2000 om anvendelse af  

 artikel 3, stk. 3, litra e) i direktiv 1999/5/EF på  

 radiokommunikationsudstyr, der  

 er beregnet til installering på søgående ikke-SOLAS-skibe med henblik på  

 deltagelse i det globale maritime nød- og sikkerhedssystem (GMDSS), og som  

 ikke  

 er omfattet af Rådets direktiv 96/98/EF om udstyr på skibe og  

 Europa-Kommissionens beslutning af 21/02/2001 om anvendelse af artikel 3,  

 stk.  

 3, litra e) i direktiv 1999/5/EF på lavinesendere/-søgere.
