Indholdsfortegnelse I Arbejdsformidlingens administration af orlov til børnepasning 3 10. Tilbagekaldelse af orlov 11. Klageadgang mv.
I.
Arbejdsformidlingens administration af orlov til børnepasning Dette cirkulære træder i kraft 13. marts 1996. Aftaler om orlov til  

 børnepasning som indgås efter lov nr. 1060 af 20. december 1995 om orlov samt  

 bekendtgørelse nr. 1169 af 21. december 1995 om orlov til uddannelse, sabbat  

 og børnepasning administreres efter dette cirkulære.
Ansøgninger om orlov,  

 der er modtaget hos AF, arbejdsløshedskassen eller kommunen den 1. januar  

 1996 eller senere, administreres efter bekendtgørelse nr. 1169 af 21.  

 december 1995.
 AF-cirkulære nr. 5/95 af 21. februar 1995 om Arbejdsformidlingens  

 administration i forbindelse med bekendtgørelse nr. 1178 af 27. december 1994  

 om lov om orlov er bortfaldet med virkning fra den 1. januar 1996. Orlov, som  

 er bevilget i henhold til det nævnte regelsæt, administreres dog fortsat  

 efter disse retningslinier.
1. Adgangskrav for orlovsansøgeren Som udgangspunkt skal betingelserne for at få bevilget børnepasningsorlov  

 være opfyldt på ansøgningstidspunktet.
Dette gælder således lønmodtageres og  

 selvstændige erhvervsdrivendes opfyldelse af beskæftigelseskravet efter lov  

 om dagpenge ved sygdom eller fødsel.
Betingelsen om barnets alder samt  

 lediges dagpengeret eller modtagelse af kontanthjælp skal imidlertid først  

 være opfyldt ved orlovens start.
1.1. Målgruppe Børnepasningsorlovsordningen retter sig mod såvel forsikrede som  

 ikke-forsikrede lønmodtagere og selvstændige erhvervsdrivende,  

 dagpengeberettigede ledige og kontanthjælpsmodtagere.
 Der er med de nye regler pr. 1. januar 1996 indført en ligestilling af  

 lønmodtagere, selvstændige erhvervsdrivende og ledige/kontanthjælpsmodtagere,  

 idet der nu er indført ret til orlov til børnepasning for alle tre  

 målgrupper.
 Hver af forældrene har mulighed for op til 52 ugers orlov pr. barn.  

 Adgangen knytter sig alene til barnet og kan således kun udnyttes en gang.
1.2. Egne børn Orlov til børnepasning kan bevilges til pasning af egne børn i alderen 0-8  

 år.
Alderskravet skal være opfyldt i hele orlovsperioden, undtagen i de  

 tilfælde, hvor arbejdsgiveren har udsat en varslet retmæssig  

 børnepasningsorlov.
AF skal påse, at barnet opfylder dette alderskrav.
Definitionen af begrebet »egne børn« omfatter også det tilfælde,  

 hvor orlovsansøgeren har delt forældremyndighed over barnet.
I de tilfælde,  

 hvor orlovsansøgeren har delt forældremyndighed, skal forældrene være enige  

 om, hvordan spørgsmålet om barnets benyttelse af daginstitutionsplads skal  

 løses, før ansøgning om orlov indgives til AF.
Det er en betingelse for, at der kan udbetales ydelser under orloven, at  

 orlovspersonen tilbringer orloven sammen med barnet.
I visse tilfælde kan der  

 alligevel udbetales ydelser, selvom orlovspersonen ikke tilbringer orloven  

 sammen med barnet.
Det gælder, hvor fraværet er et naturligt led i pasning af  

 barnet, og hvor fraværet ikke overstiger 3 uger.
»Et naturligt led i pasning af barnet« kan f.eks. være fravær i  

 forbindelse med barnets ferie hos familie og venner.
Endvidere kan det være  

 fravær som følge af lejrskoleophold med skole eller daginstitution, men det  

 kan også være fravær ved deltagelse i sportsaktiviteter og fritidsaktiviteter  

 m.v.
Det vil derimod ikke være muligt for orlovspersonen at få udbetalt  

 orlovsydelse ved deltagelse i en fuldtidsuddannelse under afholdelse af orlov  

 til børnepasning.
Det er arbejdsløshedskassen, der tager stilling til, om fraværet kan anses  

 som et naturligt led i pasning af barnet.
Det er ligeledes  

 arbejdsløshedskassen, der vurderer, om flere fraværsperioder af op til 3  

 ugers varighed kan anses som et naturligt led i pasning af barnet.
 I de tilfælde, hvor arbejdsløshedskassen ikke finder, at fraværet kan  

 anses som et naturligt led i pasning af barnet, eller hvor fraværet er af  

 mere end tre ugers varighed, skal arbejdsløshedskassen meddele dette til AF  

 med henblik på, at AF eventuelt tilbagekalder bevillingen.
 Orlovsansøgeren skal oplyse barnets cpr.nr. på ansøgningsblanketten samt  

 erklære, at orlov holdes for at passe barnet, og at barnet ikke benytter  

 offentligt dagtilbud i strid med reglerne, se nedenfor under pkt. 1.3.1.  

 Disse oplysninger afgiver orlovsansøgeren på tro og love.
Hvis der ansøges om børnepasningsorlov for et barn, der på  

 ansøgningstidspunktet ikke er født, og der dermed ikke kan angives et cpr.nr.  

 på ansøgningsblanketten, skal det forventede fødselstidspunkt anføres.
Det  

 forventede fødselstidspunkt fremgår af vandrejournalen, som alle gravide  

 kvinder får ved den første graviditetsundersøgelse hos deres læge.
Orloven  

 kan først påbegyndes, når barnet er født.
AF skal efter barnets fødsel have  

 oplysning om barnets cpr.nr. (Se endvidere pkt. 1.5.2. vedrørende fædres  

 mulighed for retmæssig børnepasningsorlov i forlængelse af fædreorlov.) 1.3. Bopælskommunen 1.3.1. Offentligt dagtilbud Barnet må indtil det fyldte 3. år ikke benytte offentligt dagtilbud i  

 orlovsperioden.
Herefter kan barnet benytte halvdagsplads i offentligt  

 dagtilbud.
Det er kommunen, der definerer begrebet halvdagsplads.
Eksisterer  

 der ikke halvdagspladser i bopælskommunen, men derimod kun heldagspladser,  

 kan barnet således ikke benytte dette offentlige dagtilbud.
Det er hensigten, at den ledige daginstitutionsplads skal kunne benyttes  

 af et andet barn i orlovsperioden.
Orlovspersonen kan således ikke holde en  

 plads åben ved f.eks. at betale, det pladsen koster, for senere, ved orlovens  

 ophør, at lade barnet benytte pladsen.
 Orlovspersoner, der afholder orlov til børnepasning i direkte forlængelse  

 af en barselsorlov, og som af bopælskommunen har fået tilbudt en  

 daginstutionsplads inden orlovens ophør, må afbryde børnepasningsorloven,  

 hvis pladsen ønskes benyttet.
En kommune kan i henhold til lov om social bistand i særlige tilfælde  

 bestemme, at et barn skal benytte offentligt dagtilbud.
Hvis kommunen inden  

 eller under orloven træffer en sådan bestemmelse, må barnet dog benytte  

 offentligt dagtilbud i orlovsperioden.
Pladsanvisningen i orlovspersonens bopælskommune kan anmode AF om at  

 udlevere oplysning om orlovspersonens navn, cpr.nr., barnets cpr.nr.,  

 orlovsperiodens længde samt eventuelt orlovspersonens adresse.
Det skal  

 bemærkes, at udlevering af oplysningerne kun skal finde sted på  

 bopælskommunens anmodning.
1.3.2. Supplerende tilskud til orlovsydelsen Ifølge bistandsloven kan bopælskommunen beslutte at yde et supplerende  

 tilskud til orlovsydelsen.
 I de tilfælde, hvor kommunen yder det supplerende tilskud, administreres  

 ordningen af denne, herunder beregningen af tilskuddets størrelse.
 AF bør iøvrigt henvise konkrete forespørgsler om det supplerende tilskud  

 fra orlovsansøgeren til den pågældendes bopælskommune.
1.4. Orlovsydelsen Orlovsydelsen udgør et beløb, der svarer til 70% af  

 arbejdsløshedsdagpengenes højeste beløb, jf. §§ 47 og 70 i lov om  

 arbejdsløshedsforsikring m.v.
Orlovsydelsen nedsættes til 60% den 1. april  

 1997 for alle personer, som enten er påbegyndt eller skal påbegynde  

 børnepasningsorlov.
 Arbejdsgiveren har mulighed for at supplere lønmodtagerens orlovsydelse  

 med et aftalt beløb uden, at der sker fradrag i orlovsydelsen.
Fortsætter arbejdsgiveren under orloven med at udbetale en løn, der svarer  

 til lønmodtagerens hidtidige løn, og overstiger lønnen orlovsydelsen, kan  

 orlovsydelsen udbetales til arbejdsgiveren.
Orlovsydelsen udbetales til  

 arbejdsgiveren med det beløb, lønmodtageren ellers ville have modtaget i  

 orlovsydelse, d.v.s. efter eventuelt fradrag for lønarbejde m.v. i  

 orlovsperioden.
1.4.1 Ophævelse af kapitalpension i forbindelse med afholdelse af  

 orlov Orlovspersonen har mulighed for at ophæve sin kapitalpension helt eller  

 delvist til supplerende financiering af afholdelse af orlov.
Der kan  

 maksimalt hæves differencen mellem orlovsydelsen og orlovspersonens hidtidige  

 indtægt, som beregnes på grundlag af gennemsnittet af de sidste 3 måneders  

 indtægt forud for orlovens påbegyndelse.
Ved hidtidig indtægt forstås  

 indtægter, herunder sygedagpenge og orlovsydelse, der ligger 3 måneder  

 umiddelbart forud for den orlovsperiode, som ophævelsen af kapitalpensionen  

 knytter sig til.
Det forudsættes, at der er tale om en kapitalpension, som kan ophæves i  

 utide.
Forudsætter en ophævelse f.eks. arbejdsgiverens samtykke, skal denne  

 indhentes inden ophævelsen kan finde sted.
Ansøgningsblanket til ophævelse af kapitalpension i forbindelse med  

 afholdelse af orlov er udformet som et bilag til ansøgning om orlov til  

 uddannelse, sabbat eller børnepasning.
Bilaget skal således ikke nødvendigvis  

 indgives sammen med ansøgning om orlov, men skal blot være AF i hænde inden  

 orlovens ophør.
AF påser, at orlovspersonen på tro og love har udfyldt  

 ansøgningsblanketten i samtlige relevante rubrikker, hvorefter blanketten  

 dateres og stemples, som indgivet i udfyldt stand med tilhørende  

 indtægtsoplysninger.
AF skal ikke kontrollere de afgivne indtægtsoplysninger.
Ansøgningsblanketten forevises det pengeinstitut/forsikringsselskab i  

 hvilket kapitalpensionen er oprettet.
Pengeinstituttet/forsikringsselskabet  

 påser, at udregningen af det hæveberettigede beløb er korrekt.  

 Pengeinstituttet/forsikringsselskabet skal ikke kontrollere de af  

 orlovspersonen afgivne indtægtsoplysninger.
Herefter udbetaler  

 pengeinstituttet det hæveberettigede beløb.
 Eventuelle fejlberegninger er udelukkende en sag mellem orlovspersonen og  

 skattevæsenet.
1.5. Lønmodtagere 1.5.1. Generelt Adgang til orlov til børnepasning gælder for alle lønmodtagere, som  

 opfylder betingelserne for orlov.
Personer, som er midlertidigt eller  

 tidsbegrænset ansat og personer, der er ansat med løntilskud, kan således  

 også få orlov.
 Hvis lønmodtageren er ansat i en tidsbegrænset stilling eller sidder i  

 opsagt stilling, er det en forudsætning for at opnå børnepasningsorlov som  

 lønmodtager, at orlovsansøgeren påbegynder orloven inden ansættelsens ophør.  

 Den resterende del af orlovsperioden vil kunne afvikles efter  

 ansættelsesforholdets ophør.
Orlov til børnepasning er betinget af, at lønmodtageren på  

 ansøgningstidspunktet opfylder beskæftigelseskravet i kapitel 2 eller 6 i lov  

 om dagpenge ved sygdom eller fødsel.
AF skal påse, at bopælskommunen har  

 attesteret på ansøgningsblanketten, at lønmodtageren opfylder  

 beskæftigelseskravet.
 Orlov til børnepasning kan også bevilges til lønmodtagere, der arbejder i  

 Danmark men er bosiddende uden for Danmark, hvis lønmodtageren opfylder  

 betingelserne for orlov.
 Orlov til børnepasning er ikke betinget af medlemskab af en  

 arbejdsløshedskasse.
1.5.2. Ret til orlov En lønmodtager kan overfor arbejdsgiveren fremsætte krav om retmæssig  

 orlov til børnepasning for højst 13 sammenhængende uger, hvis barnet er fyldt  

 1 år ved orlovens start.
Hvis barnet ikke er fyldt 1 år ved orlovens start,  

 kan lønmodtageren dog fremsætte krav om retmæssig børnepasningsorlov i op til  

 26 uger for det pågældende barn.
Forældre til adoptivbørn (0-8 år), som  

 påbegynder orloven inden udløbet af det første år efter barnets modtagelse i  

 hjemmet, kan ligeledes fremsætte krav om retmæssig børnepasningsorlov i op  

 til 26 uger.
 Lønmodtageren kan opdele de 26 ugers orlov i to perioder af hver 13 ugers  

 varighed forudsat, at den sidste orlovsperiode påbegyndes inden barnet fylder  

 1 år, og for adoptivforældre, inden et år efter barnets modtagelse i hjemmet.  

 Varslet om retmæssig børnepasningsorlov kan tidligst afgives efter 3 måneders  

 ansættelse i det pågældende ansættelsesforhold.
 En lønmodtager, som vil udnytte sin ret til orlov til børnepasning, er  

 forpligtet til at underrette sin arbejdsgiver herom 4 uger inden orlovens  

 start.
Ved ansættelsesforhold, der er omfattet af kollektiv overenskomst, kan  

 dette varsel fraviges ved aftale mellem de berørte organisationer.
I øvrige  

 ansættelsesforhold kan varslet fraviges ved individuel aftale.
Varslet om  

 retmæssig børnepasningsorlov kan i den forbindelse højst udgøre  

 arbejdsgiverens opsigelsesvarsel overfor lønmodtageren, dog mindst 2 uger og  

 højst 26 uger.
Fædre, der benytter retten til fædreorlov i indtil 2 uger efter fødslen  

 eller modtagelsen i hjemmet eller efter aftale med arbejdsgiveren inden for  

 de første 14 uger efter fødslen, kan opnå børnepasningsorlov i direkte  

 forlængelse af fædreorloven.
Hvis fædreorloven holdes i direkte forlængelse  

 af fødslen skal den retmæssige børnepasningsorlov varsles til påbegyndelse 14  

 dage efter det forventede fødselstidspunkt.
Se i øvrigt pkt. 1.2.
Hvis lønmodtageren ønsker orlov til børnepasning ud over den retmæssige  

 orlov, skal lønmodtageren aftale dette med arbejdsgiveren.
Såfremt der søges  

 aftalt børnepasningsorlov i forlængelse af retmæssig orlov, og ansøgningerne  

 indgives samtidig, betragtes orlovsperioderne som et forløb.
Det er i den  

 sammenhæng ikke en betingelse, at den del af den samlede periode, der udgør  

 den aftalte orlov, er på 13 uger.
 Har lønmodtageren fremsat krav om retmæssig orlov, skal AF påse, at  

 lønmodtageren på ansøgningsblanketten har angivet, at orloven er varslet  

 overfor arbejdsgiveren.
 AF skal endvidere påse, at det fremgår af blanketten, at lønmodtageren  

 ikke tidligere har afholdt retmæssig orlov til at passe det pågældende barn,  

 hvis barnet ved orlovens start er fyldt 1 år.
 Hvis barnet ved orlovens start ikke er fyldt 1 år, skal AF påse, at  

 lønmodtageren ikke tidligere har benyttet retten til orlov for det pågældende  

 barn i mere end 13 uger.
Ved fremsættelse af krav om orlov til børnepasning har lønmodtageren ikke  

 pligt til at oplyse arbejdsgiveren om, hvor lang tid orloven varer.  

 Lønmodtageren skal imidlertid senest 8 uger inden tilbagevenden til  

 arbejdspladsen underrette arbejdsgiveren om orlovens slutdato.
Dette gælder  

 dog kun, hvis der er ansøgt om orlov for et barn, der ikke er fyldt 1 år ved  

 orlovens start.
Hvis lønmodtageren ikke angiver en slutdato for den  

 retmæssige orlov, skal AF gå ud fra, at orlov ønskes for 26 uger.
1.5.2.1. Udsættelse af retmæssig børnepasningsorlov Arbejdsgiveren kan under iagttagelse af betingelserne i bekendtgørelsens  

 §§ 31-34 udsætte en børnepasningsorlov i op til 26 uger.
Arbejdsgiverens  

 mulighed for udsættelse af børnepasningsorlov gælder kun i forbindelse med  

 retmæssig børnepasningsorlov.
 Arbejdsgiveren kan kun udsætte orloven en gang.
 Arbejdsgiveren skal angive en dato til hvilken orloven er udsat.  

 Arbejdsgiveren kan ikke uden lønmodtagerens accept pålægge denne at påbegynde  

 orloven i udsættelsesperioden.
Arbejdsgiveren kan ikke udsætte en retmæssig børnepasningsorlov, som er  

 varslet til afholdelse i forlængelse af barselsorlov.
Det er ikke en  

 betingelse, at børnepasningsorloven ønskes afholdt i forlængelse af egen  

 barselsorlov.
Faderen kan således varsle retmæssig børnepasningsorlov i  

 forlængelse af moderens barselsorlov, uden at arbejdsgiveren kan udsætte  

 orloven.
Det er dog en betingelse, at børnepasningsorloven holdes til det  

 barn, der er holdt barselsorlov til, og at børnepasningsorloven holdes i  

 direkte forlængelse af barselsorloven.
Hvis lønmodtageren fx holder ferie  

 mellem barselsorloven og børnepasningsorloven, vil arbejdsgiveren have  

 mulighed for at udsætte orloven.
 Arbejdsgiveren kan heller ikke udsætte orloven, hvis AF eller den instans,  

 der varetager formidlingen af arbejdskraft, har formidlet mindst 3 personer  

 med de kvalifikationer, som arbejdsgiveren har opstillet.
Det bemærkes, at det er arbejdsgiveren, der vurderer om den formidlede  

 arbejdskraft opfylder kvalifikationskravene.
Arbejdsgiveren er ikke  

 forpligtet til at ansætte en af de formidlede personer.
Hvis arbejdsgiveren  

 afviser at ansætte en af de formidlede personer, har arbejdsgiveren fortsat  

 mulighed for at udsætte orloven.
 Hvis arbejdsgiveren på ansøgningsblanketten har erklæret, at orloven ikke  

 vil blive søgt udsat, er arbejdsgiveren bundet af dette.
En bevilget retmæssig børnepasningsorlov bortfalder ikke, hvis en  

 udsættelse medfører, at betingelserne for orlov ikke længere er opfyldt i den  

 udsatte orlovsperiode.
Dette kan fx være tilfældet, hvis barnet under den  

 udsatte orlov ikke længere opfylder aldersbetingelsen.
1.5.3. Aftalt orlov Hvis orloven er aftalt mellem lønmodtageren og arbejdsgiveren, skal AF  

 påse, at det fremgår af ansøgningsblanketten, at der mellem arbejdsgiveren og  

 lønmodtageren er indgået en skriftlig aftale om orlov, og at der er aftalt  

 nærmere vilkår for tilbagevenden til arbejdspladsen.
AF skal ikke se aftalen.  

 Det bemærkes, at en naturlig forståelse af begrebet »orlov« er, at  

 lønmodtageren vender tilbage til arbejdspladsen efter orloven.
Dog er der  

 intet til hinder for, at den skriftlige aftale indeholder vilkår om, at  

 lønmodtageren ikke vender tilbage til ansættelsesforholdet efter endt orlov,  

 jf. nedenfor under pkt. 3.3.
1.6. Selvstændige erhvervsdrivende 1.6.1. Generelt Orlov til børnepasning er betinget af, at den selvstændige  

 erhvervsdrivende på ansøgningstidspunktet opfylder beskæftigelseskravet i  

 kapitel 2 eller 6 i Lov om dagpenge ved sygdom eller fødsel.
AF skal påse, at  

 bopælskommunen har attesteret på ansøgningsblanketten, at den selvstændige  

 erhvervsdrivende opfylder beskæftigelseskravet.
1.6.2. Ret til orlov Ret til orlov til børnepasning gælder for alle selvstændige  

 erhvervsdrivende, som opfylder betingelserne for orlov.
Selvstændige  

 erhvervsdrivende har til forskel fra de øvrige målgrupper ret til orlov i  

 hele 52-ugers-perioden.
1.6.3. Ophør med arbejde i virksomheden i orlovsperioden Det er endvidere en betingelse for orlov, at den selvstændige  

 erhvervsdrivende ikke arbejder i virksomheden i orlovsperioden.
AF skal påse,  

 at der på ansøgningsblanketten foreligger erklæring om dette.
Hvis den  

 selvstændige erhvervsdrivende er medlem af en arbejdsløshedskasse, skal  

 arbejdsløshedskassen afgive erklæringen.
Hvis den selvstændige  

 erhvervsdrivende ikke er medlem af en arbejdsløshedskasse, skal  

 bopælskommunen afgive erklæringen.
1.7. Ledige medlemmer af en arbejdsløshedskasse 1.7.1. Generelt Adgang til orlov til børnepasning gælder for alle ledige medlemmer af en  

 arbejdsløshedskasse, der opfylder betingelserne for orlov.
Der stilles som udgangspunkt ikke krav om en bestemt forudgående  

 ledighedsperiode, idet det afgørende er, at pågældende står registreret som  

 ledig på AF eller anden godkendt offentlig formidling, som bevirker  

 fritagelse for fremmøde på AF.
Den ledige skal endvidere modtage  

 arbejdsløshedsdagpenge eller ville have modtaget dagpenge, hvis orloven ikke  

 var påbegyndt.
En lønmodtager, der er blevet sagt op af arbejdsgiveren, kan søge om  

 børnepasningsorlov fra første ledighedsdag.
Det er i den sammenhæng en  

 betingelse, at vedkommende melder sig ledig på AF samme dag, som orloven  

 starter.
Ansøgningen om orlov kan indgives inden fratrædelsen.
Dog kan en lønmodtager, der selv har opsagt sit arbejde, ikke få bevilget  

 orlov som ledig, før vedkommende har modtaget arbejdsløshedsdagpenge i  

 sammenlagt 4 uger efter fratrædelsen.
Denne regel gælder i alle tilfælde,  

 hvor en lønmodtager har opsagt sit arbejde, uanset opsigelsesgrunden.
Det er kun arbejdsløshedsdagpenge og ikke feriedagpenge eller andre  

 ydelser udbetalt af arbejdsløshedskassen, der kan medregnes i de 4 uger.
Der  

 kan kun medregnes dagpenge, der udbetales efter, at lønmodtageren er  

 fratrådt.
Supplerende dagpenge, der er udbetalt under ansættelse, kan ikke  

 medregnes i de 4 uger.
Det bemærkes, at kontanthjælpsmodtagere, som er medlemmer af en  

 arbejdsløshedskasse skal ansøge om orlov efter bestemmelserne om  

 kontanthjælpsmodtagere. (Se pkt. 1.8.) AF skal påse, at arbejdsløshedskassen har attesteret, at den ledige er  

 dagpengeberettiget ved orlovens start.
I den forbindelse skal det  

 understreges, at en ledig kan have dagpengeret uden at være tilmeldt AF,  

 hvorfor AF ikke skal påse om pågældende er tilmeldt AF men blot, om  

 arbejdsløshedskassen har attesteret, at dagpengeretsbetingelsen er opfyldt.
 Har orlovsansøgeren opsagt sin stilling, skal AF endvidere påse, at  

 arbejdsløshedskassen har attesteret, at vedkommende har modtaget dagpenge i  

 sammenlagt 4 uger ved orlovens start.
1.7.2. Ret til orlov Dagpengeberettigede ledige har ret til orlov til børnepasning i 13  

 sammenhængende uger, hvis barnet er fyldt 1 år ved orlovens start.
Hvis barnet ikke er fyldt 1 år ved orlovens start, kan den ledige gøre  

 retten gældende i op til 26 uger for det pågældende barn.
Forældre til  

 adoptivbørn (0-8 år), som påbegynder orloven inden udløbet af det første år  

 efter barnets modtagelse i hjemmet, kan ligeledes gøre retten gældende i op  

 til 26 uger.
Den ledige kan opdele de 26 ugers orlov i to perioder af hver 13  

 ugers varighed forudsat, at den sidste orlovsperiode påbegyndes inden barnet  

 fylder 1 år, og for adoptivforældre, inden et år efter barnets modtagelse i  

 hjemmet.
Dagpengeberettigede ledige har ret til orlov til børnepasning i 13/26 uger  

 uanset indholdet af handlingsplanen, således at dagpengeberettigede lediges  

 orlovsmuligheder ikke begrænses af handlingsplanen.
Det kan ikke betragtes  

 som saglig grund for afslag på ansøgning om orlov, at den ledige ifølge  

 handlingsplanen fx skal påbegynde et jobtræningsforløb.
 Ledige, som har afholdt børnepasningsorlov eller fået bevilget  

 børnepasningsorlov efter de før den 1. januar 1996 gældende regler, kan i det  

 omfang betingelserne er opfyldt, fremsætte krav om retmæssig  

 børnepasningsorlov.
Eksempel : En ledig, som i 1995 har afholdt 13 ugers  

 børnepasningsorlov til sit 5 årige barn, kan fremsætte krav om 13 ugers  

 børnepasningsorlov i 1996, uanset at der efter de nye regler kun er ret til  

 13 uger til børn, der på orlovens påbegyndelsestidspunkt er fyldt 1 år.
Denne  

 fortolkning skal ses i lyset af, at man ikke før den 1. januar 1996 opererede  

 med »ret til orlov« for ledige.
Har en ledig derimod afholdt 52  

 ugers børnepasningsorlov for det pågældende barn i 1995, vil der ikke kunne  

 fremsættes krav om yderligere orlov, idet der maksimalt kan bevilges 52 ugers  

 orlov til børn i alderen 0-8 år.
1.7.3. Aftalt orlov For ledige dagpengeberettigede medlemmer af en arbejdsløshedskasse, der  

 ønsker orlov ud over den retmæssige del på 13/26 uger, skal AF foretage en  

 konkret vurdering af, om der under hensyntagen til arbejdsmarkedets behov,  

 kan bevilges yderligere orlov.
Vurderingen skal foretages på baggrund af retningslinier fastsat af det  

 regionale arbejdsmarkedsråd.
Retningslinierne bør justeres løbende, idet  

 arbejdsmarkedet er i konstant udvikling.
 Arbejdsmarkedsrådenes vurdering af udviklingen på arbejdsmarkedet, som  

 udgives hvert kvartal i Arbejdsmarkedsstyrelsen (den kvartalsvise  

 flaskehalsredegørelse) kan anvendes som redskab ved fastlæggelsen af de  

 regionale retningslinier, således at disse kan justeres hvert kvartal.
Orlovspersonen kan ansøge om alle 52 ugers børnepasningsorlov på en gang -  

 dvs. både den retmæssige og den aftalebaserede - således, at AF ved  

 bevillingen og dermed inden påbegyndelsen af den retmæssige orlov, skal tage  

 stilling til, om den aftalebaserede orlov kan bevilges.
I disse tilfælde kan  

 den kvartalsvise flaskehalsredegørelse også danne grundlag for vurderingen,  

 idet denne bl.a. indeholder et afsnit om mulige flaskehalsproblemer på lidt  

 længere sigt.
1.7.4. Deltidsbeskæftigede, som står tilmeldt AF Personer, der er deltidsbeskæftigede som lønmodtagere, og som samtidig  

 står tilmeldt AF (teknisk ledige) - med eller uden ret til supplerende  

 dagpenge - kan ikke søge orlov efter reglerne for ledige, men skal søge efter  

 reglerne for lønmodtagere.
1.8. Kontanthjælpsmodtagere Kontanthjælpsmodtagere har ligesom dagpengeberettigede ledige ret til  

 orlov til børnepasning, hvis betingelserne iøvrigt er opfyldt.
Der henvises  

 til pkt. 1.7.2 og 1.7.3.
 Socialministeriet har i bekendtgørelse om orlovsydelse til  

 kontanthjælpsmodtagere og om fradrag i orlovsydelse, der udbetales af  

 kommunerne fastlagt nærmere regler for, hvilke kontanthjælpsmodtagere, der  

 kan få orlov til børnepasning.
 AF skal påse, at bopælskommunen har attesteret på ansøgningsblanketten, at  

 ansøgeren modtager kontanthjælp ved orlovens start, og at ansøgeren er  

 omfattet af den personkreds, der er berettiget til orlov til børnepasning.
 Det bemærkes, at kommunen ikke kan beslutte, hvor lang ansøgerens orlov  

 skal være, idet det er AF, der bevilger orloven.
 I de tilfælde, hvor en kontanthjælpsmodtager søger den aftalebaserede del  

 af børnepasningsorloven, og pågældende ikke står tilmeldt AF, skal AF  

 indhente oplysninger om orlovsansøgeren hos pågældendes bopælskommune til  

 brug for den konkrete vurdering, som AF skal foretage under hensyntagen til  

 arbejdsmarkedets behov.
 1.9. Forholdet til lov om arbejdsløshedsforsikring m.v. jf.  

 Direktoratet for Arbejdsløshedsforsikringens B-vejledning om de  

 forsikringsmæssige aspekter af orlov til børnepasning.
 Det skal bemærkes, at perioder med orlov til børnepasning ikke medregnes i  

 de perioder, hvor den ledige modtager arbejdsløshedsdagpenge, jf. § 55 i lov  

 om arbejdsløshedsforsikring m.v.
 Udfører orlovspersonen arbejde i orlovsperioden, vil dette arbejde kunne  

 medregnes til opfyldelse af arbejdskravet i henhold til § 53 i lov om  

 arbejdsløshedsforsikring m.v.
 Har orlovspersonen lønarbejde m.v. under orloven, skal der ske fradrag i  

 orlovsydelsen efter regler fastsat i henhold til lov om  

 arbejdsløshedsforsikring m.v.
Dagpengeberettigede ledige, som har fået bevilget orlov til børnepasning,  

 skal stå til rådighed for arbejde formidlet af arbejdsløshedskassen eller AF  

 frem til orlovens påbegyndelse, idet det i bevillingen forudsættes, at disse  

 personer er dagpengeberettigede ved orlovens start.
Afslår en ledig et  

 formidlet arbejde i perioden mellem bevillingen og orlovens påbegyndelse, kan  

 dette få betydning for pågældendes dagpengeret og dermed for bevillingen.
AF skal foretage en fleksibel formidling af arbejde til ledige, som har  

 fået bevilget orlov til børnepasning.
Ved den fleksible administration bør AF  

 foretrække en ledig, der ikke har fået bevilget børnepasningsorlov, og som  

 besidder de efterspurgte kvalifikationer.
2. Orlovens varighed 2.1.Varighed samt opdeling i enkeltperioder Orlov til børnepasning kan bevilges til hver af forældrene for mindst 13  

 sammenhængende uger og højst for 52 uger for hvert barn.
Det er muligt at  

 opdele orlovsperioden i flere perioder, dog skal hver enkelt orlovsperiode  

 udgøre mindst 13 sammenhængende uger.
Forældrene kan holde orlov til  

 børnepasning for samme barn samtidig eller hver for sig.
Det er ikke muligt at forlænge en bevilget orlov.
Hvis orlovspersonen  

 ønsker en længere orlovsperiode end den bevilgede, kan orlovspersonen søge og  

 få bevilget orlov på ny, hvis betingelserne iøvrigt er opfyldt, herunder  

 kravet om mindst 13 sammenhængende uger.
 AF skal i forbindelse med behandlingen af orlovsansøgningen påse, at  

 orloven opfylder kravet om mindste og højeste varighed.
2.2. Opgørelse af orlovsperioder Orlov til børnepasning begrænses ikke af udnyttelse af muligheden for  

 orlov til uddannelse og orlov til sabbat.
Orlov til børnepasning kan således  

 bevilges uanset, at orlovsansøgeren har udnyttet sine muligheder for orlov  

 til uddannelse og orlov til sabbat.
3. Afbrydelse af orlov 3.1 Generelt Bliver det nødvendigt at afbryde sin orlov enten på grund af forhold som  

 nedenfor nævnt eller andet, ophører den resterende del af den bevilgede  

 orlovsperiode.
Det antal uger, som ikke »forbruges« på grund af afbrydelse,  

 trækkes ikke fra i den samlede adgang til børnepasningsorlov.
Der kan derfor  

 indgives ansøgning og bevilges orlov af AF igen, hvis betingelserne iøvrigt  

 er opfyldt herunder, at der ansøges om mindst 13 uger.
3.2 Barsel Hvis orlovspersonen opfylder betingelserne for at gå på barselsorlov i  

 børnepasningsorlovsperioden, har den pågældende ret til at gå på barselsorlov  

 på de vilkår, der følger af ansættelsesforholdet eller gælder iøvrigt.
 Udnytter orlovspersonen denne ret, afbrydes børnepasningsorloven.  

 Børnepasningsorloven bliver således ikke udsat på grund af barselsorloven.  

 Ønsker orlovspersonen efter barselsorloven at genoptage børnepasningsorloven,  

 skal vedkommende derfor søge på ny.
3.3 Afskedigelse/opsigelse De almindelige ansættelsesretlige regler gælder under orloven.  

 Orlovspersonen kan således afskediges eller sige op i orlovsperioden under  

 iagttagelse af de regler og aftaler, der er gældende for det pågældende  

 ansættelsesforhold, herunder gældende varsel.
 Hvis orlovspersonen af sin arbejdsgiver afskediges under orloven, har den  

 pågældende ret til at afbryde orloven og vende tilbage til de i  

 ansættelsesforholdet gældende løn- og ansættelsesvilkår.
Udnytter orlovspersonen denne ret, skal pågældende give arbejdsgiveren  

 meddelelse herom i tidsmæssig tilknytning til afskedigelsen.
Med  

 »tidsmæssig tilknytning« menes omkring en uge.
Orloven afbrydes  

 herefter med den virkning, der følger ovenfor under pkt. 3.1.
 Ophører ansættelsesforholdet i orlovsperioden enten på grund af  

 afskedigelse eller på grund af lønmodtagerens opsigelse, vil vedkommende  

 altid kunne fortsætte med at holde orlov indtil orlovsperiodens udløb, hvis  

 dette foretrækkes.
 En lønmodtager, som sidder i opsagt stilling, kan få orlov til  

 børnepasning, der strækker sig ud over ansættelsens ophør.
4. Sygdom Opstår der kortvarig sygdom i orlovsperioden, anses orlovspersonen for  

 fortsat at være på orlov og der vil kunne udbetales orlovsydelse.
 Ved længerevarende sygdom skal orlovspersonen meddele dette til A-kassen,  

 som stopper for udbetaling af orlovsydelsen.
 Som hovedregel anses sygdom af mere end 14 dages varighed som  

 længerevarende sygdom.
Det er en forudsætning for at modtage sygedagpenge, at orlovspersonen  

 afbryder sin orlov.
Denne ændring af hidtidig praksis er foretaget på  

 baggrund af en udtalelse fra Dagpengeudvalget under Socialministeriet.
 Sygdom under orloven forlænger ikke orlovsperioden.
5. Strejke og lockout (konflikt) Der kan ikke bevilges orlov til dagpengeberettigede medlemmer af en  

 arbejdsløshedskasse, hvis den pågældende er omfattet af en konflikt. § 61 i  

 lov om arbejdsløshedsforsikring m.v. angiver, hvorvidt orlovsansøgeren er  

 omfattet af konflikt eller ej.
Det samme gælder for beskæftigede  

 lønmodtagere, som ikke er dagpengeberettigede (både forsikrede og  

 ikke-forsikrede).
I de tilfælde, hvor en orlov er bevilget, og hvor konflikten indtræder  

 inden orlovens påbegyndelse, kan der ikke udbetales orlovsydelse til  

 ovennævnte persongruppe.
Bevillingen bortfalder herefter, hvorfor  

 orlovspersonen må ansøge påny efter konfliktens ophør.
 Indtræder konflikten imidlertid efter orlovens påbegyndelse, kan orloven  

 fortsætte som hidtil uden konsekvenser for udbetalingen af orlovsydelsen.
 Bestemmelsen tager kun sigte på lønmodtagere og ledige dagpengeberettigede  

 og således ikke på kontanthjælpsmodtagere eller selvstændige  

 erhvervsdrivende, idet disse ikke kan være omfattet af en arbejdskonflikt.
6. Formidling af erstatningsarbejdskraft Arbejdsgiveren angiver på ansøgningsblanketten om erstatningsarbejdskraft  

 ønskes til den ledige stilling, og om erstatningsarbejdskraften ønskes  

 formidlet af AF.
Der er ikke pligt for arbejdsgiveren til at ansætte  

 erstatningsarbejdskraft.
 I forbindelse med en orlovsansøgning fra en lønmodtager eller en  

 selvstændig erhvervsdrivende, hvor det på ansøgningsblanketten er angivet, at  

 en afløser ønskes, skal AF altid kontakte virksomheden og tilbyde formidling  

 af erstatningsarbejdskraft.
7. AF's bevilling af orloven Når AF har påset, at alle betingelserne er opfyldt, bevilger AF orloven.
AF kan tidligst bevilge orloven 2 måneder før orlovens start, ligesom  

 arbejdsløshedskassen og kommunen tidligst kan attestere orlovsansøgningen 2  

 måneder før orlovens start.
Orlovsansøgeren kan derimod indgive  

 orlovsansøgningen tidligere end 2 måneder før orlovens start.
 Hvis en lønmodtager har ansøgt om retmæssig børnepasningsorlov, kan AF dog  

 tidligst bevilge orloven 14 dage før orlovens start, medmindre orloven ikke  

 kan søges udsat, jf. pkt. 1.5.2.1.
 Ved ansøgninger, der vedrører den aftalebaserede orlov for ledige og  

 kontanthjælpsmodtagere, skal AF så vidt muligt behandle disse hurtigt af  

 hensyn til den lediges/kontanthjælpsmodtagerens mulighed for at planlægge  

 orloven, idet denne målgruppe ikke har sikkerhed for, at orloven bevilges.
 Hvis orlovsansøgeren er medlem af en arbejdsløshedskasse, sendes kopi af  

 ansøgningen til arbejdsløshedskassen og orlovsansøgeren.
Hvis orlovsansøgeren ikke er medlem af en arbejdsløshedskasse eller er  

 kontanthjælpsmodtager, sendes kopi af ansøgningen til bopælskommunen og  

 orlovsansøgeren.
I forbindelse med bevilling af orlov til en lønmodtager  

 sendes endvidere kopi af ansøgningen til arbejdsgiveren.
Ved orlov til ledige, der er tilmeldt AF, afmelder AF pågældende ved  

 orlovens start.
AF skal underrette den ledige herom samt om eventuel  

 gentilmelding, jf.
Arbejdsmarkedsstyrelsens bekendtgørelse om en aktiv  

 arbejdsmarkedsindsats.
 På den godkendte ansøgningsblanket for forsikrede orlovsansøgere skal AF  

 angive det 2-cifrede AF-regionsnummer samt registreringsnummeret i  

 statsregnskabet (Reg.nr.), som arbejdsløshedskassen herefter vil anføre i  

 dens regnskab ved de fremtidige udbetalinger af orlovsydelser.
For ikke-forsikrede orlovsansøgere skal AF-regionen på begæring refundere  

 kommunerne orlovsydelsen månedsvis bagud.
Kommunens begæring om refusion af  

 orlovsydelse skal så vidt muligt være AF i hænde senest den 15. i  

 efterfølgende måned.
AF udbetaler refusionen til kommunen inden udgangen af  

 den måned, hvori anmodningen er modtaget.
8. Afholdelse af ferie i orlovsperioden Ferie kan afholdes i orlovsperioden.
 Hvis en lønmodtager afholder optjent ferie i orlovsperioden, udsættes den  

 resterende del af orlovsperioden som udgangspunkt til ferien er afsluttet,  

 forudsat at der varsles i overensstemmelse med ferielovens regler.
 Afholdelse af ferie i orlovsperioden skal aftales/varsles og afholdes i  

 overensstemmelse med de gældende ferieregler.
Lønmodtageren skal senest 14 dage inden ferien oplyse AF om, at ferie  

 afholdes samt feriens start- og sluttidspunkt.
Manglende underretning til AF  

 om afholdelse af ferie medfører dog ikke, at lønmodtageren ikke kan holde  

 ferien.
 Når AF har modtaget oplysninger fra en lønmodtager om afholdelse af ferie,  

 skal AF underrette arbejdsløshedskassen/kommunen herom samt oplyse om  

 orlovens ændrede udløbsdato.
Det bemærkes, at lønmodtageren ikke modtager orlovsydelse i den periode,  

 hvor der afholdes ferie.
Derimod vil der blive udbetalt orlovsydelse i den  

 periode, som orloven er udsat med på grund af ferien.
 I forbindelse med vejledning om orlovsordningerne bør AF gøre opmærksom  

 på, at orlovspersonen skal holde ferie inden ferieårets udløb for at få de  

 optjente feriepenge udbetalt.
 AF bør i øvrigt vejlede om, at det vil være hensigtsmæssigt, at  

 lønmodtageren i forbindelse med orloven aftaler tidspunktet for afholdelse af  

 ferie med arbejdsgiveren.
 Hvis selvstændige erhvervsdrivende, dagpengeberettigede ledige eller  

 kontanthjælpsmodtagere afholder optjent ferie under orloven, udsættes orloven  

 ikke.
 Ved konkrete forespørgsler om udbetaling og optjening af feriepenge, bør  

 AF henvise til Ferielovkontoret, Landskronagade 33-35, 2100 København Ø, tlf.  

 31 18 10 50.
 Ved konkrete forespørgsler om udbetaling og optjening af feriedagpenge,  

 bør AF henvise til pågældendes arbejdsløshedskasse.
9. Underretningspligten mellem AF og  

 arbejdsløshedskassen samt AF og bopælskommunen Udbetaler arbejdsløshedskassen orlovsydelsen, skal AF underrette  

 arbejdsløshedskassen om alle forhold af betydning for udbetalingen af  

 ydelsen, som AF bliver vidende om.
 Tilsvarende gælder, hvor bopælskommunen udbetaler orlovsydelsen.
 Bliver arbejdsløshedskassen opmærksom på, at der er sket ændringer i de  

 oprindelige betingelser for orloven, skal arbejdsløshedskassen give AF  

 meddelelse om dette.
 Hvis AF tilbagekalder orlovsbevillingen, skal AF straks underrette  

 arbejdsløshedskassen eller kommunen om dette, hvorefter udbetalingen af  

 orlovsydelsen standses.
Arbejdsløshedskassen skal meddele AF, hvis udbetalingen af orlovsydelse  

 stoppes på grund af, at orloven afbrydes.
AF skal herefter betragte ordningen  

 som ophørt.
10. Tilbagekaldelse af orlov AF kan tilbagekalde orlovsbevillingen, hvis orlovspersonen ved ansøgningen  

 om orlov har givet AF urigtige oplysninger, eller har fortiet forhold, der  

 havde betydning for bevilling af orlov.
 AF kan også tilbagekalde orlovsbevillingen, hvis betingelserne for orloven  

 ikke længere er til stede under orloven.
 AF underretter arbejdsløshedskassen eller kommunen, hvis orlovsbevillingen  

 tilbagekaldes, hvorefter arbejdsløshedskassen eller kommunen træffer  

 afgørelse om eventuel tilbagebetaling af orlovsydelsen og sanktion.
 11. Klageadgang mv.
 AFs afgørelser kan ikke indbringes for anden administrativ myndighed.
Dog kan AFs afgørelse om tilbagekaldelse af en bevilling af orlov  

 indbringes for Arbejdsmarkedets Ankenævn inden 4 uger efter, at klageren har  

 fået meddelelse om afgørelsen.
Arbejdsmarkedets Ankenævn kan se bort fra  

 denne klagefrist, når der er særlig grund hertil.
Arbejdsløshedskassens afgørelser om udbetaling af orlovsydelse m.v. kan  

 indbringes for Direktøren for Arbejdsløshedsforsikringen inden 4 uger efter,  

 at klageren har fået meddelelse om afgørelsen.
Direktørens afgørelser kan  

 indbringes for Arbejdsmarkedets Ankenævn inden 4 uger efter, at klageren har  

 fået meddelelse om afgørelsen.
Kommunalbestyrelsens afgørelser om udbetaling af orlovsydelse m.v. til  

 ikke-forsikrede lønmodtagere og ikke-forsikrede selvstændige erhvervsdrivende  

 kan indbringes for Arbejdsmarkedets Ankenævn inden 4 uger efter, at klageren  

 har fået meddelelse om afgørelsen.
Ankenævnets afgørelse kan ikke indbringes  

 for anden administrativ myndighed.
 De afgørelser, som kommunalbestyrelsen har truffet om indstilling af  

 kontanthjælpsmodtagere til børnepasningsorlov samt udbetaling af orlovsydelse  

 til kontanthjælpsmodtagere kan indbringes for Det Sociale Ankenævn og Den  

 Sociale Ankestyrelse.
