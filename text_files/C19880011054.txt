(Til Valgmenighedspræsterne) I anledning af, at der over for ministeriet er rejst forskellige spørgsmål  

 med hensyn til registrering m.v. af kirkelige handlinger i valgmenighederne,  

 skal man bemærke følgende:
1. Anmeldelse En begravelseshandling skal kun anmeldes til ministerialbogsføreren i det  

 sogn, hvor handlingen har fundet sted, hvis dødsfaldet er registreret i  

 færøske/grønlandske ministerialbøger, i et sønderjysk personregister eller i  

 udlandet.
Der henvises herved til afsnit I, pkt. 5, stk. 2, i cirkulære af  

 15. november 1978 om tilførsel til folkekirkens ministerialbøger om  

 begravelser, hvilket cirkulære trådte i kraft den 1. januar 1979.
Hvad dåbshandlinger angår, er der indført en tilsvarende ordning pr. 1.  

 januar 1988, jf. side 3, pkt. 2, stk. 2, i cirkulærskrivelse af 14. december  

 1987 om folkekirkens og de anerkendte trossamfunds ministerialbøger.
En  

 dåbshandling skal således ikke anmeldes til ministerialbogsføreren i det  

 sogn, hvor handlingen har fundet sted, medmindre fødslen er registreret i  

 færøske/grønlandske ministerialbøger, i et sønderjysk personregister eller i  

 udlandet.
Efter den tidligere retstilstand skulle enhver dåbs- og  

 begravelseshandling anmeldes til den stedlige ministerialbogsfører.
Det  

 tilføjes, at ministeriet ikke har overvejelser om at genindføre denne  

 ordning.
 Hvad ægtevielser angår, skal der derimod stadig foretages anmeldelse til  

 ministerialbogsføreren i det sogn, hvor vielsen har fundet sted, jf. side 3,  

 pkt. 2, stk. 3, i fornævnte cirkulærskrivelse af 14. december 1987.
2. Tilbagemelding En dåbshandling skal tilbagemeldes til ministerialbogsføreren på  

 fødselsregistreringsstedet.
Det er herved en forudsætning, at fødslen er  

 registreret i folkekirkens - herunder færøske eller grønlandske  

 -ministerialbøger.
Er fødslen registreret i et sønderjysk personregister, skal der således  

 ikke ske tilbagemelding om dåben.
Eneste undtagelse er det særlige tilfælde,  

 hvor barnet er flyttet ud af de sønderjyske landsdele uden at være navngivet,  

 jf. afsnit I, stk. 2, i cirkulære af 1. marts 1982 om navngivning ved dåb i  

 folkekirken og de anerkendte trossamfund.
En begravelseshandling skal tilbagemeldes til ministerialbogsføreren på  

 dødsregistreringsstedet, herunder også i tilfælde, hvor dødsfaldet er  

 registreret i færøske/grønlandske ministerialbøger.
Ifølge praksis undlades  

 tilbagemelding dog, hvis det efter det foreliggende kan fastslås, at  

 ministerialbogsføreren på dødsregistreringsstedet i forvejen er i besiddelse  

 af alle nødvendige oplysninger.
3. Indberetning For børn, der navngives ved dåb i en valgmenighed, påhviler det  

 ministerialbogsføreren på fødselsregistreringsstedet af afgive indberetning  

 til folkeregistret om navngivningen.
Indberetningsblankettens  

 folkekirkerubrik skal udfyldes med bogstavet M (koden for  

 valgmenighedsmedlem), således at barnet allerede fra dåben bliver registreret  

 som valgmenighedsmedlem.
 Er barnet fødselsregistreret i færøske/grønlandske ministerialbøger eller  

 flyttet ud af de sønderjysk landsdele uden at være navngivet, påhviler  

 indberetningspligten dog anmeldelsesstedets ministerialbogsfører, jf. pkt. 1,  

 stk. 2.
Skal barnet ikke være valgmenighedsmedlem, men tilhøre vedkommende  

 sognemenighed, må oplysning herom udtrykkelig anføres i forbindelse med  

 tilbagemeldingen/anmeldelsen om dåben.
Det samme gælder, hvis der foretages  

 dåb af en navngivet person, som ikke skal være medlem.
Indberetninger til folkeregistrene om indtrædelse og udtrædelse af  

 medlemmer foretages i øvrigt af valgmenighedens bestyrelse, jf.  

 cirkulærskrivelse af 6. januar 1988 om registrering af  

 valgmenighedsmedlemmer.
Dette gælder også i tilfælde, hvor en navngivet  

 persons indtrædelse sker ved dåb.
 Afgivelse af indberetning til folkeregistret om vielse påhviler  

 anmeldelsesstedets ministerialbogsfører, jf. pkt. 1, stk. 4.
Kirkeministeriet, den 30. september 1988 P.M.V.
 E.B.
