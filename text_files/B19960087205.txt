 I medfør af §§ 3, 4 b, 6, 6 b og 6 c i lov om radiokommunikation, jf.  

 lovbekendtgørelse nr. 297 af 22. april 1992, som ændret ved lov nr. 470 af  

 12. juni 1996 om ændring af lov om radiokommunikation, fastsættes:
Certifikater § 1.  Med baggrund i bl.a. det internationale  

 radioreglement (Geneve 1994), artikel 44, om prøver til opnåelse af  

 certifikater for betjening af radioanlæg i luftfartsradiotjenester kan  

 følgende certifikater udstedes af Statens Luftfartsvæsen efter bestået prøve:
 Stk. 2.  Udformningen af certifikater, som er nævnt i  

 stk. 1, fastsættes af Telestyrelsen efter indstilling fra Statens  

 Luftfartsvæsen.
 Stk. 3.  Generelt certifikat som  

 luftfarts-radiotelefonist, jf. stk. 1, nr. 1, udstedes kun til ansøgere, der  

 er fyldt 18 år. Øvrige certifikater, jf. stk. 1, nr. 2-4, udstedes kun til  

 ansøgere, der er fyldt 16 år.
 Stk. 4.  Prøve kan tidligst aflægges 3 måneder før,  

 ansøgeren fylder 18 år henholdsvis 16 år.
Stk. 5.  Statens Luftfartsvæsen kan, med henblik på  

 opfyldelse af betingelserne i bilag 2, nr. 1, jf. § 13, stk. 1, for betjening  

 af radioanlæg i bekendtgørelse om oprettelse og drift af radioanlæg i  

 maritime radiotjenester og luftfartsradiotjenester, anerkende udenlandske  

 certifikater, som kan sidestilles med certifikater udstedt af Statens  

 Luftfartsvæsen.
Det er en forudsætning for anerkendelsen, at certifikatet er  

 gyldigt i henhold til de bestemmelser, den udenlandske myndighed har udstedt  

 certifikatet efter.
Generelt certifikat som luftfarts-radiotelefonist (GEN) § 2.  For udstedelse af generelt certifikat som  

 luftfarts-radiotelefonist (GEN) stilles krav om:
 Stk. 2.  Generelt certifikat som  

 luftfarts-radiotelefonist (GEN) forsynes med påtegning om, at det også er  

 gyldigt til at foretage dansksproget korrespondance til og fra et luftfartøj,  

 hvis der bestås en supplerende prøve i dansk standard fraseologi.
Begrænset certifikat som luftfarts-radiotelefonist (BEG) § 3.  For udstedelse af begrænset certifikat som  

 luftfarts-radiotelefonist (BEG) stilles krav om:
Nationalt begrænset certifikat som luftfarts-radiotelefonist (N-BEG) § 4.  For udstedelse af nationalt begrænset certifikat  

 som luftfarts-radiotelefonist (N-BEG) stilles krav om:
Nationalt begrænset certifikat til jordstationer (N-JOR) § 5.  For udstedelse af nationalt begrænset certifikat  

 til jordstationer (N-JOR) stilles krav om:
 Stk. 2.  Nationalt begrænset certifikat til  

 jordstationer (N-JOR) skal forsynes med påtegning om, hvorvidt det er gyldigt  

 til dansksproget eller engelsksproget korrespondance.
Aflæggelse af prøve § 6.  Ansøgning om aflæggelse af prøve indgives til  

 Statens Luftfartsvæsen.
Ved ansøgning om aflæggelse af prøve anvendes en af  

 Statens Luftfartsvæsen udarbejdet blanket.
Det er en betingelse for  

 aflæggelse af prøve, at ansøgeren afgiver løfte om at overholde bestemmelsen  

 om tavshedspligt i det internationale radioreglement.
På ansøgningsblanketten  

 er angivet hvilken dokumentation, der skal vedlægges.
 Stk. 2.  Sted og tidspunkt for prøvens afholdelse  

 bestemmes af Statens Luftfartsvæsen.
§ 7.  Prøven til erhvervelse af generelt certifikat  

 som luftfarts-radiotelefonist (GEN) afholdes som en mundtlig prøve med en  

 praktisk del.
Prøven består af følgende 3 delprøver, som skal aflægges  

 samlet:
§ 8.  Prøven til erhvervelse af begrænset certifikat  

 som luftfarts-radiotelefonist (BEG) afholdes som en mundtlig prøve med en  

 praktisk del.
Prøven består af følgende 3 delprøver, som skal aflægges  

 samlet:
§ 9.  Prøven til erhvervelse af nationalt begrænset  

 certifikat som luftfarts-radiotelefonist (N-BEG) afholdes som en mundtlig  

 prøve med en praktisk del.
Prøven består af følgende 2 delprøver, som skal  

 aflægges samlet:
§ 10.  Prøven til erhvervelse af nationalt begrænset  

 certifikat til jordstationer (N-JOR) afholdes som en mundtlig prøve med en  

 praktisk del.
Prøven består af følgende 2 delprøver, som skal aflægges  

 samlet:
§ 11.  Det påhviler ansøgeren, eventuelt gennem den  

 skole, hvor forberedelsen har fundet sted, at sikre, at der til brug ved  

 prøvens afholdelse forefindes tidssvarende og driftsklare radioanlæg af de  

 kategorier, som prøven omfatter.
Prøverne i §§ 7-9 afholdes bl.a. ved  

 to-vejskommunikation mellem ansøgeren og en person, der agerer  

 kommunikationspartner.
Det påhviler ansøgeren, eventuelt gennem den skole  

 hvor forberedelsen har fundet sted, at sikre, at der under prøven er en  

 person til stede, der kan agere kommunikationspartner.
 Stk. 2.  Prøven, jf. §§ 7-10, er ikke offentlig.
Bedømmelse § 12.  Ved prøven anvendes karaktererne  

 »Bestået« og »Ikke-bestået«.
Bedømmelsen foretages af en  

 censor fra Statens Luftfartsvæsen.
Certifikaters gyldighed § 13.  Generelt certifikat som  

 luftfarts-radiotelefonist (GEN) mister gyldigheden, hvis indehaveren ikke har  

 udført mindst 20 timers tjeneste som luftfarts-radiotelefonist inden for de  

 sidste 30 måneder.
 § 14.  Begrænset certifikat som  

 luftfarts-radiotelefonist (BEG) mister gyldigheden, hvis indehaveren ikke har  

 udført mindst 10 timers tjeneste som luftfarts-radiotelefonist inden for de  

 sidste 5 år.
 § 15.  Nationalt begrænset certifikat som  

 luftfarts-radiotelefonist (N-BEG) mister gyldigheden, hvis indehaveren ikke  

 har udført mindst 10 timers tjeneste som luftfarts-radiotelefonist inden for  

 de sidste 5 år.
 § 16.  Nationalt begrænset certifikat til  

 jordstationer (N-JOR) mister gyldigheden, hvis indehaveren ikke har udført  

 mindst 10 timers tjeneste som radiotelefonist inden for de sidste 5 år.
 § 17.  Det påhviler certifikatindehaveren at  

 fremskaffe dokumentation for, at der er udført tjeneste som krævet i §§  

 13-16.
 § 18.  Uanset bestemmelserne i §§ 13-17 kan Statens  

 Luftfartsvæsen eller Telestyrelsen efter begrundet formodning om, at en  

 indehaver af et gyldigt certifikat ikke længere er i besiddelse af de  

 kundskaber, der blev krævet ved den oprindelige prøve, foranledige  

 indehaveren af certifikatet indkaldt til fornyet prøve.
Gebyrer § 19.  Statens Luftfartsvæsen opkræver gebyrer fastsat  

 af Trafikministeriet for aflæggelse af prøver og udstedelse af certifikater  

 til dækning af de omkostninger, der er forbundet med prøveafholdelse og  

 certifikatudstedelse.
Tilbagekaldelse § 20.  Statens Luftfartsvæsen kan tilbagekalde et  

 certifikat, hvis indehaveren ikke møder op og består en fornyet prøve efter §  

 18.
 Stk. 2.  Telestyrelsen kan foranledige tilbagekaldelse  

 af et certifikat eller anerkendelsen af et certifikat, hvis indehaveren groft  

 eller gentagne gange overtræder bestemmelserne om tavshedspligt eller om  

 radioanlægs betjening og benyttelse i bekendtgørelse om oprettelse og drift  

 af radioanlæg i maritime radiotjenester og luftfartsradiotjenester.
 Stk. 3.  Statens Luftfartsvæsen kan tilbagekalde  

 anerkendelsen af et certifikat, hvis Statens Luftfartsvæsen har begrundet  

 formodning om, at indehaveren af det anerkendte certifikat ikke længere er i  

 besiddelse af de kundskaber, der i Danmark stilles til indehavere af  

 tilsvarende certifikater.
Klage § 21.  Afgørelser truffet af Statens Luftfartsvæsen  

 kan påklages til Teleklagenævnet, jf. § 6 c i lov om radiokommunikation.
 Stk. 2.  Teleklagenævnet opkræver gebyrer fastsat af  

 Forskningsministeriet for sager, der behandles ved nævnet.
Ikrafttræden § 22.  Bekendtgørelsen træder i kraft den 15. oktober  

 1996.
 Stk. 2.  Certifikater udstedt i medfør af hidtil  

 gældende bestemmelser forbliver gældende i overensstemmelse med nærværende  

 bekendtgørelse.
