 Efter forhandling med sundhedsstyrelsen fastsættes følgende regler om  

 fritagelse for idrætsundervisningen i gymnasiet og på kursus til højere  

 forberedelseseksamen:
 1. Eleverne deltager i idrætsundervisningen i det  

 omfang og på de områder, deres konstitution og eventuelle skader muliggør.
 2. Eleverne kan helt eller delvis fritages for fysisk  

 aktivitet - periodisk eller i sammenhængende tidsrum - hvis helbredsmæssige  

 grunde taler derfor.
 3. I tilfælde, hvor hindringen for fysisk aktivitet er  

 umiddelbart indlysende, kræves ikke dokumentation.
4. I alle andre tilfælde gives fritagelse kun på  

 grundlag af lægeattest.
Lægeattesten skal angive fritagelsens årsag, omfang  

 og varighed.
Lægeattesten afleveres til idrætslæreren og opbevares hos  

 rektor.
Lægeattesten indsendes af rektor til undervisningsministeriet,  

 direktoratet for gymnasieskolerne og højere forberedelseseksamen, sammen med  

 indberetningerne om adgang til at deltage i eksamen ved skoleårets slutning.  

 Udgiften til lægeattesten afholdes af eleven.
 5. Dette cirkulære træder i stedet for  

 undervisningsministeriets cirkulære af 20. november 1985 om fritagelse for  

 idrætsundervisningen i gymnasiet og på kursus til højere  

 forberedelseseksamen, som ændret ved cirkulære af 11. marts 1986.
Undervisningsministeriet, den 18.  

 september 1986 P.M.V.
 E.B.
