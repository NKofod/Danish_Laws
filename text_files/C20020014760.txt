Vejledning til bekendtgørelse om  

 ændring af bekendtgørelse  

 om fremgangsmåden ved beregning af arbejdsfortjenesten  

 for selvstændige erhvervsdrivende I bekendtgørelse nr. 1201 af 18. december 2002 er der fastsat  

 regler om ændring af reglerne om fremgangsmåden ved beregning af  

 arbejdsfortjenesten for selvstændige erhvervsdrivende.
 I vejledning nr. 41 af 20. marts 1998 til bekendtgørelse om  

 fremgangsmåden ved beregning af arbejdsfortjenesten for  

 selvstændige erhvervsdrivende, som er ændret ved vejledning nr.  

 116 af 19. juni 2001, foretages følgende ændringer:
 1. Indledningens 5. afsnit affattes således:
»Medlemmer, der opfylder denne betingelse, kan i stedet for en beregning  

 vælge at få udbetalt en mindstesats, hvis betingelserne herfor er  

 opfyldt, jf. § 5.« 2. Vejledningen til § 2 affattes således:
»Til § 2, stk. 1 1-års reglen Det er en forudsætning for anvendelsen af reglen, at den tidligere  

 beregning har medført en udbetaling.
Til § 2, stk. 2 Beregning efter reglerne for lønmodtagere og 6  

 måneders-reglen Medlemmer, der har valgt mindstesatsen efter § 5, har ikke fået  

 foretaget en egentlig beregning.
Når medlemmet bliver ledig fra  

 lønarbejde, der giver ret til beregning efter reglerne for  

 lønmodtagere, skal der ske en ny beregning.
Der kan dog først ske en nyberegning af dagpengesatsen 6  

 måneder efter, at retten til dagpenge er indtrådt.
Det vil sige,  

 at et medlem, som får udbetalt dagpenge med mindstesatsen, først  

 kan få en ny satsberegning på grundlag af et arbejdsforhold som  

 lønmodtager, der ligger senere end det virksomhedsophør, som  

 har medført udbetaling af mindstesats, når der er gået 6  

 måneder fra udløbet af karensperioden på 1 eller 3 uger. 6  

 måneders-perioden regnes fra det tidspunkt, hvor dagpengeretten anses  

 for indtrådt, selvom medlemmet på dette tidspunkt eller i  

 øvrigt i 6 måneders-perioden har været udelukket fra  

 dagpenge på grund af G-dage, overskydende timer, manglende  

 rådighed, en effektiv karantæne m.v.
Reglen omfatter kun nyberegninger og gælder ikke,  

 hvis medlemmet inden for et halvt år efter ledighedens indtræden  

 dokumenterer, at en beregnet sats som selvstændig erhvervsdrivende er  

 højere end mindstesatsen, jf. § 5, stk. 1, 2. pkt. i  

 bekendtgørelsen.« 3. Afsnittene »Til § 3, stk. 1« og »Til § 3,  

 stk. 2« udgår.
 4. I vejledningen til § 5, stk. 2, 3. afsnit  

 ændres »bekendtgørelse om beskæftigelseskrav,  

 dagpengeperiode og aktivperiode« til: »bekendtgørelse om  

 beskæftigelseskrav og dagpengeperiode«.
 5. I vejledning til § 6, stk. 2, 2. afsnit  

 ændres »§ 3, stk. 1« til: »§ 2, stk. 1«.
