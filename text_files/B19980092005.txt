Bekendtgørelse om  

 jernbanevirksomhed I medfør af § 4, stk. 4 og 5, § 17, stk. 4,  

 § 18, § 23 stk. 1, og § 24 i lov nr. 289 af 18. maj 1998  

 om jernbanevirksomhed m.v. fastsættes:
Kapitel 1 Kontrolafgifter m.v.
 § 1. Jernbanevirksomheder, der ifølge  

 kontrakter udfører trafik som offentlig service, kan opkræve  

 kontrolafgift og ekspedtionsgebyr for passagerer, der ikke foreviser gyldig  

 rejsehjemmel (billet og kort).
 Stk. 2. Jernbanevirksomheder, der udfører anden form  

 for trafik end den i stk. 1 nævnte, kan opkræve  

 kontrolafgift og ekspeditionsgebyr for passagerer, der ikke foreviser gyldig  

 rejsehjemmel (billet og kort).
Stk. 3. Kontrolafgift og ekspeditionsgebyr fastsættes i  

 jernbanevirksomhedens forretningsbetingelser.
Kontrolafgift og  

 ekspeditionsgebyr efter stk. 1 tillægges udpantningsret.
Kapitel 2 Transport af farligt gods § 2. For befordring af farligt gods med jernbane,  

 i såvel national som international trafik, gælder Reglement for  

 international jernbanetransport af farligt gods (RID), der findes som bilag 1  

 til appendiks B til den internationale jernbanekonvention, COTIF, med  

 bilagene CIM og CIV, samt regler, der fastsættes af trafikministeren  

 eller Jernbanetilsynet.
Stk. 2. Det i stk. 1 nævnte RID-reglement er ved  

 anordning nr. 919 af 16. december 1998 undtaget fra indførelse i  

 Lovtidende.
En dansk oversættelse af reglementet kan købes hos  

 Jernbanetilsynet.
 § 3. Vogne, der befordres gennem  

 Storebæltstunnelen med farligt gods hørende til klasse 1  

 eksplosiver, må højst indeholde 5000 kg nettoeksplosivstofmasse  

 pr. vogn.
 § 4. Afsenderen skal erstatte ethvert tab, som  

 jernbanevirksomheden påføres som følge af indlevering af  

 gods, der er udelukket fra eller kun på visse betingelser modtages til  

 befordring, under urigtig, unøjagtig eller ufuldstændig  

 betegnelse eller i strid med gældende sikkerhedsforeskrifter.
 Stk. 2. Jernbanevirksomheden har til enhver tid ret til at  

 undersøge, om sendingen svarer til angivelserne i fragtbrevet, og om  

 de sikkerhedsforskrifter, der er angivet i jernbanevirksomhedens  

 forretningsbetingelser, er iagttaget.
 Stk. 3. Jernbanetilsynet har til enhver tid ret til at  

 undersøge, om sendningen svarer til angivelserne i fragtbrevet, og om  

 de gældende sikkerhedsforeskrifter for farligt gods er overholdt.
 Stk. 4. Den rådighedsberettigede skal så vidt  

 muligt have lejlighed til at overvære undersøgelsen efter  

 stk. 2 og 3.
Kapitel 3 Forsikringspligt § 5. Jernbanevirksomheder, der udfører  

 jernbanetransport i Danmark, skal have ansvarsforsikring, som dækker  

 erstatning for personskade og tab af forsørger på op til 150  

 mill. kr. og for tingsskade op til 100 mill. kr. for den ved en enkelt  

 begivenhed forårsagede skade.
 Stk. 2. Dokumentation for forsikringsforhold skal indsendes  

 til Jernbanetilsynet, der skal godkende forsikringsbetingelserne, herunder  

 størrelsen af forsikringens selvrisiko.
Kapitel 4 Tilladelse til at drive jernbanevirksomhed § 6. Tilladelse til at drive  

 jernbanevirksomhed giver ikke i sig selv adgang til specifikke  

 strækninger.
§ 7. Jernbanetilsynet kan udstede tilladelser,  

 hvortil der knyttes særlige vilkår, med henblik  

 på 1)	efterfølgende dokumentation for, at betingelser er  

 opfyldt, 2)	kørsel på en begrænset del af  

 jernbaneinfrastrukturen, 3)	en eller flere enkelte kørsler (ad hoc  

 tilladelser).
 § 8. Hvis jernbanevirksomheden træder i  

 likvidation, undergives konkursbehandling eller standser sine betalinger,  

 skal virksomheden straks give meddelelse herom til Jernbanetilsynet.
Stk. 2. Såfremt en jernbanevirksomhed går konkurs  

 eller anmelder betalingsstandsning, kan Jernbanetilsynet meddele en  

 midlertidig tilladelse til fortsat drift af virksomheden, med henblik  

 på afvikling, afhændelse eller finansiel rekonstruktion af  

 virksomheden.
Tilladelsen kan tilbagekaldes, hvis Jernbanetilsynet finder, at  

 der ikke er mulighed for midlertidig fortsættelse af virksomhedens  

 drift.
Kapitel 5 Uddannelse af personale § 9. Jernbanevirksomheder, der er godkendt af  

 Jernbanetilsynet som uddannelses- eller praktiksted for  

 lokomotivførere eller andre jernbanetekniske uddannelser, modtager i  

 overensstemmelse med kontrakten mellem jernbanevirksomheden og  

 Trafikministeriet, elever eller praktikanter fra andre jernbanevirksomheder,  

 på lige og ikke diskriminerende vilkår og mod betaling.
Stk. 2. Jernbanevirksomhederne giver i den forbindelse adgang  

 til lokomotivførere fra andre jernbanevirksomheder, med henblik  

 på strækningsindøvelse m.v. til specifikke  

 strækninger i Danmark.
Jernbanetilsynet udfærdiger i samarbejde  

 med uddannelsesstedet bevis for at lokomotivføreren har  

 gennemført strækningsindøvelse.
 Stk. 3. Som elev eller praktikant modtages personer, der  

 opfylder de af uddannelsestedet og Jernbanetilsynet fastsatte  

 adgangskrav.
 Stk. 4. Dokumentation for, at jernbanevirksomhedens  

 lokomotivførere besidder de nødvendige kvalifikationer,  

 indsendes til Jernbanetilsynet, jfr. § 2, stk. 1, nr. 3, i lov om  

 jernbanesikkerhed m.v.
Kapitel 6 Jernbaneklagenævnet § 10. Klage til Jernbaneklagenævnet indgives  

 skriftligt til Trafikministeriet, Sekretariatet for  

 Jernbaneklagenævnet, Frederiksholms Kanal 27, 1220 København  

 K.
Stk. 2. Med klagen til nævnet skal følge et gebyr  

 på 4.000 kr.
Sker dette ikke, og betales gebyret ikke inden en af  

 formanden fastsat frist, afvises klagen.
 Stk. 3. Afviser nævnet at behandle klagen,  

 tilbagebetales gebyret.
Kapitel 7 Ikrafttræden og overgangsbestemmelse § 11. Bekendtgørelsen træder i kraft  

 den 1. januar 1999.
 § 12. For jernbanevirksomheder, der udfører  

 ikke-erhvervsmæssig jernbanedrift, som fortrinsvis gennem en  

 begrænset personbefordring drives for at tilgodese jernbanehistoriske  

 og turistmæssige formål og ikke tilsigter at dække noget  

 egentligt trafikalt behov, opretholdes den forsikringsdækning, der var  

 gældende ved ikrafttræden af lov om jernbanevirksomhed m.v.  

 indtil anden ordning etableres.
