(Til politidirektøren i København og  

 politimestrene) § 1.  Offentlige boksekampe må ifølge  

 politivedtægterne ikke finde sted uden politiets tilladelse.
Tilladelsen kan  

 kun meddeles under de betingelser, som er nævnt i §§ 2-13.
§ 2.  Kampen skal overværes af en læge, hvis  

 forskrifter og påbud skal efterkommes.
Lægen, der skal have tilladelse til  

 selvstændigt virke som læge, godkendes af politiet efter indstilling fra  

 arrangørerne, eventuelt efter at politiet har indhentet en udtalelse hos  

 Sundhedsstyrelsen eller embedslægeinstitutionen.
Lægens honorar udredes af  

 arrangørerne.
 Nærmere regler om stævnelægers pligter og beføjelser er fastsat af  

 Sundhedsstyrelsen.
 § 3.  Kampen må ikke finde sted, medmindre der for  

 hver bokser fremlægges en startbog/licens ført i overensstemmelse med  

 reglerne i bilag 1. (Regler om udstedelse af startbøger/licens til brug ved  

 konkurrenceboksning). Dette gælder dog ikke udenlandske boksere, for så vidt  

 de pågældende bokseres forbund ikke har indført startbog eller anden  

 tilsvarende dokumentation.
 § 4.  Kampen skal kontrolleres af en kampleder, som  

 har erklæret sig indforstået med at følge forskrifterne i bilag 2. (Instruks  

 for kampledere).
 § 5.  I kampe mellem amatørboksere skal deltagerne  

 være fyldt 11 år.
Som drengebokser regnes enhver bokser, som i kalenderåret fylder 11 år,  

 men ikke 14 år.
Som ungdomsbokser regnes enhver bokser, som i kalenderåret  

 fylder 14 år, men ikke 17 år.
Som juniorbokser regnes enhver bokser, som i  

 kalenderåret fylder 17 år, men ikke 19 år.
 I kampe, hvori drenge- og/eller ungdomsboksere deltager, må der højst være  

 2 års aldersforskel mellem deltagerne.
 Stk. 2.  I kampe mellem professionelle boksere skal  

 deltagerne være fyldt 21 år.
 § 6.  Kampe må ikke finde sted mellem boksere, hvis  

 vægtforskel er større en vægtforskellen mellem øverste og nederste vægtgrænse  

 for nogen af de klasser, hvortil de pågældende boksere hører.
§ 7.  Ingen bokser må deltage i mere end een kamp  

 inden for samme døgn og højst 2 kampe inden for en uge.
For deltagere i de  

 årlige mesterskabsstævner kan Dansk Amatør Bokse-Unions lokalunioner dog  

 tillade, at en bokser ved de nævnte stævner deltager i indtil 3 kampe i løbet  

 af en weekend.
Dette sidste gælder dog ikke drenge- og ungdomsboksere.
 § 8.  En bokser må højst bokse 20 kampe i en sæson,  

 bortset fra repræsentative kampe.
 Stk. 2.  En juniorbokser må højst bokse 15 kampe i en  

 sæson, bortset fra repræsentative kampe.
 Stk. 3.  Drenge- og ungdomsboksere må højst bokse 10  

 kampe i en sæson, heri indbefattet mesterskaber og repræsentative kampe.
§ 9.  I kampe mellem amatørboksere må der højst bokses  

 3 omgange a 3 minutter med et minuts pause mellem hver omgang.
I  

 internationale kampe, bortset fra turneringer, må der dog højst bokses 4  

 omgange a 3 minutter eller 6 omgange a 2 minutter med et minuts pause mellem  

 hver omgang.
 Stk. 2.  I kampe mellem drenge- eller ungdomsboksere må  

 der højst bokses 3 omgange a 2 minutter med et minuts pause mellem hver  

 omgang.
 Stk. 3.  I kampe mellem professionelle boksere må der  

 højst bokses 12 omgange a 3 minutter med et minuts pause mellem hver omgang.
 § 10.  Boksere, der vejer 67 kg eller derunder, skal  

 benytte boksehandsker, der vejer mindst 8 ounces (227,2 g). Boksere, der  

 vejer over 67 kg, skal benytte boksehandsker, der vejer mindst 10 ounces  

 (283,5 g).
 Stk. 2.  Amatørboksere skal benytte individuelt  

 tilpasset boksehjelm.
 Stk. 3.  Boksere skal benytte individuelt tilpasset  

 tandbeskytter.
 Stk. 4.  Boksere skal anvende skridtbeskytter.
 § 11.  Boksere, der er fyldt 30 år eller har bokset  

 100 kampe, skal gennemgå en neurologisk speciallægeundersøgelse og en  

 øjenlægeundersøgelse.
 Stk. 2.  Undersøgelserne skal gentages, når bokseren har  

 bokset 150 kampe og herefter efter hver 25. kamp.
§ 12.  Kampe mellem drenge- og ungdomsboksere skal  

 afgøres på point.
Tælling er ikke tilladt i kampe mellem drenge- og  

 ungdomsboksere.
Standses en kamp før tid, gives sejren til den bokser, som  

 førte i point, da kampen blev afbrudt.
Dette gælder dog ikke, såfremt  

 bokseren eller hans sekundant opgiver, eller hvis kamplederen standser kampen  

 på grund af en deltagers åbenbare underlegenhed eller ved diskvalifikation.
I  

 sådanne tilfælde gives sejren til modstanderen.
§ 13.  Ringen, dvs. den indhegnede kampplads, skal  

 være mindst 4,9 m og højst 6,10 m i kvadrat og indhegnet med 3 tove, som  

 holdes af stolper.
Disse må ikke have skarpe hjørner.
Der skal være 3 tove i  

 en tykkelse på min. 3 cm og max. 5 cm, stramt trukket fra hjørne til hjørne i  

 henholdsvis 40 cm, 80 cm og 130 cms højde.
Tovene skal dækkes med et blødt  

 eller glat materiale.
Tovene skal sammenbindes på hver side med samme  

 interval med to stykker tætvævet kanvas i 3-4 cms bredde.
Stykkerne må ikke  

 glide langs tovet.
Ringen skal anbringes på et plant gulv uden fremspring.
Den skal være  

 forsynet med et 1,5 til 1,9 cm tykt underlag af filt, gummi eller andet  

 elastisk materiale, hvorover der skal være stramt udspændt sejldug.
 § 14.  Cirkulæret træder i kraft den 1. september  

 1990. Samtidig ophæves Justitsministeriets cirkulære nr. 139 af 17. august  

 1978.
Justitsministeriet den 20. december 1989 HANS ENGELL /Hans-Viggo Jensen Bilag 1 Regler om udstedelse af startbøger/licens til brug ved konkurrenceboksning § 1.  Ingen bokser må deltage i konkurrenceboksning  

 uden at fremlægge en gyldig startbog/licens.
Startbogen/licensen, der skal  

 være forsynet med et fotografi af bokseren, udstedes af henholdsvis Dansk  

 Amatør Bokse-Union (bokseforbundet eller eventuelt af lokalunionen) og Dansk  

 Professionelt Bokse-Forbund.
Oplysning om udfaldet af en forudgående  

 lægeundersøgelse, herunder specificeret oplysning om forhold af betydning for  

 bedømmelsen af bokserens sundhedsmæssige egnethed til konkurrenceboksning,  

 skal indeholdes i startbogen/licensen.
 Stk. 2.  Startbogen/licensen skal indeholde oplysning om  

 udfaldet af den neurologiske speciallægeundersøgelse og  

 øjenlægeundersøgelsen.
 Stk. 3.  Bokseforbundet, for Dansk Amatør Bokse-Unions  

 vedkommende efter indstilling fra sin rådgivende læge, kan nægte at udstede  

 eller godkende startbog/licens til en bokser, hvis bokseren skønnes at  

 udsætte sig selv for en særlig risiko ved at bokse.
 § 2.  Startbogen/licensen skal indeholde notater om  

 tidspunkt og sted for alle bokserens kampe samt om udfaldet af disse.  

 Endvidere skal den indeholde oplysning om eventuelle karantæner og om lægens  

 mulige anmærkninger.
 § 3.  Startbogen/licensen skal godkendes hvert år, og  

 forud for godkendelsen skal foretages en ny lægeundersøgelse af den  

 pågældende bokser.
 Stk. 2.  Startbogen/licensen kan ikke godkendes, hvis  

 betingelserne om den neurologiske speciallægeundersøgelse og  

 øjenlægeundersøgelsen ikke er overholdt.
§ 4.  Dansk Amatør Bokse-Union skal på grundlag af  

 startbøgerne føre et centralt register over alle kampboksere.
I dette  

 register skal også optages oplysninger om karantæner m.v. ifølge de  

 stævneskemaer, som umiddelbart efter hvert stævnes afholdelse skal indsendes  

 til forbundet.
 § 5.  Startbogen/licensen skal indeholde en af  

 Sundhedsstyrelsen affattet oversigt over de særlige risici ved boksningen,  

 herunder en advarsel om, at overtrædelse af de lægelige karantænebestemmelser  

 medfører betydelig risiko for varige skader.
Bilag 2 Instruks for kampledere § 1.  Kamplederen skal påse, at de betingelser, som  

 politiet har stillet i medfør af Justitsministeriets cirkulære om offentlige  

 boksekampe for afholdelse af stævnet, er opfyldt.
§ 2.  Kamplederen skal i tilfælde, hvor en bokser ikke  

 tidligere har deltaget i konkurrencekampe sikre sig, at bokseren har modtaget  

 mindst 4 måneders forudgående bokseundervisning.
Oplysning herom skal  

 indeholdes i startbogen.
Såfremt dette ikke er tilfældet, skal kamplederen  

 nedlægge forbud mod, at den pågældende deltager i kampen.
§ 3.  Kamplederen bør være opmærksom på, om der  

 foreligger doping hos nogen af de boksere, som er anmeldt til stævnet.
Får  

 kamplederen mistanke herom, skal kamplederen henlede stævnelægens  

 opmærksomhed på forholdet.
§ 4.  Kamplederen skal i tilfælde, hvor en bokser ikke  

 tidligere har deltaget i konkurrencekampe, være særlig opmærksom på bokserens  

 tekniske færdighed.
Såfremt denne er åbenbar utilstrækkelig, skal kamplederen  

 standse kampen og idømme bokseren »teknisk karantæne« i indtil 4  

 måneder.
En sådan karantæne udelukker bokseren fra deltagelse i nyt stævne i  

 tiden indtil karantænefristens udløb, men medfører - i modsætning til  

 almindelig karantæne - ikke udelukkelse fra træning.
 § 5.  Kamplederen skal iøvrigt iagttage følgende  

 regler for karantænepålæg under kampe:
 Karantænepålægget omfatter i de ovennævnte tilfælde deltagelse i såvel  

 konkurrenceboksning som træning.
 § 6.  Kamplederen skal følge stævnelægens anvisninger.  

 Kamplederens opmærksomhed henledes på, at stævnelægen har en selvstændig  

 beføjelse til at forlange en kamp standset, ligesom stævnelægen kan idømme  

 karantæne.
