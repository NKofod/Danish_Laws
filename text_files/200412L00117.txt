Fremsat den 17. november 2004 af  

 undervisningsministeren (Ulla Tørnæs) Forslag til Lov  

 om ændring af lov om statens voksenuddannelsesstøtte  

  

 (SVU) og lov om forberedende voksenundervisning  

  

 (FVU-loven) (Udvidet  

 adgang til SVU og særligt tilskud til virksomhedsrettet FVU) § 1 I lov om statens voksenuddannelsesstøtte (SVU), jf.  

 lovbekendtgørelse nr. 654 af 6. juli 2003, som ændret ved § 1 i lov nr.  

 480 af 9. juni 2004, foretages følgende ændringer:
 1.  

  

 I  

  

 § 4, stk. 2,  

  

 indsættes efter  

 »uddannelsestiden«: », herunder om, at mindstekravet til den ugentlige  

 uddannelsestid kan være forskelligt for de uddannelser, der er nævnt i  

 stk. 1,  

 nr. 1-4,«.
 2.  

  

 I  

  

 § 13, stk. 2,  

  

 ændres »§ 8, stk. 3«  

 til: »§ 8, stk. 4«.
 3.  

  

 I  

  

 § 13, stk. 5,  

  

 indsættes efter  

 »ledige,«: »om at mindstekravet til den ugentlige nedsættelse af arbejdstiden  

 kan være forskelligt ved beregningen af SVU til de uddannelser, der er nævnt  

 i  

 § 4, stk. 1, nr. 1-4,«.
§ 2 I lov om forberedende voksenundervisning (FVU-loven),  

 jf. lov nr. 487 af 31. maj 2000, som ændret ved § 61 i lov nr. 145 af  

 25.  

 marts 2002, § 3 i lov nr. 149 af 25. marts 2002 og § 49 i lov nr.  

 418  

 af 6. juni 2002, foretages følgende ændringer:
 1.  

  

 I  

  

 § 15, stk. 2, 2. pkt.,  

  

 indsættes  

 efter »i henhold«: »til«.
 2.  

  

 I  

  

 § 16, stk. 3,  

  

 indsættes som  

  

 2. pkt.  

  

 :
»Der kan herudover til virksomhedsrettede tilbud om  

 forberedende voksenundervisning, der er målrettet ansatte i private og  

 offentlige virksomheder, ydes et særligt tilskud pr. årsdeltager, der  

 deltager  

 i sådan undervisning, ud fra en tillægstakst, der fastsættes på de årlige  

 finanslove.« 3.  

  

 I  

  

 § 16, stk. 5,  

  

 indsættes som  

  

 2. pkt.  

  

 :
»Undervisningsministeren fastsætter regler om administration  

 af særlige tilskud til virksomhedsrettede tilbud om forberedende  

 voksenundervisning, jf. stk. 3, 2. pkt., herunder om betingelserne for  

 tilskud, frister, opgørelse og indberetning af aktiviteten, udbetaling af  

 tilskuddene samt revision af amtsrådets opgørelse og indberetning af  

 aktiviteten.« 4.  

  

 I  

  

 § 25, stk. 7,  

  

 ændres »Rådet om almen  

 voksenundervisning på grundlæggende niveau« til: »Rådet om kortuddannedes  

 fortsatte uddannelse«.
§ 3 Stk. 1.  

  

 Loven  

 træder i kraft den 1. januar 2005.
 Stk. 2.  

  

 § 1  

 har virkning for ansøgninger om SVU, der modtages den 1. januar 2005 eller  

 senere.
Bemærkninger til lovforslaget Almindelige bemærkninger 1. Lovforslagets baggrund Danmark oplever i disse år en udvikling, hvor danske  

 arbejdspladser i stigende omfang udsættes for konkurrence fra lande med lave  

 lønomkostninger.
Hvis Danmark skal forblive blandt de rigeste lande i verden,  

 og samtidig være et samfund med en jævn indkomstfordeling, må  

 forudsætningerne  

 for fortsat at skabe gode, vellønnede job for de brede grupper på  

 arbejdsmarkedet være til stede.
Nogle af de mest omtalte effekter af  

 globaliseringen er outsourcing og automatisering, som især berører de  

 kortuddannedes arbejdspladser.
 Regeringen ønsker derfor at styrke voksen- og  

 efteruddannelsesindsatsen med henblik på at sikre, at alle, også de  

 kortuddannede, får den nødvendige opkvalificering og efteruddannelse.
Alt for mange på det danske arbejdsmarked har  

 vanskeligheder med at læse, stave og regne.
Det er et problem, fordi flere og  

 flere job som et minimum kræver sådanne basale kundskaber.
Hvis ikke denne  

 gruppe får et nødvendigt læse-, stave- og regneløft, vil Danmark have  

 vanskeligt ved at fastholde og give en stor del af den samlede arbejdsstyrke  

 en  

 reel mulighed for at være knyttet til arbejdsmarkedet.
 Regeringen har allerede besluttet at styrke den offentlige  

 voksen- og efteruddannelsesindsats ved målrettet at sætte ind mod læse-,  

 stave-  

 og regneproblemerne på det danske arbejdsmarked bl.a. gennem følgende  

 initiativer:
 1. Med forårspakken blev der mulighed for statens  

 voksenuddannelsesstøtte (SVU) til faglærtes deltagelse i forberedende  

 voksenundervisning (FVU) og specialundervisning for voksne samt til  

 20-24-årige, der deltager i specialundervisning for voksne, jf. lov nr. 480  

 af  

 9. juni 2004 om ændring af bl.a. lov om statens voksenuddannelsesstøtte  

 (SVU-loven). Desuden blev der afsat 100 mio. kr. i 2004-2005 til  

 erhvervsrettet  

 voksen- og efteruddannelse på særlige strategisk vigtige beskæftigelses- og  

 geografiske områder, ligesom der er afsat yderligere 100 mio. kr. årligt til  

 erhvervsrettet voksen- og efteruddannelse i perioden 2005-2008.
 2. Med handlingsplanen for ufaglærtes kompetenceudvikling  

 fra februar 2003 styrkedes indsatsen for de kortuddannede bl.a. ved at øge  

 samspillet mellem almene og erhvervsrettede voksenuddannelser.
 3. I efteråret 2004 er der igangsat en landsdækkende  

 informationskampagne Spids Pennen rettet mod voksne med behov for  

 læse- og  

 regneundervisning.
4. Herudover har regeringen fremsat forslag om, at  

 målgruppen for at modtage SVU udvides til at omfatte de 6064-årige, jf.  

 lovforslag nr. 21 af 7. oktober 2004 om ændring af bl. a.
SVU-loven.
Der findes i dag en lang række tilbud og muligheder for, at  

 kortuddannede kan deltage i såvel erhvervsrettet som almen  

 voksenundervisning.  

 Der vurderes derfor ikke at være brug for nye grundlæggende ordninger for at  

 få  

 flere voksne til at arbejde med deres læse-, stave- og regnevanskeligheder.  

 Det  

 må imidlertid konstateres, at der især for kortuddannede eksisterer en række  

 barrierer, der indebærer, at de konkrete uddannelsesmuligheder ikke udnyttes  

 i  

 tilstrækkeligt omfang.
Der er således snarere behov for at reducere  

 barriererne  

 for den enkelte.
2. Lovforslagets indhold Regeringen ønsker på den baggrund at iværksætte en række  

 nye initiativer, der skal være med til at nedbryde nogle af de nuværende  

 barrierer.
Nye initiativer og tilpasning af eksisterende ordninger skal  

 samlet  

 set bidrage til, at flere voksne med læse-, stave- og regnevanskeligheder  

 kommer til at deltage i vellykkede uddannelsesforløb.
 Lovforslaget har til formål at understøtte den af  

 regeringen ønskede styrkelse af voksen- og efteruddannelsesindsatsen, bl.a.  

 ved  

 at give adgang til at modtage SVU til FVU og specialundervisning for voksne i  

 et mindre antal timer pr. uge og til at afholde FVU på en mere fleksibel  

 måde.
Som led i en styrket indsats for de kortuddannede foreslås  

 det således, at det bliver muligt at modtage SVU til FVU og  

 specialundervisning  

 for voksne med et lavere ugentligt timetal end det aktuelle mindstekrav.  

 Timetallet nedsættes fra det nuværende 6 til 3 timer som det ugentlige  

 minimum.  

 En del lønmodtagere finder det svært at afsætte seks timer om ugen til  

 undervisning,  

 ligesom mange små og mellemstore virksomheder finder det svært at undvære  

 deres  

 medarbejdere 6 timer om ugen.
Forslaget forventes derfor at medføre, at flere  

 vil gå i gang med FVU.
Det foreslås endvidere at gøre muligheden for at gennemføre  

 virksomhedsrettet FVU mere fleksibel ved bedre muligheder for oprettelse af  

 mindre hold.
Det skal bl.a. ses i lyset af, at det har vist sig at være til  

 stor fordel for såvel den enkelte deltager som for virksomheden, når  

 FVU-undervisningen gennemføres virksomhedsrettet og i tæt tilknytning til det  

 daglige arbejde.
Det er således lettere at nå målgruppen for FVU, når denne  

 tilbydes undervisning i eget miljø og sammen med kolleger.
Fordelen er bl.a.,  

 at undervisningen kan tilrettelægges, så læse- og regneopgaver fra det  

 daglige  

 arbejde, der er genkendelige for alle deltagere, kan indgå i undervisningen.
 For at gøre det muligt at gennemføre undervisningen på  

 mindre hold foreslås det derfor at indføre en tillægstakst til den  

 virksomhedsrettede undervisning således, at undervisningen kan gennemføres  

 med  

 færre deltagere på hvert hold.
Forslaget skal ses i sammenhæng med, at det er besluttet at  

 forhøje det nuværende refusionstilskud til FVU med samlet 3,0 mio. kr. årligt  

 samt at styrke det opsøgende arbejde, således at der i en forsøgsperiode på 4  

 år kan ansættes opsøgende FVU-konsulenter, som kan opsøge især mindre og  

 mellemstore virksomheder og orientere om tilbudet.
Desuden oprettes i en  

 fireårig forsøgsperiode Ord- og regneværksteder på institutioner  

 for erhvervsrettet  

 uddannelse, hvor deltagerne kan få hjælp med læsning, skrivning og regning.  

 Der  

 forventes en samlet merudgift på 7,0 mio. kr. årligt til FVU-konsulenter og  

 Ord- og regneværksteder, dog med indfasning i 2005.
3. Økonomiske og administrative konsekvenser for  

 det offentlige Forslaget om at nedsætte timetalskravene vedrørende den  

 ugentlige uddannelsestid og den ugentlige nedsættelse af arbejdstiden, for så  

 vidt angår forberedende voksenundervisning og specialundervisning for voksne,  

 skønnes at ville medføre en årlig merudgift på 2,2 mio. kr. i 2005 og ca. 4,5  

 mio. kr. årligt i de efterfølgende år, svarende til at ca. 1.000 personer  

 årligt tager en uges samlet ekstra FVU eller specialundervisning fordelt på  

 3-4  

 timer om ugen over 10-13 uger.
De 1.000 personer skal ses i forhold til, at  

 der  

 i 2003 var ca. 14.700 personer, der deltog i FVU.
 Forslaget om at yde en tillægstakst til den  

 virksomhedsrettede undervisning skønnes at ville medføre en årlig merudgift  

 på  

 5,0 mio. kr., svarende til 263 årsdeltagere.
Som følge af forslaget kan der forventes en vis  

 merbelastning i forbindelse med administrationen og visse mindre merudgifter  

 til bl.a. edb-ændringer.
Sidstnævnte afholdes inden for  

 Undervisningsministeriets ramme.
4. Økonomiske og administrative konsekvenser for  

 erhvervslivet Lovforslaget har ingen økonomiske eller administrative  

 konsekvenser for erhvervslivet.
5. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget er i forbindelse med fremsættelsen for  

 Folketinget sendt til høring hos Amtsrådsforeningen i Danmark,  

 Arbejdsløshedskassen for Selvstændige, Arbejdsløshedskassernes Samvirke,  

 Danmarks Evalueringsinstitut, Dansk Arbejdsgiverforening, Dansk  

 Familielandbrug, Dansk Industri, De Danske Landboforeninger, Det Centrale  

 Handicapråd, Forstanderforeningen for VUC, Frederiksberg Kommune,  

 Funktionærernes  

 og Tjenestemændenes Fællesråd, Gymnasieskolernes Lærerforening,  

 Handelsskolernes Forstander- og Inspektørforening, Håndværksrådet,  

 Kommunernes  

 Landsforening, Københavns Kommune, Landsforbundet af Voksen- og  

 Ungdomsundervisere, Landsorganisationen i Danmark, Landssammenslutningen af  

 kursusstuderende, Ledernes Hovedorganisation, Rektorforeningen  

 (gymnasieskoler), Rektorforeningen (studenterkurser), Rektorforsamlingen  

 (ingeniørhøjskoler m.m.), Rektorforsamlingen (lærerseminarier),  

 Rektorforsamlingen  

 (pædagogseminarier), Rektorforsamlingen (sociale højskoler),  

 Rektorforsamlingen  

 (sygeplejersker), Rektorkollegiet (CVU), Rektorkollegiet (universiteter),  

 Rigsrevisionen, Rådet for de gymnasiale uddannelser, Rådet om Kortuddannedes  

 Fortsatte Uddannelse, Sammenslutningen af Landbrugets Arbejdsgivere.
 Forslaget er desuden offentliggjort på Undervisningsministeriet  

 hjemmeside (  

www.uvm.dk).
8. Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Der forventes merudgifter på ca. 2,2 mio. kr. i 2005 og  

 ca. 4,5 mio. kr. årligt de følgende år ved nedsættelse af timetalskravet i  

 form af øget aktivitet og dermed øgede udgifter til SVU og til drift.  

  

 Tillægstaksten til virksomhedsrettet FVU forventes at medføre årlige  

 merudgifter på 5,0 mio. kr.
Administrative konsekvenser for stat, kommuner og  

 amtskommuner Ingen Der forventes en vis merbelastning i forbindelse med  

 administrationen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten og international ret i øvrigt Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 SVU-loven Til nr. 1 Efter de gældende regler i § 28, stk. 2, i  

 SVU-bekendtgørelsen (bekendtgørelse nr. 729 af 30. juni 2004) er det en  

 betingelse for, at der kan gives SVU til en uddannelse, at den ugentlige  

 uddannelsestid er mindst 6 timer, og dette 6 timers krav vil fortsat være  

 hovedreglen.
Bestemmelsen har fået sin udformning på grund af, at det af  

 bemærkningerne til § 13 i den oprindelige lov om statens  

 voksenuddannelsesstøtte (SVU-loven) fremgik, at der ikke kan gives SVU til  

 mindre end 6 timer om ugen.
Der henvises til Folketingstidende 1999/2000  

 tillæg  

 A, sp. 7209. Tilsvarende fremgår det af § 30, stk. 3, i  

 SVU-bekendtgørelsen, at den ugentlige nedsættelse af arbejdstiden skal være  

 på  

 mindst 6 timer, for at der kan ydes SVU.
Mange på det danske arbejdsmarked har vanskeligheder med at  

 læse, stave og regne.
Det er derfor afgørende, at adgangen til, at de  

 pågældende kan deltage i forberedende voksenundervisning og  

 specialundervisning  

 for voksne, er så fleksibel som muligt.
Som et led i bestræbelserne på øget  

 fleksibilitet foreslås det at lempe betingelserne for at få SVU til FVU og  

 specialundervisning for voksne, så der kan gives SVU, blot den ugentlige  

 uddannelsestid er på 3 timer.
Tilsvarende foreslås det at nedsætte  

 minimumskravet til den ugentlige nedsættelse af arbejdstiden til 3 timer ved  

 deltagelse i forberedende voksenundervisning og specialundervisning for  

 voksne,  

 jf. lovforslagets § 1. nr. 3. Lempelsen vil få betydning for de  

 kortuddannede, men også for faglærte med læse-, stave- og regnevanskeligheder  

 og for unge i alderen 20-24 år, som får SVU efter bestemmelserne i lov nr.  

 480  

 af 9. juni 2004 om ændring af bl.a.
SVU-loven.
Den foreslåede udvidelse af bemyndigelsen i § 4, stk. 2,  

 i SVU-loven giver ministeren mulighed for at fastsætte regler om, at  

 mindstekravet til den ugentlige uddannelsestid kan være forskelligt for  

 forskellige uddannelser.
Reglerne herom vil blive udformet sådan, at der som  

 hovedregel fortsat stilles krav om mindst 6 timer om ugen, men således at der  

 alene kræves 3 timer om ugen, når det drejer sig om forberedende  

 voksenundervisning  

 og specialundervisning for voksne.
Der vil også blive fastsat regler om, hvad  

 der skal gælde, hvis en uddannelsessøgende deltager i en kombination af  

 uddannelser, som omfatter både uddannelser, hvor der som hidtil kræves 6  

 timer  

 om ugen, og uddannelser, hvor der alene kræves 3 timer.
 Reglerne i § 13, stk. 4, i SVU-loven om, at SVU  

 ikke gives til uddannelse, der i alt berettiger til mindre end ugesatsen for  

 heltidsuddannelse, opretholdes uændret.
Til nr. 2 Der er tale om en rettelse som følge af en manglende  

 konsekvensrettelse i L 21 (Forslag til lov om ændring af lov om statens  

 voksenuddannelsesstøtte (SVU) og lov om godtgørelse ved deltagelse i  

 erhvervsrettet voksen- og efteruddannelse (SVU til 60-64-årige og  

 regelforenkling)).
Til nr. 3 Efter de gældende regler i § 30, stk. 3, i  

 SVU-bekendtgørelsen er det en betingelse for, at der kan gives SVU, at den  

 ugentlige nedsættelse af arbejdstiden er på mindst 6 timer.
Den foreslåede  

 udvidelse af bemyndigelsen i § 13, stk. 5, i SVU-loven giver  

 undervisningsministeren mulighed for at fastsætte, at mindstekravet til den  

 ugentlige nedsættelse af arbejdstiden kan være forskelligt for de  

 uddannelser,  

 der er nævnt i § 4, stk. 1, nr. 1-4. De regler, der vil blive  

 fastsat  

 i medfør heraf, vil blive udformet sådan, at der gælder et minimumskrav på 3  

 timer om ugen for nedsættelsen af den ugentlige arbejdstid ved tildeling af  

 SVU  

 til forberedende voksenundervisning og specialundervisning for voksne.
For så  

 vidt angår de øvrige uddannelser opretholdes kravet om, at den ugentlige  

 nedsættelse af arbejdstiden skal være på mindst 6 timer, for at der kan gives  

 SVU.
FVU og specialundervisning for voksne skal minimum have et omfang på 3  

 timer ugentligt for at kunne udløse støtte.
Kombineres FVU eller  

 specialundervisningsforløb på mindre end 3 timer ugentligt med anden almen  

 uddannelse, skal undervisningens omfang tilsammen udgøre mindst 6 timer om  

 ugen  

 for at udløse støtte.
 Der henvises til bemærkningerne til § 1, nr. 1.
Til § 2 FVU-loven Til nr. 1 Der er tale om en sproglig korrektion af lovteksten.
Til nr. 2 Efter de gældende regler i § 4, stk. 1, i  

 FVU-refusionsbekendtgørelsen (bekendtgørelse nr. 24 af 12. januar 2001)  

 refunderes amtsrådenes udgifter til FVU op til en maksimumstakst pr.  

 årsdeltager, der fastsættes på de årlige finanslove.
Udgifter herudover  

 refunderes ikke.
Efter FVU-lovens § 3 kan FVU gennemføres lokalt på  

 offentlige og private virksomheder, i foreninger og faglige organisationer,  

 på  

 uddannelsesinstitutioner m.v.
Sådan undervisning kan forbeholdes de ansatte  

 på  

 den eller de pågældende virksomheder, medlemmer af den eller de pågældende  

 faglige organisationer, uddannelsessøgende på den eller de pågældende  

 institutioner m.v.
 FVU kan således allerede efter gældende lov gennemføres som  

 et virksomhedsrettet tilbud for en bestemt offentlig eller privat virksomhed  

 og  

 forbeholdt en bestemt kreds af deltagere på virksomheden.
Det har vist sig, at det især er de store virksomheder, der  

 har benyttet sig af muligheden for virksomhedsrettet FVU, mens de små og  

 mellemstore virksomheder har haft svært ved at samle det nødvendige antal  

 deltagere.
Selvom det er set, at virksomheder  fx med udgangspunkt i et  

 branchefællesskab  er gået sammen om undervisning, så har det som  

 oftest vist  

 sig at være meget vanskeligt at nå op på den nødvendige holdstørrelse.
Der  

 har  

 således sjældent kunnet oprettes hold på eller for disse virksomheder.
 Da det generelt er sværere at nå små og mellemstore  

 virksomheder med uddannelsestilbud, og da det er regeringens ønske, at voksne  

 forbedrer deres grundlæggende færdigheder i læsning og matematik, er der  

 særlig  

 grund til at skabe mulighed for, at ansatte på disse virksomheder kan deltage  

 i  

 FVU i arbejdstiden.
Det foreslås derfor, at der udover refusionen ydes et  

 særligt tilskud pr. årsdeltager, der deltager i virksomhedsrettede tilbud om  

 FVU, der er målrettet ansatte i private og offentlige virksomheder.
Herved  

 sikres en bedre mulighed for, at også de mindre virksomheder vil kunne  

 benytte  

 sig af muligheden for virksomhedsrettet FVU ved, at der kan oprettes mindre  

 hold end med den nuværende refusionstakst.
Det særlige tilskud vil blive  

 fastsat som en tillægstakst på finansloven.
Det særlige tilskud er betinget af, at aktiviteten  

 gennemføres som virksomhedsrettet FVU.
Der vil blive fastsat nærmere regler  

 om  

 betingelserne efter den foreslåede bemyndigelse i § 16, stk. 5, 2.  

 pkt., i FVU-loven, jf. forslagets § 2, nr. 3, med bemærkninger.
Til nr. 3 Der foreslås indsat hjemmel for undervisningsministeren til  

 at fastsætte nærmere regler om administration af særlige tilskud til  

 virksomhedsrettede tilbud om FVU.
Bemyndigelsen påtænkes anvendt til  

 fastsættelse af betingelser for tilskuddene ved en afgræsning af  

 virksomhedsrettet FVU, jf. bemærkningerne til § 2, nr. 2, af frister for  

 amtsrådenes indberetning af aktiviteten til Undervisningsministeriet og om  

 opgørelsen, herunder opgørelsesperioden, for aktiviteten.
Til nr. 4 Der er tale om en konsekvensændring som følge af lov nr.  

 297 af 30. april 2003, hvorved Rådet om almen voksenundervisning på  

 grundlæggende niveau blev nedlagt og erstattet af Rådet om Kortuddannedes  

 Fortsatte Uddannelse.
Til § 3 Det foreslås, at loven træder i kraft den 1. januar 2005.  

 Loven foreslås at have virkning for ansøgninger om SVU, der modtages den 1.  

 januar 2005 eller senere.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om statens voksenuddannelsesstøtte (SVU), jf.  

 lovbekendtgørelse nr. 654 af 6. juli 2003, som ændret ved § 1 i lov nr.  

 480 af 9. juni 2004, foretages følgende ændringer:
§ 4.  

  

 -  

 - - Stk. 2.  

  

 Undervisningsministeren kan fastsætte regler om uddannelsestiden og om, at  

 der kan tildeles SVU til kombinationer af de uddannelser, der er nævnt i  

 stk. 1, nr. 1-4.
 1.  

  

 I  

  

 § 4, stk. 2  

  

 , indsættes efter  

 »uddannelsestiden«  

 :  

 »,  

 herunder om, at mindstekravet til den ugentlige uddannelsestid kan være  

 forskelligt for de uddannelser, der er nævnt i stk. 1, nr. 1-4,«.
§ 13.  

  

 - - - Stk. 2.  

  

 SVU gives  

 på baggrund af en beregnet ugentlig uddannelsestid, jf. § 4,  

 stk. 2,  

 og § 8, stk. 3. Der kan dog ikke gives SVU for uddannelsestid, der  

 overstiger den ugentlige nedsættelse af arbejdstiden.
 2.  

  

 I  

  

 § 13, stk. 2,  

  

 ændres  

 »§ 8, stk. 3«  

 til:  

 »§ 8,  

 stk. 4«.
§ 13.  

  

 - - - Stk. 5.  

  

 Undervisningsministeren kan fastsætte nærmere regler om beregning af SVU,  

 herunder om beregning af SVU til ledige, og om tildeling af SVU under kortere  

 afbrydelser af undervisningen, der skyldes uddannelsesstedets forhold.
 3.  

  

 I  

  

 § 13, stk. 5,  

  

 indsættes  

 efter  

 »ledige,«  

 :  

 »om at  

 mindstekravet til den ugentlige nedsættelse af arbejdstiden kan være  

 forskelligt ved beregningen af SVU til de uddannelser, der er nævnt i  

 § 4,  

 stk. 1, nr. 1-4,«.
§ 2 I lov om forberedende voksenundervisning (FVU-loven), jf. lov  

 nr. 487 af 31. maj 2000, som ændret ved § 61 i lov nr. 145 af 25. marts  

 2002, § 3 i lov nr. 149 af 25. marts 2002 og § 49 i lov nr. 418 af  

 6. juni 2002, foretages følgende ændringer:
§ 15.  

  

 - - - Stk. 2.  

  

 Undervisningsministeren kan fastsætte regler om, at der skal opkræves gebyr  

 for deltagelse i undervisning samt for deltagelse i prøver som  

 selvstuderende.  

 Deltagelse i undervisning og prøver vil være betinget af, at gebyr i henhold  

 disse regler er betalt.
 1.  

  

 I  

  

 § 15, stk. 2, 2. pkt.  

  

 ,  

 indsættes efter »i henhold«: »til«.
§ 16.  

  

 - - - Stk. 3.  

  

 Staten  

 kan helt eller delvis refundere amtsrådets udgifter til forberedende  

 voksenundervisning op til en takst pr. årsdeltager, herunder selvstuderende,  

 der fastsættes på de årlige finanslove.
Stk. 4.  

  

 - - - 2.  

  

 I  

  

 § 16, stk. 3  

  

 , indsættes som  

  

 2. pkt.  

  

 :
»Der kan herudover til virksomhedsrettede tilbud om forberedende  

 voksenundervisning, der er målrettet ansatte i private og offentlige  

 virksomheder, ydes et særligt tilskud pr. årsdeltager, der deltager i sådan  

 undervisning, ud fra en tillægstakst, der fastsættes på de årlige  

 finanslove.« Stk. 5.  

  

 Undervisningsministeren fastsætter regler om refusion af amtsrådets udgifter,  

 jf. stk. 1-3, udbetaling af forskud på refusionsbeløb samt om revision  

 af amtsrådets opgørelse til brug for beregning af refusion.
 3.  

  

 I  

  

 § 16, stk. 5  

  

 , indsættes som  

  

 2. pkt.  

  

 :
»Undervisningsministeren fastsætter regler om administration af  

 særlige tilskud til virksomhedsrettede tilbud om forberedende  

 voksenundervisning, jf. stk. 3, 2. pkt., herunder om betingelserne for  

 tilskud, frister, opgørelse og indberetning af aktiviteten, udbetaling af  

 tilskuddene samt revision af amtsrådets opgørelse og indberetning af  

 aktiviteten.« § 25.  

  

 - - - Stk. 7.  

  

 Rådet  

 udarbejder en årlig rapport, som offentliggøres i amtskommunen og sendes til  

 Rådet om almen voksenundervisning på grundlæggende niveau.
 4.  

  

 I  

  

 § 25, stk. 7  

  

 , ændres »Rådet  

 om almen voksenundervisning på grundlæggende niveau« til: »Rådet om  

 kortuddannedes  

 fortsatte uddannelse«.
