Fremsat den 14. april 2004 af Anne Baastrup (SF),  

 Margrete Auken (SF) og Aage Frandsen (SF) Forslag til folketingsbeslutning om støtte til voldsofre Folketinget pålægger regeringen snarest muligt at etablere  

 et forbedret tilbud til voldsofre.
Tilbuddet skal omfatte:
 1.  

 	  

    

 Den nødvendige  

 psykologhjælp straks.
 2.  

 	  

    

 Hjælp til  

 tilrettelæggelse af fremtidig tilværelse, herunder eventuelle tilbud om  

 revalidering, omskoling, ekstra studiestøtte, dækning af flytteomkostninger  

 m.v. med det mål, at offeret får mulighed for at fortsætte sin tilværelse på  

 vilkår, der ligger tæt på de muligheder, den pågældende havde før  

 forbrydelsen.
3.  

 	  

    

 Tilbuddet  

 finansieres af staten, for så vidt angår omkostningerne ved driften af  

 tilbuddet samt psykologhjælp.
De øvrige udgifter finansieres af de  

 myndigheder,  

 der i øvrigt er økonomisk ansvarlige på det pågældende område.
4.  

 	  

    

 Den økonomisk  

 ansvarlige myndighed skal have ret til at anke en afgørelse truffet efter de  

 under punkt 2 nævnte regler til den relevante ankeinstans.
Endelig afgørelse  

 skal foreligge inden 14 dage.
5.  

 	  

    

 Der skal oprettes en  

 central formidlingsenhed, som får til opgave at give konkret rådgivning og  

 vejledning, herunder at henvise et voldsoffer til voldstægtscenter,  

 krisecenter  

 eller andre etablerede instutioner.
Endvidere skal enheden kunne anvise og  

 finansiere psykologhjælp samt andre former for særlig behandling.
 6.  

 	  

    

 Tilførsel af så  

 mange midler til Nævnet vedrørende erstatning til ofre for forbrydelser, at  

 foreløbig erstatningsfastsættelse kan foreligge inden for 3 måneder.
Bemærkninger til forslaget Baggrunden for forslaget er, at voldsofre ofte i kortere  

 eller længere tid lider af forskellige former for eftervirkninger af  

 overfaldet.
Disse kan være både fysiske og psykiske.
De fysiske men er  

 omfattet  

 af det almindelige læge- og sygehussystem, hvorimod der kun i ringe grad  

 drages  

 omsorg for de psykiske men.
 I erkendelse af, at mentale og følelsesmæssige  

 eftervirkninger som angst, depression, tab af seksuallyst, frygt for at  

 færdes  

 alene m.v. er stærkt invaliderende for offeret og offerets samlede sociale  

 situation, finder Socialistisk Folkeparti, at der bør tilvejebringes den  

 fornødne bistand til at få bedret og forhåbentlig løst offerets psykiske  

 problemer.
 Socialistisk Folkeparti finder, at man ved at sikre hurtig  

 og effektiv hjælp til offeret i forbindelse med voldssager kan forhindre  

 social  

 stigmatisering og længerevarende psykiske men.
Socialistisk Folkeparti foreslår derfor,   

 	  

    

 at der oprettes en  

 national formidlingsenhed, som får en tovholderfunktion over for den lokale  

 offerrådgivning, politiet og andre, der bistår med rådgivning og vejledning  

 med  

 de mange forskellige problemer, et voldsoffer kan risikere at få,   

 	  

    

 at et menneske, der  

 udsættes for voldskriminalitet, skal kunne henvises til den nationale  

 formidlingsenhed,   

 	  

    

 at dette tilbud skal  

 finansieres af staten,   

 	  

    

 at den nationale  

 formidlingsenhed skal kunne modtage ofre, hvis problemer er af en sådan  

 karakter, at det ikke er tilstrækkeligt med den almindelige offerrådgivning.  

 Udgifterne hertil skal finansieres af staten i lighed med, at staten dækker  

 udgifterne i forbindelse med den kriminelles straf og resocialisering.  

 Socialistisk Folkeparti finder det derfor rimeligt, at staten også skal  

 finansiere støtte til løsning af offerets eventuelle problemer,   

 	  

    

 at den nationale  

 formidlingsenhed skal kunne henvise til  og betale for   

 psykologhjælp i den  

 tid, der er nødvendig.
Endvidere foreslår Socialistisk Folkeparti, at den  

 nationale formidlingsenhed også skal kunne bistå med hjælp, når det drejer  

 sig  

 om at få løst de problemer, offeret i øvrigt løber ind i, og som det ofte er  

 svært for offeret at forholde sig til i den givne situation.
Dette kan f.eks  

 være i forhold som ansøgning om ekstra SU-klip, erstatning fra  

 forsikringsselskabet, at forstrække den pågældende økonomisk, indtil Nævnet  

 vedrørende erstatning til ofre for forbrydelser er færdigt med at afgøre  

 erstatningens størrelse, at træffe beslutning om revalidering/omskoling, hvis  

 det er nødvendigt  og at sende regningen til kommunen.
Er kommunen  

 uenig, skal  

 der være en frist på 14 dage, før den endelige afgørelse om revalidering skal  

 foreligge.
 Er det nødvendigt for den pågældende at flytte på grund af  

 angst for nye repressalier eller andet, skal den kontaktperson, der er  

 tilknyttet sagen, på tilsvarende måde kunne træffe beslutninger, og det  

 bliver  

 ligeledes staten, der skal betale.
Ud over psykologhjælp foreslås det også, at tilbuddet skal  

 kunne omfatte anden behandling.
Eksempelvis har Landsforeningen for Voldsofre  

 for et par år siden finansieret et hjerneskadet menneskes ophold på  

 Vejlefjord.  

 Den pågældende hjemkommune ønskede ikke at deltage i denne udgift,  

 Landsforeningen overtog opgaven, og via sit ordinære budget på 1 mio. kr.  

 valgte man at bruge 250.000 kr. på behandlingen af dette menneske.
Han er nu  

 stort set rask og i gang på arbejdsmarkedet.
 Hele formålet med projektet er at sikre, at offeret får  

 hjælp til at retablere sig i en situation, der er tæt på den, vedkommende var  

 i  

 før den kriminelle handling.
Da det ofte tager alt for lang tid med sagsbehandlingen i  

 Nævnet vedrørende erstatning til ofre for forbrydelser, foreslår Socialistisk  

 Folkeparti, at man fastsætter en frist for foreløbig erstatningsfastsættelse  

 for voldsofre på 3 måneder.
Den efterfølgende regulering skal ske hurtigst  

 muligt, når offerets helbred er blevet stationært, så man ved, om der bliver  

 tale om varige men.
 Der afsættes over finansloven op til 5 mio. kr. til dækning  

 af de udgifter, der måtte ligge ud over de udgifter, der vil blive refunderet  

 efter gældende regler.
Forslaget er en delvis genfremsættelse af et tidligere  

 fremsat forslag (forslag til folketingsbeslutning om støtte til voldsofre (B  

 84), 2002-03, 2. samling), idet Socialistisk Folkeparti nu foreslår, at det  

 er  

 en central formidlingsinstans, der skal have tovholderfunktionen.
Baggrunden  

 for en central formidlingsinstans er, at det er nødvendigt, at der findes en  

 hjælpeforanstaltning, der går på tværs af de enkelte kommuners og amters  

 kompetencer for at hjælpe voldsofre.
 Der henvises om B 84 til Folketingstidende A 4059 og 4061,  

 B 1261, FF 7245 og 9369.
Socialistisk Folkeparti ønsker, at alle voldsofre, skal  

 kunne få den mest kompetente hjælp, uanset hvor i landet den kriminelle  

 handling er sket.
Flere sager har jo vist, at nogle kommuner er dårligere  

 stillet med hensyn til at hjælpe voldsofre end andre.
Samtidig med at  

 formidlingsinstansen får det overordnede ansvar for at hjælpe voldsofre på  

 vej,  

 vil det også betyde for ofrene, at der er et centralt sted at henvende sig  

 til.
Ligeledes skal politiet heller ikke bruge ressourcer på at  

 finde frem til den person eller afdeling, der står som rådgiver i kommune  

 eller  

 amt  oplysninger, som jo kan skifte alt efter kommunalt styre,  

 budgetter og  

 skiftende personale.
Der vil i stedet være et nationalt nummer, som både  

 skadestuer, politi og ambulante psykologer kan give til offeret og dermed  

 være  

 sikre på, at offeret dér får den bedst mulige hjælp.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om støtte til voldsofre.
(Beslutningsforslag nr.
B 178).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
