Bindende forhåndsbesked,  

 medarbejderaktier Medarbejderaktier i Udstationerede medarbejdere i Beregning af favørelement i Beregning af årsløn Ref.
LL § 7A.
 LV 1999 A.B.1.10.
Den beskrevne medarbejderaktieordning var en samlet  

 ordning, der ønskedes gennemført for at markere virksomhedens  

 jubilæum.
Ordningen henvendte sig til samtlige medarbejdere i  

 selskabet, inklusive medarbejdere på barselsorlov og  

 forældreorlov.
De aktier, medarbejderne kunne erhverve, var af samme  

 aktieklasse som de allerede eksisterende aktier i selskabet og bar fuld  

 udbytteret.
Det var en forudsætning for tildelingen, at medarbejderne  

 var ansat i selskabet på datoen for bestyrelsens endelige beslutning om  

 at gennemføre medarbejderaktieordningen samt på tegningsdagen,  

 således at de uden tvivl ville være ansat på  

 erhvervelsestidspunktet.
 Straks efter tildelingen ville medarbejdernes aktier blive  

 båndlagt i 5 år.
Disse elementer i medarbejderaktieordningen indicerede  

 efter Ligningsrådets opfattelse, at den opfyldte betingelserne i  

 ligningslovens § 7A, således at ordningen kunne gennemføres  

 skattefrit.
På enkelte punkter kunne der dog stilles  

 spørgsmålstegn ved, om lovens bestemmelser var opfyldt; Udstationerede medarbejdere De udstationerede medarbejdere var ikke ansat i  

 Selskabet, men derimod i dettes udenlandske datterselskab, hvori Selskabet  

 direkte og indirekte ejer ca. 25 pct. af kapitalen.
Disse medarbejdere var  

 aflønnet af datterselskabet, men var sikret kontraktsmæssig  

 ansættelse i Selskabet på samme niveau som før  

 udstationeringen.
Endvidere optjente de under udstationeringen anciennitet i  

 forhold til funktionærlovens opsigelsesvarsel.
Der blev dog ikke  

 foretaget indbetalinger på deres hidtidige pensionsordninger.
Selskabet  

 ønskede at inddrage disse under medarbejderaktieordningen,  

 således at de kunne modtage aktier skattefrit på lige fod med  

 ikke udstationerede ansatte.
Da de udstationerede medarbejdere ikke var ansat i  

 Selskabet, ville de som udgangspunkt ikke kunne deltage i Selskabets  

 medarbejderaktieordning, når de andre ansatte i det udenlandske  

 datterselskab ikke ligeledes deltog i ordningen.
Begrundelsen herfor var, at  

 alle ansatte i datterselskabet ikke ville opnå samme rettigheder ved  

 ordningen.
Det var Ligningsrådets opfattelse, at man godt kan tilbyde  

 et datterselskab deltagelse i en medarbejderaktieordning, uden at andre  

 datterselskaber får mulighed herfor.
Man kan derimod ikke i  

 overensstemmelse med LL § 7A tilbyde fire medarbejdere i et selskab  

 medarbejderaktier uden at give resten af datterselskabets medarbejdere samme  

 mulighed.
 I det konkrete tilfælde havde de fire medarbejdere  

 dog en kontraktssikret ret til genansættelse efter udløbet af  

 udstationeringen, samtidig med at de optjente anciennitet.  Dette bevirkede,  

 at medarbejderne kunne inddrages under den danske medarbejderaktieordning i  

 overensstemmelse med ligningslovens § 7A, uanset at der ikke på samme  

 vilkår blev givet de øvrige medarbejdere i det udenlandske  

 datterselskab adgang til at deltage i ordningen.
 De udstationerede medarbejderes aktier ville skulle  

 båndlægges, såfremt de inden for de seneste 2 år  

 før tildelingen havde været omfattet af kildeskattelovens § 1  

 eller af kildeskattelovens § 2 af den indkomst, der ligger til grund for den  

 ansattes deltagelse i medarbejderaktieordningen, jf ligningslovens § 7A, stk  

 1, nr.1 og stk. 3.
Tidspunkt for beregning af favørelementet Selskabets medarbejderaktieordning var vedtaget  

 på selskabets ordinære generalforsamling i form af en  

 bemyndigelse til bestyrelsen om at gennemføre og vedtage ordningen  

 på de på generalforsamlingen fremlagte vilkår.
 Selskabet havde valgt at opgøre  

 favørelementet som differencen mellem børskursen ("alle  

 handler") på datoen for bestyrelsens beslutning og tegningskursen  

 105.
Det fremgår tydeligt af lov nr 166 af 24/3 1999, at  

 der ved beskatningen af selskabet og medarbejderne skal tages udgangspunkt i  

 favørelementet på tidspunktet for den endelige aftale.
Loven  

 angiver derimod ikke, på hvilket tidspunkt 10%-kravet skal beregnes.  

 Forarbejderne opererer med begrebet "favørelement" som en  

 entydig størrelse.
Således har det formentlig været  

 hensigten, at der skulle være identitet mellem det favørelement,  

 der danner grundlag for beskatningen, og det, der danner grundlag for  

 10%-kravet.
 Selskabet anførte, at det relativt tidlige  

 tidspunkt var valgt for at sikre, at den enkelte medarbejder allerede ved  

 tilbuddets modtagelse kunne få fuldt overblik over investeringens  

 maksimale omfang, hvilket ikke ville være muligt, såfremt det  

 maksimale antal aktier først kunne fastlægges endeligt på  

 tegningsdagen.
Selskabet havde opstillet en tegningsperiode på 15  

 dage.
Når det tages i betragtning, at en endelig aftale er  

 indgået ved medarbejderens meddelelse om, at han accepterer selskabets  

 tilbud, ville der kunne være forskel på hvor mange aktier, en  

 medarbejder kunne erhverve, alt efter om han accepterede først eller  

 sidst i acceptperioden.
 Favørelementet på aftaledagen vil under alle  

 omstændigheder skulle opgøres for den enkelte medarbejder i  

 forbindelse med indberetning til den lignende myndighed, jf. bkg nr. 873 af  

 17/10 1994.
 Ud fra en betragtning om, at reglerne i ligningslovens § 7  

 A bør fortolkes således at medarbejderaktieordninger kan  

 tilbydes på praktisk gennemførlig vis, vedtog  

 Ligningsrådet, at reglen om, at favørelementet kun må  

 udgøre 10% af den ansattes årsløn, skal fortolkes  

 således, at selskabet kan vælge mellem at opgøre  

 favørelementet på tidspunktet for den endelige aftales  

 indgåelse eller på tidspunktet, hvor den endelige beslutning om  

 gennemførelse af medarbejderaktieordningen træffes.
 I det konkrete tilfælde, hvor generalforsamlingen  

 alene har udstedt en bemyndigelse til bestyrelsen om at træffe  

 afgørelse om at gennemføre ordningen, fandtes  

 medarbejderaktieordningen først at være endeligt vedtaget  

 på bestyrelsesmødet den 27. oktober 2000. Det var således  

 i overensstemmelse med ligningslovens § 7A, at Selskabet opgjorde  

 favørelementet på medarbejderaktierne som forskellen mellem  

 børskursen den 27. oktober 2000 og den tilbudte tegningskurs.
Opgørelse af årslønnen Det er i ligningslovens § 7A forudsat, at  

 favørelementet ikke må udgøre mere end 10% af den  

 ansattes årsløn.
Ligningsrådet vedtog, at beregningen af  

 årslønnen skal foretages efter objektive kriterier, der sikrer  

 en realistisk opgørelse af årslønnen for det år,  

 hvori medarbejderaktieordningen tilbydes.
I det konkrete tilfælde ønskede Selskabet at  

 opgøre årslønnen som den faktiske månedsløn  

 for oktober multipliceret med tolv.
Månedslønnen blev defineret  

 som lønnen før ATP, arbejdsmarkedsbidrag, A-skat og evt.  

 lønmodtagerbidrag til pensionsordning.
Værdi af fri bil og andre  

 personalegoder ville ikke blive medregnet.
 For ansatte på forældreorlov, som ikke havde  

 fået løn i oktober 2000, anvendtes den senest optjente fulde  

 månedsløn umiddelbart før orlovens begyndelse.
Det var endvidere oplyst, at alle de ansatte, der ville  

 få mulighed for deltagelse i medarbejderaktieordningen, var ansatte med  

 en forholdsvist fast månedsløn.
Der var således ingen  

 sæsonarbejdere eller provisionslønnede, og der var ikke tale om  

 særlige bonusordninger i den måned, der lå til grund for  

 beregningen.
Ligningsrådet vurderede, at opgørelsen af  

 årslønnen var opgjort efter objektive kriterier, der sikrede en  

 realistisk opgørelse af årslønnen.
Opgørelsen  

 kunne således ske på den beskrevne måde i overensstemmelse  

 med ligningslovens § 7A.
