Patienten klagede over beslutningen om tvangsfiksering og indgivelse af  

 beroligende medicin til Det lokale Psykiatriske Patientklagenævn, der  

 godkendte tvangsfikseringen men underkendte beslutningen om indgivelse af  

 beroligende medicin.
Patienten ankede afgørelsen til  

 Sundhedsvæsenets Patientklagenævn.
Klage over tvangsfiksering og indgivelse af  

 beroligende medicin på grund af underbemanding på afdelingen Nævnet fandt, at betingelserne for at tvangsfiksere patienten ikke  

 var opfyldt, idet der ikke på tidspunktet for beslutningen om  

 tvangsfiksering var en nærliggende fare for, at han selv eller andre  

 ville lide skade på legeme eller helbred.
Nævnet lagde vægt  

 på, at det af sygeplejekardex fremgik, at der på tidspunktet for  

 fikseringen var gået to timer, siden den sidste episode, hvor han havde  

 været truende.
Nævnet fandt endvidere, at betingelserne for at  

 indgive beroligende medicin ikke var opfyldt, idet det ikke på  

 tidspunktet for beslutningen var nødvendigt at bringe ham til ro med  

 henblik på bedring af hans tilstand.
Nævnet lagde vægt  

 på, at han på tidspunktet for indgivelsen af den beroligende  

 injektion ikke var meget urolig.
