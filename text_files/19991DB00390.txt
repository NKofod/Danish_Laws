Betænkning afgivet af Europaudvalget den  

 17. marts 2000 Betænkning over Forslag til folketingsbeslutning om  

 tiltrædelse af aftale om økonomisk partnerskab og politisk  

 samordning og samarbejde mellem Det Europæiske Fællesskab og  

 dettes medlemsstater på den ene side og De Forenede Mexicanske Stater  

 på den anden side Udvalget har behandlet beslutningsforslaget i 4  

 møder og har herunder stillet spørgsmål til  

 udenrigsministeren, som denne har besvaret skriftligt og i  

 samråd.
 Endvidere har udvalget modtaget skriftlige henvendelser fra:
Amnesty International, Centro De Derechos Humanos, Cifca (Copenhagen Initiative for Central America), International Forum og Rmalc (The Mexican Action Network on Free Trade) Udenrigsministeren har over for Folketingets Europaudvalg  

 tilkendegivet, at Europaudvalget med jævne mellemrum vil modtage en  

 redegørelse for udviklingen i menneskerettighedssituationen i Mexico.  

 Endvidere har ministeren tilkendegivet over for udvalget, at regeringen vil  

 arbejde for, at der i EU udarbejdes årlige rapporter vedrørende  

 menneskerettighedssituationen i Mexico.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis, Dansk  

 Folkepartis, Centrum-Demokraternes, Det Radikale Venstres og Frihed 2000 s  

 medlemmer af udvalget) forslaget til folketingsbeslutning til vedtagelse  

 uændret ved 2. (sidste) behandling.
 Et mindretal inden for flertallet (Socialistisk  

 Folkepartis medlem af udvalget) ønsker endvidere at udtale  

 følgende:
 Socialistisk Folkeparti støtter aftalen om  

 økonomisk partnerskab og politisk samordning og samarbejde mellem Det  

 Europæiske Fællesskab og De Forenede Mexicanske Stater.
 Socialistisk Folkeparti ønsker i lyset af de mange  

 rapporter om hyppige og omfattende krænkelser af menneskerettighederne  

 i Mexico at gøre opmærksom på, at det lægger stor  

 vægt på aftalens artikel 1 og 39 vedrørende de  

 demokratiske principper og de grundlæggende menneskerettigheder, der er  

 knæsat i verdenserklæringen om menneskerettighederne, og som  

 danner grundlaget for parternes internationale politik.
 Socialistisk Folkeparti noterer sig endvidere, at det i  

 aftalens artikel 39 nævnes, at parterne kan iværksætte  

 fællesprojekter med sigte på at styrke samarbejdet mellem deres  

 respektive valginstanser samt andre instanser, der fører tilsyn med  

 overvågningen af menneskerettighederne og tilskynder til overholdelsen  

 heraf.
Socialistisk Folkeparti skal på den baggrund  

 opfordre regeringen til at arbejde for, at EU inden for aftalens rammer  

 tilstræber etablering af egentlige mekanismer til overvågning,  

 rapportering og forbedring af menneskerettighedssituationen ved hjælp  

 af Denne opfordring er i overensstemmelse med en tilsvarende  

 opfordring fra den tyske Forbundsdag til den tyske regering til at arbejde  

 for regelmæssige konsultationer vedrørende menneskerettigheder,  

 udfærdigelse af regelmæssige rapporter, samt at  

 menneskerettighedssituationen vurderes under inddragelse af de mexicanske NGO  

 er.
Udenrigsministeren har til udvalget oplyst, at regeringen sammen med den  

 tyske og andre regeringer vil arbejde for, at  

 menneskerettighedsspørgsmålet bliver taget op under den i  

 medfør af aftalen forudsatte politiske dialog.
Socialistisk Folkeparti noterer sig udenrigsministerens  

 tilsagn om, at man fra dansk side vil arbejde for, at situationen for den  

 oprindelige befolkning i Chiapas vil være et tilbagevendende emne i  

 dialogen med Mexico.
Socialistisk Folkeparti ser endvidere gerne, at EU  

 fortsat arbejder for, at arbejdstagerrettigheder bliver inddraget i parternes  

 drøftelser.
 Socialistisk Folkeparti noterer sig, at såfremt den  

 ene part misligholder de to principper i samarbejdsaftalens artikel 1, nemlig  

 overholdelsen af de demokratiske principper og de grundlæggende  

 menneskerettigheder, så vil den anden part i medfør af  

 suspensionsklausulen, der er indeholdt i artikel 58, kunne træffe  

 passende foranstaltninger.
Et mindretal (Enhedslistens medlem af udvalget)  

 indstiller beslutningsforslaget til forkastelse, men ønsker at  

 stille det under nummer 1 nævnte ændringsforslag.
Mindretallet  

 ønsker endvidere at udtale følgende:
Der er gode og dårlige tidspunkter at indgå  

 omfattende samarbejdsaftaler mellem EU og andre lande på.
I Mexicos  

 tilfælde er tidspunktet usædvanlig dårligt valgt.
Siden  

 1994 er menneskerettighedssituationen blevet betragteligt forværret  

 på en lang række punkter; antallet af politiske fanger er steget  

 voldsomt, delstaten Chiapas er militariseret og er scene for en lang  

 række politiske mord begået af mennesker med nære  

 forbindelser til regeringspartiet eller militæret, faglige rettigheder  

 trædes under fode, tortur er blevet mere udbredt  osv.
 Oven i købet blev aftalen indgået få  

 dage før den værste massakre i Mexico i mange år,  

 Acteal-massakren.
Den mexicanske regering har af gode grunde længe  

 været nervøs for, at denne situation skulle få indflydelse  

 på den foreliggende aftale.
Lettelsen var derfor ikke svær at  

 spore, da det blev klart, at aftalens ord om demokrati og menneskerettigheder  

 ikke ville få nogen konkret betydning.
Som artiklen om demokrati og  

 menneskerettigheder fremtræder i aftalen i dag, har den mest karakter  

 af en bekvem håndvask, der kan anvendes, såfremt overgrebene i  

 Mexico tager til.
Derfor har især menneskerettighedsorganisationer i  

 Europa og i Mexico gjort en stor indsats for at fremme forslag, der kan sikre  

 en effektiv monitorering af menneskerettighedssituationen i Mexico.
Forslag,  

 som Enhedslisten støtter.
Indsatsen fra  

 menneskerettighedsorganisationerne har været vigtig i betragtning af,  

 hvor svagt aftalens bestemmelser om demokrati og menneskerettigheder er  

 formuleret.
I den forbindelse skal det også nævnes, at  

 spørgsmålet om arbejdstagerrettigheder slet ikke er kommet ind i  

 aftalen.
Dette forhold kan der forhåbentlig rettes op på i den  

 kommende tid.
Enhedslisten vil gerne fremhæve, at aftalen med  

 Mexico har adskilt sig fra f.eks. tilnærmelsen mellem EU og Tyrkiet  

 derved, at Kommissionen og Ministerrådet knap nok har berørt,  

 hvilke overgreb på menneskerettighederne i Mexico der bør give  

 anledning til bekymring og reaktion fra EU s side.
Allerede i den periode,  

 aftalen har været under behandling, har en række episoder vist,  

 hvor svære kår menneskerettighederne har i Mexico.  

 Masseanholdelserne af studerende på det nationale universitet i Mexico  

 By, UNAM, er et eksempel.
Et andet er den fortsatte undertrykkelse af den  

 primært indianske befolkning i delstaten Chiapas (og andre steder).  

 Dansk støtte eller EU-støtte til den aftale, som blev  

 indgået mellem den primært indianske oprørsgruppe (EZLN)  

 og den mexicanske regering i marts 1998, ville i denne forbindelse have  

 været værdifuld og i øvrigt ligge fint i forlængelse  

 af Danmarks prioritering i andre sammenhænge af oprindelige folks  

 rettigheder.
Derfor efterlyser Enhedslisten en snarlig overvejelse fra  

 Ministerrådets side om reaktioner på menneskerettighedsovergreb,  

 og hvordan de imødegås.
Der henvises i denne forbindelse til  

 aftalens artikel 58.
 Det har også haft betydning for Enhedslistens  

 overvejelser, at aftalen peger frem mod indgåelse af aftaler om  

 økonomisk samarbejde, som vil fremme liberaliseringer på  

 områder som investeringer og tjenesteydelser samt kontant  

 håndhævelse af teknologimonopol,  dvs. intellektuel  

 ejendomsret.
Kigger man på den aftale, som blev forhandlet  

 færdig mellem Kommissionen og den mexicanske regering i november 1999,  

 så må man konkludere, at EU har skærpet sine mål med  

 de bilaterale økonomiske aftaler.
Næppe nogen eksisterende  

 bilateral aftale fremmer så tydeligt en nyliberal økonomisk  

 dagsorden som den foreliggende.
Hvis globalaftalen på denne baggrund alene skulle  

 vurderes på, om private selskaber i EU kan drage nytte af aftalen,  

 så kan man kun stemme for.
Aftalen er, hvad handel, investeringer,  

 intellektuel ejendomsret og tjenesteydelser angår, bestemt i EU s  

 erhvervslivs interesse.
Sådan vurderer Enhedslisten imidlertid ikke  

 denne type aftaler.
Enhedslisten inddrager også den virkning, som  

 aftaler af denne type har på - i dette tilfælde - Mexico.
I  

 Mexico vil en del af det private erhversliv givetvis nyde godt af aftalen,  

 men for fattige mexicanere ser billedet anderledes ud.
Enhedslisten  

 støtter den vurdering, som er tilsendt udvalget af RMALC (B19, bilag  

 12). Ifølge denne analyse vil aftaler som den foreliggende kunne have  

 stor skadelig virkning for udsatte grupper i det mexicanske samfund.
Enhedslisten kan således ikke støtte  

 forslaget, men støtter indsatsen for øget opmærksomhed  

 på menneskerettighedssituationen, med hvad dette indebærer af  

 mulige politiske skridt over for Mexico.
Enhedslisten stiller derfor  

 ændringsforslag til forslagsteksten for at fremme dette mål.
Ændringsforslag Til teksten Af	et mindretal (EL):
1) Ordene »Folketinget meddeler« udgår, og i stedet  

 indsættes: »Idet Folketinget opfordrer regeringen til at arbejde for,  

 at EU inden for aftalens rammer tilstræber etablering af egentlige  

 mekanismer til overvågning, rapportering og forbedring af  

 menneskerettighedssituationen ved hjælp af meddeler Folketinget« Carsten Koch (S)  

  Klaus Hækkerup (S)  Per Kaalund (S)  

  Claus Larsen-Jensen (S) fmd.  

  Jens Peter Vernersen (S)  Anne Baastrup (SF)  

 Mimi Jakobsen (CD)  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

  Jens Kirk (V) Pia Christmas-Møller (KF)  

  Henning Grove (KF)  Kristian Thulesen Dahl (DF)  

  Kirsten Jacobsen (FRI) Kristeligt Folkeparti havde ikke medlemmer i udvalget.
