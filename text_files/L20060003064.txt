Bekendtgørelse  

 om overenskomster af 12. og 29. juli 2005  

  

 samt 15. august 2006 med Rusland om tilbagebetaling af gæld Den 12. juli 2005 undertegnede Danmark og Rusland  

 den  

 første af to aftaler i Moskva om delvis forudbetaling af gæld, som tidligere  

 er  

 blevet omlagt under aftaler indgået henholdsvis 30. december 1996, jf.  

 bekendtgørelse nr. 52 af 6. marts 1997, og 16. januar 2001, jf.  

 bekendtgørelse  

 nr. 12 af 26. april 2001, begge Lovtidende C.
Den anden af de to aftaler blev  

 undertegnet i Moskva den 29. juli 2005. De to aftaler tilsammen indebærer, at  

 Rusland i 2005 forudbetaler lidt over en tredjedel af restgælden under de to  

 nævnte aftaler svarende til et beløb på ca. 518 mio. kr.
Aftalerne er i  

 overensstemmelse  

 med de retningslinier, hvorom der blev opnået enighed under de multilaterale  

 forhandlinger  

 afsluttet i Paris den 13. maj 2005.
 Den 15. august 2006 undertegnede Danmark og Rusland en ny aftale i  

 Moskva om forudbetaling af den resterende gæld under de to aftaler fra 1996  

 og  

 2001. Denne aftale indebærer, at Rusland ud over de forfaldne renter og  

 afdrag  

 i august 2006 betaler et beløb svarende til ca. 705 mio. kr., hvorefter  

 Rusland  

 ikke længere har gæld til Danmark under aftalerne fra 1996 og 2001. Aftalen  

 er  

 i overensstemmelse med de retningslinier, hvorom der blev opnået enighed  

 under  

 de multilaterale forhandlinger afsluttet i Paris den 16. juni 2006.
 Indfrielsen under alle de tre aftaler er sket til pålydende værdi.
