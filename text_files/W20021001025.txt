 Landsskatteretskendelse af 29/11 2001 vedr.  

 andelsboligforening, der ophører med udlejning/erhvervsmæssig virksomhed.
 Andelsboligforeningen A klager over, at den stedlige  

 skattemyndighed har ansat skattepligtig ejendomsavance ved overgang af  

 andelsboligforeningens sidste lejemål fra erhvervsmæssig til skattefri  

 anvendelse.
 Det fremgår af sagen, at andelsboligforeningen har til formål at  

 erhverve, eje og administrere foreningens ejendom.
 Andelsboligforeningen var i indkomståret 1998 (perioden 1.  

 januar 1998  31. december 1998) ejer af ejendommen, hvis areal udgjorde  

 1.757  

 m2 der indeholdt 28 beboelseslejligheder på i alt 1.679 m  

  

 2  

  

 . 27 af  

 beboelseslejlighederne blev stillet til rådighed for medlemmer af  

 andelsboligforeningen, og 1 beboelseslejemål på 53 m  

  

 2  

  

 blev stillet  

 til rådighed for et ikke-medlem af foreningen.
 I andelsboligforeningens selvangivelse for indkomståret 1999 har  

 andelsboligforeningens revisor anført følgende:
Foreningen har solgt den sidste andelslejlighed i 1998 og har  

 derfor ikke lejeindtægt i 1999. Foreningen vil ikke fremover være  

 skattepligtig  

 og skal derfor afmeldes hos skattevæsnet. Andelsboligforeningen har for indkomståret 1998 selvangivet en  

 skattepligtig indkomst på  1.813 kr.
Den selvangivne skattepligtige  

 indkomst  

 er opgjort til 1.813 kr.
Den fradragsberettigede andel af det negative fordelingsmæssige  

 resultat er fremkommet ved at beregne den erhvervsmæssige andel 9.100 kr. x 710.041 kr.
 592.030 kr.
Den kommunale skatteforvaltning har forhøjet  

 andelsboligforeningens skattepligtige indkomst med 9.948 kr.
Baggrunden for  

 forhøjelsen er, at den kommunale skatteforvaltning har anset overgangen af  

 lejligheden på 53 m  

  

 2  

  

 fra udlejning til et ikke-medlem til  

 overdragelse til et medlem (fra erhvervsmæssig til ikke-erhvervsmæssig  

 anvendelse) som fuldt ophør af drift af erhvervsvirksomhed.
Det pågældende  

 lejemål er anset for at være et selvstændigt aktiv, som udgør en  

 erhvervsvirksomhed,  

 så længe lejemålet udlejes til ikke-medlemmer af andelsboligforeningen.  

 Ophøret  

 af den erhvervsmæssige virksomhed er anset som skattepligtigt i medfør af  

 selskabsskatteloven § 5, stk. 6.
 Overgangen fra erhvervsmæssig anvendelse er af den kommunale  

 skatteforvaltning sidestillet med en afståelse af en del af en fast ejendom,  

 som således skal beskattes efter reglerne i ejendomsavancebeskatningsloven.
 Den skattepligtige ejendomsavance ved overgangen af det ene  

 lejemål til ikke-erhvervsmæssig anvendelse er af kommunen opgjort til 11.761  

 kr.
 Andelsboligforeningen er alene avancebeskattet af den del af  

 avancen opgjort efter ejendomsavancebeskatningsloven, der efter  

 arealfordelingen forholdsmæssigt kan anses for at vedrøre de fra  

 erhvervsmæssig  

 anvendelse overgåede lejemål siden ikrafttræden af den ændrede formulering af  

 selskabsskatteloven § 5, stk. 4 den 19. maj 1993, jf. lov nr. 428 af 25. juni  

 1993 § 8, stk. 2.
 Andelsboligforening har påstået den skattepligtige indkomst for  

 1998 nedsat til det selvangivne beløb, - 1.813 kr.
 Til støtte for påstanden er det gjort gældende, at udvidelsen af  

 kredsen af andelshavere med den deraf følgende indskrænkning i udlejning af  

 lejligheder til ikke-medlemmer er en kapitaludvidelse for  

 andelsboligforeningen, og der er således ikke erhvervet nogen skattepligtig  

 indkomst.
Skattemyndighederne har tidligere forhøjet den skattepligtige  

 indkomst ved skatteansættelsen i denne situation, hvilket det daværende  

 Skattedirektorat afviste.
Direktoratet bemærkede, at der ikke var grundlag  

 for  

 at karakterisere kapitalindskuddet som en skattepligtig indkomst.  

 Direktoratet  

 fandt ikke, at der efter bestemmelsen i selskabsskatteloven § 1, stk. 1, nr.  

 6,  

 skete nogen form for afhændelse, afståelse eller opgivelse af et formuegode  

 ved  

 udvidelse af kredsen af andelshavere.
Der er henvist til Jens Petri i TfS  

 1995.707 og Niels Grubbe i TfS 1996.148.
Det har uden undtagelse været retstilstanden i en årrække, at  

 der ikke skal finde beskatning sted ved udvidelse af kredsen af andelshavere.  

 Denne retstilstand blev bekræftet af Skattedirektoratets udtalelse.
Der er  

 således årelang fast ligningspraksis for, at der ikke skal finde beskatning  

 sted ved en udvidelse af kredsen af andelshavere.
En ændring kræver en klar  

 lovhjemmel, hvilket der ikke er.
 Den ændring af selskabsskatteloven § 1, stk. 1, nr. 6 og § 5,  

 stk. 4 og 6, der fandt sted i 1994 bevirker hverken efter ordlyden eller  

 forarbejderne, at der blev indført en ny hjemmel til at foretage beskatning  

 af  

 en andelsboligforening, der som en nødvendig følge af udvidelsen af kredsen  

 af  

 andelshavere indskrænker udlejningen af lejligheder til ikke-medlemmer.
 Endelig er den nærmere talmæssige opgørelse af  

 forhøjelsesbeløbet bestridt, uden at dette trods opfordringer hertil, er  

 blevet  

 nærmere konkretiseret.
Den kommunale skatteforvaltning har forhøjet  

 andelsboligforeningens skattepligtige indkomst under henvisning til, at der  

 skal ske ophørsbeskatning af en forening omfattet af selskabsskatteloven § 1,  

 stk. 1, nr. 6, der ophører med at drive erhvervsmæssig virksomhed, på det  

 tidspunkt, hvor foreningen ophører med at drive erhvervsmæssig virksomhed,  

 jf.  

 selskabsskatteloven § 5, stk. 6, § 5, stk. 1-4 og cirkulære nr. 136 af 7.  

 november 1988, pkt. 33. Ophør af erhvervsmæssig virksomhed foreligger, når  

 andelsboligforeningen ikke længere har indtægter som omhandlet i  

 selskabsskatteloven § 1, stk. 1, nr. 6 og § 1, stk. 4 fra ikke medlemmer,  

 idet  

 overskud som foreningen indvinder ved leverancer til medlemmer ikke betragtes  

 som indvundet ved erhvervsmæssig virksomhed, jf. selskabsskatteloven § 1,  

 stk.  

 5. Ophørsbeskatningen skal omfatte de formuegoder, der har eller har haft  

 tilknytning  

 til den erhvervsmæssige virksomhed, jf. selskabsskatteloven § 1, stk. 1, nr.  

 6,  

 2. pkt.
Selskabsskatteloven § 5, stk. 6 er rettet mod alle foreninger mv.,  

 der  

 er skattepligtige efter selskabsskatteloven § 1, stk. 1, nr. 6. Da § 5, stk.  

 6  

 ikke har undtaget andelsboligforeninger fra sit anvendelsesområde, finder  

 bestemmelsen anvendelse.
Det formuegode, hvortil andelsboligforeningens skattepligtige  

 virksomhed har været knyttet er foreningens faste ejendom, hvorfor  

 ophørsbeskatningen må behandles efter reglerne i  

 ejendomsavancebeskatningsloven.
Andelsboligforeningen er alene  

 avancebeskattet  

 af den del af avancen opgjort efter ejendomsavancebeskatningsloven, der efter  

 arealfordelingen forholdsmæssigt kan anses for at vedrøre de fra  

 erhvervsmæssig  

 anvendelse overgåede lejemål siden lovens ikrafttræden den 19. maj 1993.
 Selskabsskatteloven § 5, stk. 6, er indført længe efter  

 afgørelsen af 21. januar 1987 fra Amtsskatteinspektoratet, som derfor alene  

 hviler på bedømmelsen af, hvad der er erhvervsmæssig indkomst i relation til  

 selskabsskatteloven § 1, stk. 1, nr. 6. Afgørelsen hviler således ikke på et  

 tidssvarende lovgrundlag, hvorfor den ikke kan lægges til grund ved  

 bedømmelse  

 af sagen.
 Ved selskabsskatteloven § 5, stk. 6, er der indført en klar  

 lovhjemmel til beskatning af andelsboligforeninger, der helt eller delvist  

 ophører med at drive erhvervsmæssig virksomhed.
Over for synspunktet om, at udvidelsen af kredsen af  

 andelshavere udgør en kapitaludvidelse, som ikke er skattepligtig. har den  

 kommunale skatteforvaltning anført, at beskatningen efter § 5, stk. 6, ikke  

 indtræder som følge af en udvidelse i andelshaverkredsen, men derimod i  

 konsekvens af, at andelsboligforeningen helt eller delvis ophører med at  

 drive  

 erhvervsmæssig virksomhed.
Det er således uvedkommende, om indskuddet  

 kvalificeres som en kapitaludvidelse.
 Landsskatteretten skal  

 udtale:
 Det følger af selskabsskatteloven § 5, stk. 6, jf. stk. 4, at  

 foreninger m.v. omfattet af selskabsskatteloven § 1, stk. 1, nr. 6, som helt  

 eller delvis ophører med at drive erhvervsmæssig virksomhed, skattemæssigt  

 stilles som ved ophør af virksomhed og salg til handelsværdi af de aktiver og  

 passiver, der er i behold hos foreningen m.v. på tidspunktet for ophøret af  

 driften af den erhvervsmæssig virksomhed.
Af forarbejderne til den oprindelige affattelse af  

 selskabsskatteloven § 5, stk. 4, FT 1966/67, 2. samling, tillæg A, sp. 2635  

 f.,  

 fremgår det, at bestemmelsen tog sigte på at beskatte blandt andet  

 kapitalgevinster i overgangstilfælde, hvor senere beskatning på grund af  

 overgangen var udelukket.
Dette kunne ifølge forarbejderne være tilfældet,  

 hvis  

 en skattepligtig forening forud for en likvidation overgik til beskatning  

 efter  

 selskabsskatteloven § 1, stk. 1, nr. 6 for derefter uden øjeblikkelig  

 afståelse  

 af formuegoderne at ophøre med at have erhvervsmæssig indkomst.  

 Selskabsskatteloven § 5, stk. 4, blev ændret ved lov nr. 374 af 18. maj 1994  

 til den nugældende affattelse, ligesom selskabsskatteloven § 5, stk. 6, blev  

 indsat.
Det fremgår af forarbejderne til ændringen, FT 1993/94, tillæg A, sp.  

 804 f., at der ved omformuleringen ikke er tilsigtet en ændring i den indtil  

 da  

 gældende retsstilling, ifølge hvilken der skete ophørsbeskatning i de  

 tilfælde,  

 hvor en forening m.v. omfattet af selskabsskatteloven § 1, stk. 1, nr. 6,  

 ophørte helt eller delvis med at drive erhvervsmæssig virksomhed, men at  

 selskabsskatteloven § 5 blev ændret som følge af Højesterets dom i sagen UfR  

 1993.371, der bestemte, at overgang til beskatning efter selskabsskatteloven  

 §  

 1, stk. 1, nr. 6, ikke kunne anses som overgang til skattefri virksomhed.
Landsskatteretten finder, at der ved ændringen af bestemmelsen  

 om overgangsbeskatning i selskabsskatteloven § 5, stk. 4, i 1994 til den  

 nugældende affattelse og indsættelsen af selskabsskatteloven § 5, stk. 6,  

 blev  

 skabt udtrykkelig lovhjemmel til, at der skal ske ophørsbeskatning af  

 foreninger omfattet af selskabsskatteloven § 1, stk. 1, nr. 6, ved helt eller  

 delvis ophør med drift af erhvervsmæssig virksomhed.
Det er således uden  

 betydning, at der i praksis ikke tidligere er foretaget beskatning af  

 andelsboligforeninger ved disses ophør med drift af erhvervsmæssig  

 virksomhed.  

 Ved den ændrede anvendelse af andelsboligforeningens sidste lejlighed fra at  

 have været udlejet til et ikke-medlem til at blive benyttet af et medlem på  

 andelsbasis ophørte andelsboligforeningen helt med at drive erhvervsmæssig  

 virksomhed, jf. selskabsskatteloven § 5, stk. 6, jf. § 1, stk. 4 og 5.  

 Andelsboligforeningen er derfor med rette blevet ophørsbeskattet i det  

 indkomstår,  

 i hvilket den erhvervsmæssige virksomhed er ophørt.
Den erhvervsmæssige  

 virksomhed bestod i udlejning af 1 lejlighed i andelsboligforeningens faste  

 ejendom.
Landsskatteretten finder, at ophørsbeskatningen i dette tilfælde  

 skal  

 ske efter principperne i ejendomsavancebeskatningsloven, dog således at den  

 skattepligtige avance opgøres som en forholdsmæssig del af den efter  

 ejendomsavancebeskatningsloven beregnede avance svarende til forholdet mellem  

 den erhvervsmæssige anvendelse og den ikke-erhvervsmæssige anvendelse af den  

 faste ejendom i perioden efter ikrafttrædelsen af lov nr. 374 af 18. maj  

 1994,  

 jf. lovens § 17, stk. 2. Da der ikke for retten er fremsat konkrete  

 indvendinger mod opgørelsen af den ansatte ejendomsavance stadfæstes den  

 påklagede ansættelse, hvilket er tiltrådt af Told- og Skattestyrelsen.
