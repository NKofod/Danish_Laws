 Det af Kulturministeriet den 14. Februar 1900 udsendte Cirkulære angaaende  

 Skolebygninger er ikke længere tidssvarende og Ministeriet har derfor paa  

 Grundlag af et Udkast, udarbejdet af den af Ministeriet nedsatte Kommission  

 til Drøftelse af Skolernes hygiejniske Forhold, ladet udfærdige nedenstaaende  

 Vejledning til Opførelse og Indretning af nye Skolebygninger, der tillige kan  

 fyldestgøre de Krav med Hensyn til Fagklasser, som Folkeskoleloven af 18. Maj  

 1937 stiller, medens man med Hensyn til Gymnastiksale og Idrætspladser kan  

 henvise til Ministeriets Cirkulære af 3. Oktober 1936. Til nærmere Oplysning  

 er der paa Foranledning af den nævnte Kommission udarbejdet nogle Forslag til  

 forskellige typer af Skolebygninger, der som Bilag (Bilag 1) følger  

 nærværende Cirkulære, ligesom der blandt Bilagene findes Forslag til en  

 ordning af Haandvaske (Bilag 2) og Tegninger til Stole og Borde til  

 Klasseværelser (Bilag 3) efter den i Cirkulæret anbefalede Ordning.
 I dette gives yderligere Anvisning paa de nu efter Skoletilsynsloven af  

 20. Maj 1933 og Folkeskoleloven af 18. Maj 1937 gældende Regler vedrørende  

 Byggesagers Behandling samt Anvisning paa at lade afholde aarlige Syn over  

 Skolelokaler og Lærerboliger.
I.
Skoler i Landkommuner.
A.
Byggeplads m.m.
§ 1 Byggepladsen bør være højt og frit beliggende med rigelig Adgang  

 for Lys og Luft.
Ved Beplantning af Grunden maa det haves for Øje, at  

 Belysningsforholdene i Klasseværelserne ikke forringes, og det maa til  

 Stadighed paases, at Træer og anden skyggegivende Beplantning ikke paa  

 uheldig Maade kaster Skygge i Klasseværelserne.
 Byggepladsen maa ikke ligge for nær Moser og Lossepladser eller ved  

 Bygninger eller Virksomheder, som ved Støj eller ilde Lugt forstyrrer  

 Undervisningen eller er skadelige for Børnenes Sundhed.
§ 2 Til Sikring mod Fugtighed maa Grundstykket drænes, om fornødent  

 ogsaa under selve Bygningerne.
 Til Afledning af Spildevang og Overfladevand fra Bygningerne  

 og deres Omgivelser skal findes de fornødne Afløbsrender eller Ledninger.  

 Disse skal have tilstrækkeligt Fald og skal, hvor det drejer sig om Afledning  

 af Spildevand, altid være rørlagte og maa ikke passere Drikkevandsbrønde i  

 mindre Afstand end 10 m.
Afløb til Sivebrønde (i Jorden nedgravede Beholdere uden vandtæt  

 Bund) eller til Samlebrønde (i Jorden nedgravede, vendtætte Beholdere  

 uden Afløb) maa - hvor Afløbet ikke kan ske til offentligt Kloakanlæg - kun  

 indrettes med vedkommende Sundhedskommissions tilladelse.
Der maa ikke føres  

 Latrin til Sivebrønde eller Samlebrønde.
Sivebrønde skal være fjernede mindst  

 30 m fra Drikkevandsbrønde.
§ 3 Møddinger og Affaldspladser skal ligge i en Afstand af  

 mindst 10 m fra Bygningerne og de for Børnene tilgængelige Pladser.  

 Møddinger, der optager Latrin eller andet ildelugtende Affald, skal have Bund  

 og Sider af fast, for Fugtighed uigennemtrængeligt Materiale og skal være  

 overdækkede med et tætsluttende Laag.
§ 4 I alle Skoler skal der være indlagt Vand, fordelt paa Haner i  

 Bygningerne og med Drikkefontæne paa Legepladsen.
Er der ikke Vandværk, fra  

 hvilket Skolen kan faa Vandforsyning, maa Vandet fra Skolens Brønd pumpes op  

 til en Beholder.
Alle underjordiske Drikkevandsledninger skal være fjernet  

 mindst 10 m fra Stalde, Svinestier, Hønsegaarde, Latriner, Ajlebeholdere,  

 Møddinger og lignende Samlinger af Affaldsstoffer og ligge i behørig Afstand  

 fra Spildevandsledninger.
§ 5 Brønden skal være fjernet mindst 10 m fra de i slutningen af § 4  

 nævnte Lokaliteter.
Den skal indtil en Dybde af 2,50 til 5 m efter  

 Jordbundens Beskaffenhed opføres af helbrændte Mursten, murede i og  

 indvendigt pudsede (berappede) med Cement, eller støbes af Cement.
I begge Tilfælde skal Brøndsætningen i samme Dybde omgives med et mindst  

 0,35 m tykt lag faststampet Ler eller tilsvarende Sikring.
Brøndsætningens  

 øverste Kant skal rage 0,10 m op over Brøndens nærmeste Omgivelser, og disse  

 skal i en Bredde af mindst 2 m til alle Sider ud fra Brøndkanten være  

 forsynede med Brolægning i Cement eller en stærk Belægning af Cementbeton,  

 hvis Overflade skal have jævnt Fald udefter og ved Brøndkanten ligge mindst  

 0,20 m over Jordlinien.
 Brønden skal have et stærkt, tæt Dæksel, hvori der skal være en  

 hensigtsmæssig Ventil til Luftens Fornyelse.
 Den skal endvidere være forsynet med forsvarligt Pumpeværk og være  

 saaledes indrettet, at Spildevandet fra Pumpen bortledes paa forsvarlig  

 Maade.
B.
Skolebygningen.
§ 6 Skolebygningen og de til denne hørende Lærerboliger skal opføres paa et  

 forsvarligt Fundament paa fast Grund.
I Fundamentmuren (saavel Ydermur som Skillerum) skal der i dennes fulde  

 Bredde anbringes et Lag af hensigtsmæssigt, holdbart  

Isolationsmateriale, f.Eks.
Asfalt, Tjærepap eller lignede.
Dette Lag  

 skal ligge lavere end Stueetagens Gulvflade og mindst 0,15 m over den  

 tilgrænsende Jordoverflade.
 Hvis nogen Del af Bygningen indrettes som Kælder, skal alle de paagældende  

 Mure isoleres mod Fugtighedens Indtrængen fra Siden paa en af  

 Sundhedskommissionen godkendt Maade.
Indenfor Bygningens Ydervægge skal Jordens Overflade dækkes af et Lag  

 Beton af ca. 0,10 m's Tykkelse.
Naar Gulvet i nederste Etage er  

 almindeligt Bræddegulv, skal der over Betonlaget være et Rum, som ved  

 Aabninger i Muren med Luftriste eller paa anden af Sundhedskommissionen  

 godkendt Maade udluftes i behørigt Omfang.
Naar Betonlaget danner direkte  

 Underlag for en dertil egnet Gulvbelægning (Linoleum, Korkparket o. s. v.),  

 maa der sørges for en betryggende Beskyttelse mod Fugtighed (f.Eks. ved  

 Dræning under Gulvet, Anvendelse af vandtæt Beton, Strygning med  

 Asfaltemulsion) og Varmetab (ved Anbringelse af isolerende Materiale).
 Rundt om Bygningerne skal anbringes Tagrende med behørigt Afløb.
§ 7 Skolebygningen skal have et Klasseværelse for hver af de Klasser,  

 der undervises samtidig i den.
Endvidere skal der være en eller flere  

Forstuer, tilstrækkeligt store til tillige at kunne tjene som  

 Opholdsrum for Børnene.
Det vil være ønskeligt, at der indrettes  

Spiselokale til Børnene.
Til alle Klasser i Hovedskolen og Mellemskolen bør høre et  

Materialerum.
Ved alle Skoler, der underviser Børn over 12 Aar, skal  

 der findes Gymnastiksal med Omklædningsrum og Bad , som  

 ved mindre Skoler baade kan benyttes til Styrtebad efter hver Gymnastiktime  

 og til Renselsesbad, som alle Børn kan faa med bestemte Mellemrum.
Ved større  

 Skoler bør der indrettes et særligt Renselsesbad.
 Alle Drenge af Hovedskolens 2 ældste Aargange skal have Adgang til et  

 Lokale til Sløjd og alle Piger i tilsvarende Klasser til et Lokale til  

Skolekøkkenundervisning.
 Ved enhver Skole skal der findes det nødvendige Antal Klosetter.
§ 8 Klasseværelset skal have en Gulvflade af mindst 1,30 (m2) for  

 hvert Barn over 10 Aar, for mindre Børn mindst 1,00 (m2). Højden til Loftet  

 maa ikke være under 3,15 m og Klasseværelsets Dybde ikke over 6,00 m ved  

 denne Højde; hvis det gøres dybere, skal Højden forholdsmæssigt forøges.
Et  

 Klasseværelse, der skal kunne rumme en Klasse paa indtil 36 Børn, maa i en  

 Hovedskole ikke være under 150 (m2) ialt, i en Forskole ikke mindre end 145  

 (m2) ialt.
§ 9 Gulvet i Klasseværelset skal helst belægges med Linoleum eller  

 andre Gulvbelægningsmaterialer, som giver en Gulvflade, der er lige saa let  

 at renholde.
Naar Bræddegulv benyttes, skal det være hævet mindst 0,30 m over  

 det omgivende Terræns Overflade.
§ 10 Væggene bør holdes i en lys tone og helst være mat oliemalede, saa  

 de let kan afvaskes.
Paneler maa være tætsluttende, og kroge skal i videst  

 muligt Omfang undgaas, idet Hjørner og Overgangen mellem Væg og Loft  

 afrundes.
Den af Væggene, som Børnene ser henimod, naar de sidder med vinduerne paa  

 venstre Haand, skal saa vidt muligt holdes fri for Døre og Fremspring eller  

 Fordybninger og forbeholdes Klassetavlen og Katederplads.
Døren til  

 Klasseværelset bør saavidt muligt anbringes paa Langvæggen nær denne Væg.
§ 11 Vinduerne i Klasseværelset skal være anbragt i den ene Længdevæg  

 og saavidt muligt - omend ikke direkte mod Syd - saa dog saaledes, at  

 Sydsolen har Adgang til Klasseværelset.
Børnene i Klassen skal have Lyset fra  

 venstre Side.
 Afstanden mellem Loftet i Klasseværelset og den øverste Vinduesrudes  

 overkant maa ikke være over 0,20 m og Afstanden mellem den nederste  

 Vinduesrudes Underkant og Gulvet i Klasseværelset ikke under 1,10 m.
Vinduernes Glasareal skal forholde sig i Størrelse til Gulvfladen mindst  

 som 1 til 8 fritliggende Bygninger; hvis Bygningerne ikke er fritliggende,  

 kan der kræves en Forøgelse af Glasarealet op til 1/6 af Gulvarealet.
Brede  

 Vinduer med smalle Piller maa foretrækkes.
Vinduerne bør være Dobbeltvinduer og maa alle kunne aabnes; de øverste  

 Vinduer skal være af en saadan Konstruktion, at de kan aabnes fra Gulvet.  

 Samtlige Vinduer skal være forsynet med Trækgardiner af et Stof, der kan  

 vaskes.
Trækgardinerne skal kunne trækkes helt til Side ind paa Pillerne.
Der  

 maa ikke opsættes Kapper over Vinduerne.
§ 12 Kunstig Belysning af Klasseværelset bør indrettes saaledes at den  

 Lampe, der oplyser Tavlen og Lærerens Plads, ikke blænder Børnene eller  

 kaster Glanslys paa Tavlen; desuden maa det nødvendige Antal andre Lamper  

 opsættes til Belysning af Bordene.
§ 13 Opvarmningsindretningerne skal være afpassede saaledes efter  

 Klasseværelset, at Varmegraden nøje kan reguleres.
Det tilraades i  

 Nybygninger at indrette Centralvarmeanlæg efter Varmtvandssystemet og at  

 anbringe Radiatorerne under Vinduerne.
Hvor Centralvarmeanlæg ikke kan  

 indrettes, bør der anvendes Ventilations-Kakkelovne (Kappeovne eller  

 lignende) med Friskluftskanaler ud under Klasseværelsets Gulv.
Hvis  

 Kakkelovnen anbringes i en Niche, bør denne være halvrund og rummelig,  

 saaledes at der er rigelig Plads til Rengøring bag Ovnen.
Friskluftskanalerne  

 forsynes med let aftagelige Ventiler og indrettes saa vidt muligt saaledes,  

 at de kan skylles; de bør derfor have glatte og tætte Vægge med afrundede  

 Hjørner.
§ 14 Der skal i hvert Klasseværelse indrettes en Aftrækskanal, som skal  

 være let at rense; Tværsnitsarealet skal ved de foran nævnte Mindstemaal paa  

 Klasseværelser være ca. 864 (cm2) (24 x 36 cm). Tæt under Loftet og eventuelt  

 tillige ved Gulvet forsynes Kanalen med en let aftagelig Rist, hvis  

 Gennemstrømningsaabning svarer til Kanalens Tværsnit, og som kan lukkes med  

 et jalousi eller lignende.
Aabningerne i Risten maa ikke være under 1 cm i  

 Kvadrat.
Det kontrolleres ved hvert Bygningssyn, at Anlægget er i Orden.
 § 15.  :
 Forstuen maa ikke være under 3 m bred og skal være af en saadan  

 Længde, at dens Gulvflade ikke bliver under 0,50 (m2) for hvert af de Børn,  

 der undervises samtidig i det Klasseværelse, til hvilket Forstuen hører.
Forstuen maa være forsynet ved Vinduer, der let kan aabnes.
Væggene bør i  

 en Højde af 1,50 m være beklædt med Træpaneler eller andet lige saa  

 hensigsmæssigt materiale.
Gulvet skal være belagt med Linoleum eller andet  

 let renholdeligt Materiale.
 Foran Forstuen bør være et Vindfang . Uden for Indgangsdøren skal  

 findes en Skraberist med Grube under, som let kan renses, og i  

 Vindfanget inden for Døren en stor Gulvmaatte forsænket i Gulvet.
Forstuen skal være forsynet med Knager til Børnenes Tøj og med  

 Plads til Madkasser m. m., og desuden skal der findes en Reol med det  

 nødvendige antal Rum til Skiftesko samt en Kasse til Opsamling af Madpapir o.  

 lign.
Forstuen bør kunne opvarmes.
§ 16 I enhver Forstue skal der være indlagt Vaskeindretning med Afløb  

 til Haandvask for Børnene.
Da alle Børn i Klassen bør kunne vaske Hænder, vil  

 det være nødvendigt, at Vaskeindretningen er indrettet paa samtidig  

 Benyttelse af et større Antal Børn.
Det kan i saa Henseende anbefales at  

 anvende en emailleret Støbejernsrende med et passende Antal Taphaner anbragt  

 i en indbyrdes Afstand af ca. 0,50 m.
Tegning til en saadan Ordning findes i  

 Bilag 2. Hanerne skal være forsynet med en Krans, der hindrer, at de berøres  

 med Munden, hvis Børnene bruger dem som Drikkehaner.
Fælles Drikkebægre maa  

 ikke findes.
 Vaskeindretningen skal være forsynet med Sæbe ved hver Vaskeplads,  

 helst ved Anbringelse af en Sæbebeholder med flydende Sæbe for hver anden  

 Taphane, samt med Neglebørster og Haandklæder .
 Foruden Vaskeindretningen bør der i Forstuen (hvis Klasseværelserne er  

 fordelt i flere Etager, i det mindste eet Sted i hver Etage) findes en  

 Udslagningskumme til Rengøringsbrug.
§ 17 Da Børnenes Spisning bør foregaa under Opsigt og med Siddeplads og  

 Bordplads til hvert Barn, er det ønskeligt, at der ved Skoler, hvor der er  

 Mulighed derfor, indrettes et særligt Spiselokale med Borde og Bænke  

 til Børnene.
 Spisningen kan, hvor intet særligt Spiselokale findes, ske i  

 Klasseværelset eller undtagelsesvis i Gymnastiksalen.
§ 18 I enhver Skole til Undervisning af større Børn bør der findes et  

Materialerum, saavidt muligt ved Vinduer til det fri.
For  

 Materialerummet kan intet Minimumsmaal fastslaas; det maa kun tilraades ikke  

 at gøre det for lille og i alle Tilfælde at give det en saadan Størrelse, at  

 det uden Overfyldning kan rumme Skolens Undervisningsmateriel i Skabe eller  

 paa Hylder.
Ved større Skoler bør Rummet helst være saa stort, at det tillige  

 kan benyttes som Lokale for Skolebiblioteket og Arbejdsrum for en Klasse, der  

 under Undervisningen skal have let Adgang til Haandbøger.
 I Forskoleklasser kan Undervisningsmateriellet opbevares i Klasseværelset  

 i et lukket Skab, som enten indmures eller føres helt op til Loftet, saa  

 Samling af Støv ovenpaa Skabet undgaas.
§ 19 Ved enhver Skole til Undervisning af Børn over 12 Aar skal der indrettes  

Gymnastiksal med tilhørende Omklædningsværelser  og  

Badeindretning . Der skal i Omklædningsrummet være god Plads til hvert  

 Barns Tøj.
Iøvrigt henvises angaaaende Gymnastiksalens,  

 Omklædningsværelsernes og Baderummets Størrelse og Indretning til  

 Ministeriets Cirkulære af 3. Oktober 1936; de i dette Cirkulære givne Maal  

 bør følges, hvor det drejer sig om et større Børnetal og Salen ogsaa skal  

 bruges til Gymnastik for Voksne.
Hvor det drejer sig om færre Børn, kan en  

 enklere Gymnastiksalstype godkendes.
Ogsaa ved Forskoler bør det tilstræbes, at der indrettes Gymnastiklokale  

 med Bad, men dette vil da kunne være af mindre Dimensioner end de i  

 ovennævnte Cirkulære foreskrevne, idet ethvert til Indendørsgymnastik  

 brugeligt Lokale er af Værdi.
Saaledes vil det være betydningsfuldt, om der  

 kan indrettes en Gymnastikstue af Størrelse som et stort Klasseværelse, eller  

 om Gymnastiklokalet kan indrettes paa Loftet over Skolestuen, forsaavidt der  

 sørges for forsvarlig Trappeadgang dertil.
Hvor der i Forskoler ikke paa  

 denne Maade drages Omsorg for Indretning af et Gymnastiklokale, skal Læskuret  

 paa Legepladsen (jfr. nedenfor under C.) være forsynet med Ribber og Bomme,  

 saa det ogsaa kan benyttes til Gymnastikundervisning om Vinteren.
§ 20 Sløjdlokalets Størrelse afhænger af det Antal Børn, der skal  

 undervises samtidig i det, idet der beregnes et Gulvareal af mindst 2 (m2)  

 for hver Høvlebænk med Værktøj.
Høvlebænkene opstilles i Kolonner med en  

 indbyrdes Afstand af 2 m mellem Dobbeltkolonner og 1,25 m mellem  

 dobbeltkolonne og enkeltkolonne; Afstanden til Lokalets Vægge skal være 1 a  

 1,25 m.
Til en almindelig Landsbyskole vil Lokalet passende kunne indrettes til 18  

 Elever.
Med en dobbeltkolonne og en enkeltkolonne Høvlebænke med 6 Pladser i  

 hver Kolonne kræves hertil et Lokale paa 6 x 7,50 m.
Højden maa ikke være  

 under 2,50 m fra Gulv til Loft.
Hvor det drejer sig om færre Børn, kan ogsaa  

 mindre Lokaler ventes godkendt.
 Gulvet i Sløjdlokalet lægges af Brædder med eller uden Gulvbeklædning og  

 maa ikke være af Beton eller andet haardt Materiale, da Værktøj, som falder  

 paa Gulvet, derved let beskadiges.
I Sløjdlokalet bør foruden Lærerens og Børnenes Høvlebænke findes en  

 Katederplads med sort Vægtavle samt Haandvask og Varmeapparat til Lim, medens  

 Brædder, Sløjdarbejder o. lign. opbevares i et Oplagsrum i umiddelbar  

 Forbindelse med Sløjdlokalet.
I Oplagsrummet opsættes til Anbringelse af  

 Brædder Jerndragere paa 60 cm af 5/4'» T-Jern med Fladen opad.
De  

 vandrette Mellemrum kan være 75-100 cm, de lodrette 50 cm.
Desuden opsættes  

 der simple dybe Skabe fra Gulv til Loft til Anbringelse af Sløjdarbejderne.  

 Det maa tilstræbes, at Oplagsrummets Gulvareal er en Trediedel af  

 Sløjdlokalets.
Sløjdlokalet maa helst ikke anbringes over Klasseværelser.
Forsaavidt det  

 herefter kan anbringes i Loftslokaler, bør det forsynes med Ovenlys, og Taget  

 maa isoleres godt mod Fugtighed og Varme.
 Anbringelse af Sløjdlokalet i Kælderlokaler bør kun finde Sted, naar der  

 er sørget for tilstrækkelig Belysning, og Halvdelen af Lokalets Højde ligger  

 over Jordsmonnet.
 Sløjdlokalet skal kunne opvarmes, og det samme bør være Tilfældet med  

 Oplagsrummet.
§ 21 Til et Skolekøkken beregnet på 24 Børn inddelt i  

 »Familier« kræves et Lokale paa 6 x 8 m med Skorsten, Vandindlæg og  

 fornødent Afløb.
Højden maa ikke være under 2,50 m fra Gulv til Loft.
 Skolekøkkenet kan indrettes i Kælderlokaler, naar der er sørget for  

 tilstrækkelig Belysning og Halvdelen af Lokalets Højde ligger over  

 Jordsmonnet.
 Indrettes der Skolekøkken i en Tagetage, maa Højden fra Gulvet til  

 Skraavæggen intetsteds være mindre end 1,80 m indenfor det angivne Areal af 6  

 x 8 m.
Gulvet maa være let at renholde og derfor helst belægges med Linoleum el.  

 lign.
Betongulv, Flisegulv eller andre haarde Gulve, som det er trættende at  

 færdes paa, bør undgaas.
Væggene skal beklædes med Vægfliser eller andet haardt, afvaskeligt  

 Materiale i ca. 0,45 m's Højde over Borde, Vaske- og Kogepladser.
Herover bør  

 der kalkes eller limfarves i en lys Tone.
Lokalet skal være godt ventileret gennem oplukkelige Vinduer og  

 Udsugningskanaler.
Det skal kunne opvarmes.
 Skolekøkkenet bør ikke ligge mod Syd.
§ 22 I tilslutning til Skolekøkkenet skal der indrettes et Forraadskammer,  

  der helst skal vende mod Nord.
§ 22 Enhver Skole skal mindst have et Kloset for hver 30 Drenge og et  

 Kloset for hver 20 Piger, dog altid mindst 1 Kloset for Drenge og 2 Klosetter  

 for Piger.
 Klosetterne skal være saaledes beliggende, at der let kan holdes Øje med  

 deres Benyttelse, og Klosetter for Drenge og Piger skal være fuldstændig  

 afsondrede fra hinanden.
Ved Tørklosetter skal hvert Klosetrum være forsynet med et oplukkeligt  

 Vindue ud til det fri; ved Vandklosetter kan Klosetrummene have Adgang fra et  

 fælles Forrum med rigeligt direkte Dagslys.
Døren til Klosetrummet - saavel  

 til Vandklosetter som til Tørklosetter - skal være saaledes indrettet, at der  

 baade foroven og forneden er Adgang for den friske Luft til Rummet.
Væggene i  

 Klosetrummet skal enten være beklædt med Fliser eller være slaaet med meget  

 grov Kalkpuds, der mindst 2 Gange aarlig hvidtes.
Gulvet skal være indrettet  

 med tilstrækkeligt Fald og Afløb for Udskylning af Rummet.
 Hvor Forholdene tillader det, bør der indrettes Haandvask i  

 Forbindelse med Klosetterne.
§ 23 Det bør tilstræbes, at Klosetterne overalt indrettes som  

Vandklosetter, i hvilken forbindelse Opmærksomheden henledes paa, at  

 der eksisterer Konstruktioner, hvorved Klosetter kan indrettes frostfri,  

 selvom Rummet ikke er opvarmet.
Afledning fra Klosettet skal ske til  

 offentligt Kloaksystem, hvor saadant findes.
I selve Skolebygningen kan kun  

 Vandklosetter tillades; de skal have direkte Adgang fra Legepladsen, være  

 ventilerede med Aftrækskanal op over Taget og være adskilt fra andre Lokaler  

 ved muret Skillerum eller støbt Etageadskillelse.
§ 24 Anvendes Tørklosetter, skal til Klosetterne anvendes fuldstændig  

 tætte Tønder af et af Sundhedskommissionen godkendt Materiale med Hanke eller  

 Greb, og Tøndens Diameter skal være mindst 10 cm større end Aabningen i  

 Klosetsædet.
Tønderne skal naa op til en Afstand af ca. 2 cm under  

 Klosetsædet og skal staa paa et Gulv, der bestaar af Beton eller andet for  

 Fugtighed uigennemtrængeligt materiale og ligger højere end Jordens  

 Overflade.
Fra Tøndestadet skal der være Afløb til lukket Spildevandsledning.  

 Klosetsædet skal hvile paa solide Konsoller af Vinkeljern el. lign., der  

 indmures i eller fastboltes til Bagvæggen; der maa ikke bygges Kasse omkring  

 Tønden.
Adgangen til Tørklosetter skal stedse være direkte fra det fri og  

 ikke fra en foran Klosetterne beliggende Gang.
De skal holdes i behørig  

 Afstand fra andre Bygninger og fra Drikkevandsbrønde.
§ 25 For Drengene skal indrettes Pissoir.
Naar der ikke finder  

 automatisk Afskylning Sted, skal Pissoiret lægges i det fri uden Dør, og dets  

 Vægge maa ikke føres helt op til Taget; endvidere skal det være afsondret fra  

 Klosetterne og have Indgang direkte fra det fri.
Pissoiret skal være  

 indrettet med Vægbeklædning i 1,25 m's Højde af Skiferplade, Fajance,  

 emailleret Jern eller tjæret Metalplade; langs Væggen skal der være en  

 rummelig Rende med rigeligt Fald til Afløb gennem en Metalrist, og Gulvet  

 skal vær udført af Beton eller andet vandtæt Materiale.
Det anbefales dog at  

 benytte Kummer eller Render af Støbejern eller Fajance, saaledes at Gulvet  

 forurenes saa lidt som muligt.
 Hvor periodisk Udskylning finder Sted, kan Pissoiret danne Forrum for  

 Drengeklosetterne.
 Pissoiret skal være forsynet med Vandhane med Slangeforskruning, saa det  

 let kan udskylles, og der skal - ogsaa hvor der benyttes Kummer eller Rende  

 paa Vægge - altid være Gulvrende med Afløb.
 Pissoirets Afløb skal føres som underjordisk Ledning i det mindste til  

 Skolegrundens Grænse.
C.
Lege- og Idrætspladser m. m.
§ 26 Ved enhver Skole skal der være en Legeplads helst beliggende Syd  

 for Skolebygningen og saaledes, at der fra denne haves Oversigt over hele  

 Pladsen.
Hvis Pladsen grænser til offentlig Gade eller Vej, skal den være  

 adskilt fra denne ved et forsvarligt Hegn, og Udgangen maa være spærret med  

 en Bom eller lignende, saaledes at Børnene ikke løber lige ud paa Vejen.  

 Pladsen skal være planeret og belagt med Grus eller andet hensigtsmæssigt  

 Materiale.
Der skal være sørget for Afløb af Overfladevand fra Legepladsen.  

 Legepladsens Størrelse skal være i det mindste 400 (m2) og beregnes iøvrigt  

 til 200 (m2) pr.
Klasse; der vil dog ikke blive krævet større Areal end 1400  

 (m2), selvom der er mere end 7 Klasser.
Paa Legepladsen skal der opføres et Læskur til Ophold for Børnene i  

 Frikvarteret saaledes beliggende, at det giver mest muligt Læ for de  

 fremherskende Vinde og saavidt muligt samtidig hermed rigelig Adgang for Sol  

 og Lys.
Til Læskur bør beregnes 20 (m2) pr.
Klasse.
Grunden i Læskuret skal  

 have Fald ud mod legepladsen.
 I Forbindelse med Læskuret skal der opføres et Halvtag med Plads til det  

 fornødne Antal Cykler for Børnene.
 Hvis Skolen ikke har en særlig Idrætsplads, skal Legepladsen anlægges i  

 eller udvides til en saadan Størrelse, at den tillige kan benyttes som  

Bold- og Idrætsplads.  Om saadanne Pladser kan i det hele henvises til  

 Ministeriets Cirkulære af 3. Oktober 1936.
 Paa Legepladsen skal der findes en Drikkevandskumme (Fontæne eller  

 anden hensigtsmæssig Konstruktion). Fælles Drikkebægre maa ikke findes.  

 Endvidere skal der findes en Opsamlingsbeholder for Papir og Affald.
 Ved enhver Skole bør findes en Flagstang.
D.
Lærerboliger.
§ 27 Tjenesteboliger for Første- og Enelærere skal være som for en gift  

 og indeholde mindst 4 Værelser foruden Pigeværelse og Gæsteværelse;  

 Tjenesteboliger for ugifte Lærere og Lærerinder mindst 2 Værelser og et  

 Kammer.
Forsaavidt der ved Ministeriets Bestemmelse tillægges andre Lærere  

 end Førstelæreren Bolig som for en gift Lærer, kan Boligen bestaa af et  

 Værelse mindre end Tjenesteboliger for Første- og Enelærere.
 Findes der Tjenesteboliger i selve Skolebygningen, skal Adgangen fra  

 Boligen til Klasseværelser ske gennem en Forstue.
Enhver Tjenestebolig skal indrettes med selvstændig Indgang udefra og  

 særlig Forstue, Køkken og Spisekammer samt Kælder og den efter Forholdene  

 fornødne Udenomslejlighed, herunder særligt W.C. og helst Bad.
Findes der ved  

 en Skole flere Tjenesteboliger, kan Vaskehuset være fælles; det bør i saa  

 Fald tilstræbes, at Adgangen er saadan, at alle Brugerne ugenert kan komme  

 til Rummet, og for dettes Benyttelse skal Sogneraadet udfærdige et Regulativ.
 Til Boliger for gifte Lærere bør der afsondret fra Legeplads og Have være  

 en særlig Køkkengaard.
 Tjenesteboliger for gifte Lærere maa helst ikke indrettes over  

 Undervisningslokaler, og da Loftspladsen i det hele kan anvendes paa mere  

 formaalstjenlig Maade til andre Formaal, fraraades det også at lægge  

 Lærerboliger for ugifte over Klasseværelserne.
Det til Boligens Benyttelse nødvendige mur- og nagelfaste Tilbehør skal  

 anskaffes af Kommunen; samtlige Værelser i Lejligheden, derunder Pigeværelse  

 og Gæsteværelse, skal kunne opvarmes.
Hvor der findes Adgang til Elektricitet  

 eller Gas, skal Boligen udstyres med saadanne Installationer.
Det tilraades,  

 at Belysningslegemer i alle Udenomsrum og Gange anskaffes af Kommunen og  

 følger Lejligheden.
 Der bør være indlagt Vand i Lærerboliger paa samme Maade som i  

 Skolebygningen.
§ 28 Ved Skoler med flere Lærere bør det tilstræbes, at Flertallet af  

 Boligerne indrettes som Boliger for gifte.
§ 29 Til Tjenesteboliger skal høre Have, der for Første- og Enelærere  

 ikke maa være under 1400 (m2), for andre Lærere og Forskolelærerinder ikke  

 under 350 (m2). Jorden skal efter Forholdene paa den paagældende Egn være  

 skikket til Havebrug og være forsynet med Indhegning.
E.
Fremgangsmaaden ved Byggesagers Behandling.
§ 30 Forslag til Byggeplads og Skolebygning godkendes af Skoledirektøren, efter  

 at Amtslægens Erklæring over Forslaget i dets Helhed og de paagældende  

 Faginspektørers Erklæringer over Fagklasserne er indhentet.
Forsaavidt der i  

 Byggeplanen indgaar Gymnastiksal eller Tjenesteboliger for Lærerpersonalet,  

 skal Forslaget indsendes til Undervisningsministeriet til Godkendelse.
Arbejder vedrørende Opførelse og Ombygning af Skolebygninger maa ikke  

 paabegyndes, forinden Byggeplanen er godkendt.
Den Tegning, der fremsendes  

 til Godkendelse, skal indeholde Planer, Snit og Facade af den projekterede  

 Bygning med vedføjet Angivelse af Undervisningslokalernes Areal og Rumfang,  

 og Beskrivelsen skal indeholde Oplysning om Naboejendommenes Beskaffenhed og  

 Anvendelse, Grundvandsliniens Højde, samt være ledsaget af en analyse af  

 Drikkevandet.
Der indsendes endvidere en situationsplan med Nordpil,  

 omfattende selve Bygningen, Legeplads og Have til Tjenesteboliger og de  

 nærmeste Omgivelser, ligesom der skal gøres Rede for Adgangsforholdene, for  

 Spildevandsledningernes Indretning, Størrelse, Beliggenhed og Afløb, for  

 anbringelse af Septictanks og for Møddingens Plads.
Med Sagen skal følge en  

 Erklæring fra Sundhedskommissionen.
 Ingen nyopført eller ombygget Skole, Gymnastikbygning eller Lærerbolig maa  

 tages i Brug, før Skoledirektionen i Forbindelse med Amtslægen har foretaget  

 Syn over Bygningerne og godkendt Arbejdets Udførelse.
F.
Syn over Skolebygninger.
§ 31 Over alle Skolebygninger, Gymnastikhuse, Lærerboliger samt Lege- og  

 Idrætspladser skal der foretages regelmæssigt Syn af vedkommende  

Embedslæge efter Regler der nærmere udfærdiges af Sundhedsstyrelsen.
Desuden skal disse Bygninger være underkastet et aarligt Syn, der  

 foretages ved en af Skolekommissionen og en af Kommunalbestyrelsen for hver  

 Kommune valgt bygningskyndig Mand.
De to Synsmænd gør Indstilling til  

 Kommunalbestyrelsen om Afhjælpning af forefundne Mangler.
Embedslægen skal  

 have Underretning om, naar dette Syn vil blive foretaget.
Den Lærer, der staar som Skolens Leder, har Ret til at være til Stede ved  

 det aarlige Syn over Skole, Gymnastikhus og Pladser og fremføre sine og sine  

 Medlæreres Ønsker om Forbedringer ved de paagældende Bygninger og Pladser.  

 Ved Syn over Lærerboliger har Boligens Indehaver Ret til at være til Stede og  

 fremsætte sine Ønsker.
Synet omfatter ogsaa Lærerhaverne.
 Ved hver Skole skal findes en Synsprotokol, hvoraf Udskrift efter hvert  

 Syn tilstilles Skolekommissionen og Kommunalbestyrelsen.
II.
Skoler i Købstadskommuner.
§ 33 For Købstadskoler gælder de ovenfor fastsatte Regler som  

Minimumsfordringer.
 Til en Købstadskole kræves foruden et Klasseværelse for hver af de  

 Klasser, der undervises samtidig i Skolen, et Lærerværelse til Ophold  

 for Lærerne i Frikvartererne og et Kontor for Overlæreren; dette  

 gælder ogsaa de købstadsordnede Skoler i Landkommunerne.
 Ved store Skoler bør der af Fagklasser foruden de ovenfor nævnte -  

 Sløjdlokale, Skolekøkken og Gymnastiksal med Omklædningsrum og Bad - tillige  

 findes en Læsestue, Haandarbejdslokale, Naturhistorielokale, Kemi- og  

 Fysiklokale og Sanglokale,  eventuelt Geografilokale samt  

Skolelæge - og Skoletandlægeværelse.
 Sløjdlokalet bør ved større Skoler være indrettet til samtidig  

 Undervisning af 36 Børn, hvortil kræves en Gulvflade af 7 x 9,75 m.
Skolekøkkenet bør ved saadanne Skoler være indrettet saaledes, at  

 der foruden »Familieundervisning« kan drives  

 »Klasseundervisning« i Teori med Demonstrationer; hertil kræves et  

 Lokale paa mindst 6 x 10,50 m.
Bedst er et Lokale paa 8 x 12 m med  

 fritstaaende Inventar.
 Med Hensyn til Byggesagers Behandling gælder for Købstæderne  

 følgende særlige Regler:
 Forslag til Skolebygninger og Byggeplads godkendes af  

 Kommunalbestyrelsen - for saa vidt angaar Købstæder i de sønderjydske  

 Landsdele dog af Skoledirektionen - efter at Sagen har været forelagt de  

 stedlige Bygningsmyndigheder, og efter at vedkommende Amtslæges Erklæring  

 over Forslaget i dets Helhed og Faginspektørernes Erklæringer over  

 Faglokalerne er indhentet.
 Indeholder Byggeplanen Tjenesteboliger for Lærerpersonalet eller  

 Gymnastiksal, skal Forslaget indsendes til Undervisningsministeriets  

 Godkendelse.
 Der foretages Syn over Skoler i Købstæderne efter de for Skoler i  

 Landkommunerne givne Regler.
III.
Inventar.
I ethvert Klasseværelse skal der findes det nødvendige Antal Borde  

 med Siddepladser for Børnene opstillet saaledes, at Børnene faar Lyset ind  

 fra venstre Side.
Der bør overalt være fri Passage mellem Bordene og Væggene  

 i Klasseværelset.
 Skolebordene i de almindelige Klasseværelser kan være fælles for indtil to  

 Børn.
 Det tilraades i Stedet for det nu brugelige System med Pult og Bænk i fast  

 Forbindelse med hinanden at anskaffe Borde med vandrette Bordplader og  

løse Stole.  Denne Type anbefales ogsaa af Hensyn til Klasseværelsets  

 Benyttelse som Spiselokale for Børnene, ligesom vandrette Bordplader er en  

 Forudsætning for Bordenes anvendelighed til Undervisning i kvindeligt  

 Haandarbejde.
 Under Bordet skal findes en Hylde, aaben saavel fortil som bagtil og  

 saaledes indrettet, at dens Forkant (den mod Børnene vendende Side) ikke  

 rager lige saa langt ud som Bordpladen.
 Stolene bør have Sæde af Krydsfiner med Runding nedefter paa den ene Led  

 (cylinderbuede) og under hvert Ben være forsynede med en fastklæbet  

 Filtbeklædning eller andet lige saa hensigtsmæssigt Materiale, der kan dæmpe  

 Støjen, naar Stolene flyttes.
 Af Hensyn til Skolebordenes Renholdelse bør der anvendes enkle Former.
 Som en hensigtsmæssig Udformning af den ovennævnte Type af Skoleborde med  

 løse Stole kan henvises til de som Bilag 3 følgende Tegninger, der tillige  

 angiver Maalene paa forskellige, efter Børnenes Alder afpassede Størrelser af  

 Borde og Stole.
 I Grundskole- og Forskoleklasser bør som almindelig Størrelse af Borde og  

 Stole anvendes Type III, hvor Højden fra Gulvet til Bordpladens overkant er  

 62 cm og Højden fra Gulvet til Stolesædets overkant 38 cm, men det vil være  

 ønskeligt, at der tillige findes Borde og Stole af Type II.
 I Hovedskoleklasser bør som almindelig Størrelse anvendes Type V, der  

 tillige kan benyttes ved Aftenskoleundervisning, men det maa tilraades  

 tillige at anskaffe Borde og Stole af Type IV.
 Billeder, der til Stadighed er ophængt i Klasseværelset, skal være  

 indrammede under Glas.
 Ved enhver Skole bør der findes en Forbindskasse.
§ 35 Angaaende Inventar til Gymnastiksale henvises til Ministeriets  

 Cirkulære af 3. Oktober 1936.
I Sløjdlokaler skal der findes Høvlebænk for Læreren og det  

 fornødne Antal Kolonnebænke til det Antal Elever, som Klassen skal kunne  

 rumme; desuden skal der opsættes de fornødne Rammer og Hylder til Anbringelse  

 af Klassens Værktøj med Plads til hvert Stykke for sig.
Iøvrigt henvises til  

 Bestemmelserne ovenfor i § 20.
 I Skolekøkkener bør der til hver elevgruppe findes et Koge- og  

 Bagested og mindst eet Opvaskebord helst beklædt med Zink eller rustfrit  

 Staal og forsynet med ophøjet Kant (Vulst). Endvidere bør forefindes et Skab  

 til Husgeraad samt Arbejds- og Spisebord.
 Det vil være ønskeligt, om Eleverne kan faa Kendskab til flere Former for  

 Kogested (Komfur, Elektricitet, Gas, Primus etc.).
 Undervisningsministeriet, den 16. Juni  

 1938.
Jørg.
Jørgensen.
------------------ Bilag 1.
 Tre af Typetegningerne er gengivet i Maalestoksforholdet 1 : 400, de  

 øvrige i 1 : 1000. De indskrevne Maal er Meter.
Tegningerne viser Eksempler paa, hvorledes Rummene kan ordnes indbyrdes  

 paa forskellig Maade.
Typerne kan yderligere varieres og maa utvivlsomt  

 tilpasses i hvert enkelt Tilfælde med Hensyntagen dels til de stedlige  

 Forhold, dels til den Byggemaade, man ønsker at anvende.
+++FIGUR A 1+++ +++FIGUR A 2+++ A. 1. Alle Rum ligger her i lav Stueetage; kun under Gymnastiksalens Birum  

 er der udgravet Kælder (til Kedel- og Brændselsrum). Klasseværelser og  

 Særlokaler har Adgang fra Sidekorridorer, af hvilke Korridoren ved  

 Særlokalerne benyttes som Spiserum.
Læskuret er lagt ind mellem  

 Gymnastikhuset og selve Skolen; Cykleskur og Klosetter maa bygges særskilt.
A. 2. De almindelige Klasseværelser ligger her i høj Stue, Særlokalerne i  

 lav Stue.
I Parterreetagen under Klasseværelserne findes overdækket  

 Legeplads, Spiserum, Kedel- og Brændselsrum, Klosetter samt Cyklerum.
+++FIGUR A 3+++ A. 3. De almindelige Klasseværelser ligger i høj Stue, hvorunder i  

 Kælderetagen Sløjdlokale, Kedel- og Brændselsrum samt Skolekøkken danner  

 Forrum til Særlokalerne.
Læskuret ligger langs Gymnastiksalens ene side med  

 direkte Indgang til Skolen; Cykleskur og Klosetter maa bygges særskilt.
+++FIGUR A 4+++ +++FIGUR A 5+++ +++FIGUR A 6+++ +++FIGUR A 7+++ A. 4. De almindelige Klasseværelser ligger i høj Stue, og Parterreetagen  

 under dem er udnyttet paa samme Maade som i A. 2. Gymnastiksalens Gulv er  

 lagt lavere end Terrænet, og Særlokalerne er indrettet i en særlig Etage  

 ovenpaa Salen.
A. 5. Foruden de almindelige Klasseværelser ligger ogsaa det ene Særlokale  

 i høj Stue.
Parterreetagen indeholder de samme rum som A. 2 og A. 4 samt  

 desuden et Særlokale og Gymnastiksalens Birum.
Skoleforstuen kan her have  

 Vinduer til Salen og danne Galleri i forhold til denne.
A. 6. Klasseværelserne er fordelt med to i høj Stue og et paa første Sal;  

 ved Siden af sidstnævnte ligger Spiserummet.
Overdækket Legeplads, Kedel- og  

 Brændselsrum, Klosetter samt Gymnastiksal ligger i Parterre- og Kælderetage,  

 medens Særlokalerne er indrettet over Salen som i A. 4. Cykleskur maa bygges  

 særskilt.
A. 7. Denne Type er et Eksempel paa den økonomiske, men ikke i alle  

 Henseender ideelle Ordning med Gymnastiksalen indrettet over  

 Undervisningsrum.
Kælderen indeholder Særlokaler (med Spiserummet som Forrum)  

 samt Kedelrum, Brændselsrum og Klosetter.
Den høje Stueetage indeholder de  

 almindelige Klasseværelser og 1. Sal Gymnastiksalen med Birum.
Læskur og  

 Cykleskur maa bygges særskilt.
+++FIGUR B 1+++ +++FIGUR B 2+++ +++FIGUR B 3+++ +++FIGUR B 4+++ B. 1. Denne Type svarer til A. 1. Forstuen til Klasseværelset giver  

 tillige Adgang til Særlokalerne og har en saaden Størrelse, at den kan bruges  

 til Spiserum.
Cykleskur og Klosetter maa bygges særskilt.
B. 2. Klasseværelset ligger i høj Stue og Særlokalerne i lav Stue ligesom  

 i A. 2. I Kælderen under Klasseværelse m.m. findes Spiserum og  

 Gymnastiksalens Birum; Kedel- og Brændselsrum er anbragt i dyb Kælder under  

 det ene Særlokale.
Læskur, Cykleskur og Klosetter maa bygges særskilt.
B. 3. Klasseværelset og det ene Særlokale ligger i høj Stue, det andet  

 Særlokale samt Kedel- og Brændselsrum i Kælderen herunder; Kælderkorridoren  

 gør Tjeneste som Spiserum.
Gymnastiksalen med Birum danner en særlig Fløj;  

 Læskur, Cykleskur og Klosetter maa bygges særskilt.
B. 4. Klasseværelset ligger i lav Stue og i dyb Kælder herunder Kedel- og  

 Brændselsrum.
Som højere liggende Kælderrum er indrettet Spiserum og  

 Særlokaler, og over disse ligger Gymnastiksalen.
Læskuret kan bygges i  

 direkte Forbindelse med Bygningen; men Cykelskur og Klosetter maa bygges  

 særskilt.
+++FIGUR B 5+++ B. 5. Denne type viser en sammentrængt Ordning.
Bygningen er delt paa  

 langs, saadan at den midterste Tredjedel indeholder overdækket Legeplads og  

 Forstue i lav Stue og Gymnastiksal med Birum herover; i de to sider ligger  

 Klasseværelset og Særlokalerne samt Materialerummene.
Cykleskur og Klosetter  

 maa bygges særskilt.
+++FIGUR C 1+++ +++FIGUR C 2+++ C. 1. Denne Type svarer til A. 1. og B. 1., dog ligger Læskuret ikke - som  

 i disse Typer - mellem Skolefløj og Gymnastikhus, men langs med sidstnævnte.  

 Cykleskur og Klosetter maa bygges særskilt.
C. 2. Klasseværelserne ligger i høj Stue, og i Kælder herunder findes  

 Spiserum, Kedel- og Brændselsrum samt Cyklerum.
Gymnastiksal med Birum danner  

 en særlig Fløj, der adskilles fra Skolefløjen ved Læskuret.
Klosetter maa  

 bygges særskilt.
+++FIGUR C 3+++ C. 3. Klasseværelserne er her anbragt ovenpaa Gymnastiksalen.
I den lave  

 Udbygning langs Bygningens ene Side indrettes Spiserum, Klosetter og Læskur.  

 Cykleskur maa bygges særskilt.
 Bilag 2.
 Installation af Haandvaske i Landsbyskoler.
1. Til Haandvask anvendes en emailleret  

 Støbejernsrende paa Konsoller som Brdr.
Dahl's Katalog nr. 4601. Vaskerenden  

 leveres efter Bestilling i enhver Længde fra 1050 mm alt efter Rummets  

 Bredde.
Som Afløb anbringes en 50 mm Blyvandlaas, der føres til Afløbsmuffe i  

 Gulv.
2. A.
Vandforsyning med Trykvand.
Vandledningen forbindes til Koldtvandsledningen med 20 mm tilslutning.
Der  

 anvendes de paa Tegningen angivne Haner, idet der for hver ca. 0,5 m af  

 Vaskerendens Længde anbringes en Taphane.
Foran hver Aftapningshane anbringes  

 en Trykregulator (Brdr.
Dahl »Ro«), idet man ved Rekvisition til  

 Brdr.
Dahl pa disse Aftapningsregulatorer opgiver det Vandtryk, der maales  

 paa Ledningerne under normale Forhold, og endvidere at disse  

 Aftapningsregulatorer skal være beregnede for en Vandføring af 6 Liter pr.  

 Minut.
B.
Vandforsyning fra Beholder.
Gennem en 25 mm sugeledning oppumpes med en Vingepumpe Vand til en 300  

 Liter stor Beholder, der oplægges under Loft.
Fra denne føres Ledninger til  

 de over Vaskerenden anbragte Aftapningshaner.
Fra Beholderen lægges et 25 mm  

 Overløbsrør, som udmunder for enden af Vaskerenden.
 København, den 15. Juli 1936.
Birch & Krogboe, Raadgivende Ingeniører.
 Bilag 2.
 Bilag 2 a.
 Bilag 2 b.
 Bilag 3.
 Bilag 3 a.
(* 1) Ved Beregningen af Omklædningsværelsernes Størrelse er der regnet  

 med Skoler med forholdsvis smaa Børnetal.
Ved større Skoler bør  

 Omklædningsværelserne gøres noget større end vist paa Tegningerne, jfr.
Cirk.  

 3. Oktober 1936.
