Bekendtgørelse om ændring af bekendtgørelse om tilskud til omlægning til økologisk jordbrug § 1 I bekendtgørelse nr. 71 af 2. februar 2009 om tilskud til omlægning til økologisk jordbrug foretages følgende ændringer:
 1. Efter § 10 indsættes:
»§ 10 a.
Uanset § 10 kan der fra den 1. februar 2010 ikke indgives ansøgning om tilsagn om tilskud.« 2. I § 28, stk. 1, nr. 2, indsættes efter »tilsagnsarealerne«: »og indtegning af tilsagnsarealerne på det markkort, der det pågældende år anvendes til ansøgning om enkeltbetaling«.
§ 2 Bekendtgørelsen træder i kraft den 1. februar 2010.
