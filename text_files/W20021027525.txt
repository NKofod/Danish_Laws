 Der blev  

 klaget over at lægerne ordinerede Ibubrofen tiltrods for, at patienten ikke  

 tålte det, at lægen fejlagtigt skar gangene til bugspytkirtlen og galdeblæren  

 over, samt at patienten ikke tidligere blev overflyttet til et andet sygehus.
Klage  

 over komplikationer til mavesårsoperation, behandling med Ibobrufen og  

 manglende  

 overflytning til specialafdeling Nævnet fandt, at det var i overensstemmelse med almindelig  

 anerkendt faglig standard, at der blev ordineret Ibubrofen, idet patienten  

 var  

 meget smerteforpint og idet man skønnede, at patienten var bedst tjent med at  

 få behandlet sine smerter, på trods af risiko for opblussen af mavesåret.
 For så vidt angår klagen over at gangene til bugspytkirtlen og  

 galdeblæren blev skåret over, fandt nævnet anledning til at kritisere den  

 opererende læge, idet vedkommende havde et relativt beskedent  

 erfaringsgrundlag  

 på mavesækskirurgi, idet patienten få måneder tidligere havde haft et meget  

 stort sår på tolvfingertarmen og idet risikoen for komplikationer var mindre  

 ved en simpel opsyning af en tyndtarm til mavesækken.
 For så vidt angår klagen over at patienten ikke tidligere blev  

 overflyttet til et andet sygehus, fandt nævnet ikke anledning til kritik af  

 lægerne på medicinsk afdeling, idet patienten ikke havde haft alvorlige  

 komplikationer, som kraftig blødning og total aflukket mavesæk.
Videre fandt nævnet ikke anledning til at kritisere lægerne på  

 kirurgisk afdeling, idet det var nævnets opfattelse, at afdelingen var i  

 stand  

 til påtage sig observationen af patienten efter operationen, så længe der  

 ikke  

 var tegn på komplikationer.
Nævnet lagde vægt på, at der første opstod  

 komplikationer  

 i form af feber den 16. juli 2000, hvor patienten blev overflyttet til et  

 andet  

 sygehus.
