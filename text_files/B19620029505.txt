 § 1.  Følgende beføjelser, der ifølge lov om tilsyn  

 med pensionskasser, jfr. lovbekendtgørelse nr. 163 af 26. maj 1959, er  

 tillagt handelsministeren, udøves indtil videre af forsikringsrådet:
 a. tilladelse til, at en pensionskasse med under 50 medlemmer yder pension  

 på anden måde end ved indkøb af livrenter (lovens § 6).
 b. godkendelse af det økonomiske og tekniske grundlag for pensionskasser  

 (lovens § 7, stk. 1).
 c. godkendelse af ændringer i en pensionskasses vedtægter (lovens § 7,  

 stk. 2).
 d. fastsættelse af formen for og indholdet af anmeldelser til  

 forsikringsrådet (lovens § 7, stk. 3).
 e. godkendelse af sammensætning af voldgiftsretter (lovens § 8, stk. 2).
 f. foreskrivelse af fællesform for regnskabsaflæggelse (lovens § 12 a).
 g. påbud om nedskrivning af bogførte værdier (lovens § 13, stk. 1).
 h. godkendelse af anbringelse af en pensionskasses midler i obligationer  

 udstedt af visse danske finansieringsinstitutter (lovens § 14, stk. 1, litra  

 b).
 i. godkendelse af anbringelse i aktier af de til dækning af en  

 pensionskasses forpligtelser afsatte midler (lovens § 14, stk. 2, litra i).
 j. tvangsmæssig nedsættelse af pensionsydelser m.v. (lovens § 21, stk. 4).
 § 2.  De af forsikringsrådet i medfør af denne  

 bekendtgørelse trufne afgørelser kan indankes for handelsministeren.
 Handelsministeriet, den 5. september  

 1962.
H.
Baunsgaard.
/ G.
Backhaus.
