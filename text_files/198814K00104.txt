Nr BTL 104 Betænkning over Forslag til lov om ændring af lov om boligbyggeri (Kvoter  

 for 1989, ændret finansiering af privat andelsboligbyggeri og byggeskader i  

 almennyttigt boligbyggeri, godkendelse af nye almennyttige boligselskaber)  

  

 Nr L 104 1988-89, 1. samling Afgivet af Boligudvalget Afgivet: 19881209 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret dels skriftligt, dels i samråd.
Et af udvalgets spørgsmål og boligministerens svar herpå er optrykt som bilag til betænkningen.
 Udvalget har endvidere modtaget mundtlige og/eller skriftlige henvendelser  

 fra:
Boligselskabernes Landsforening, Den selvgroede andelsboligforening »Jystrup« og Kommunernes Landsforening.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Vedrørende ændringsforslag nr. 7 ønsker boligministeren at henlede  

 Boligudvalgets opmærksomhed på, at den i lovforslaget foreslåede stramning af  

 finansieringsstøtte til nyopførte, private andelsboliger ligger i forlængelse  

 af den ved finanslovforslaget for 1988 af regeringen foreslåede stramning,  

 dog med den væsentlige forskel, at nærværende forslag fordeler stramningen  

 over 5 år, således at der kun vil ske forholdsvis begrænsede stigninger i  

 boligudgiften fra år til år.
 Herefter indstiller et mindretal (Det Konservative Folkepartis,  

 Venstres og Det Radikale Venstres medlemmer af udvalget) lovforslaget til  

vedtagelse med de af boligministeren stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet og det  

 af boligministeren under nr. 1 stillede ændringsforslag.
 På baggrund af de oplysninger, der er tilgået udvalget om ønsker om  

 tilsagn til opførelse af almennyttige boliger og ungdomsboliger, finder  

 mindretallet ikke, at der er baggrund for at foretage en nedskæring af  

 kvoterne for 1989. Heller ikke beskæftigelsen inden for bygge- og  

 anlægsfagene berettiger til at begrænse aktiviteten.
Mindretallet må klart tage afstand fra at lade kommunernes merudgifter til  

 byggeskader blive kompenseret over bloktilskuddene.
Sker dette, vil det  

 betyde, at kommuner med almennyttigt boligbyggeri bliver straffet, mens  

 kommuner uden almennyttigt boligbyggeri bliver præmieret.
Mindretallet finder, at de »selvgroede andelsboligforeninger«  

 skal fritages for den forringelse af finansieringen, som boligministeren  

 foreslår.
Baggrunden herfor er, at det i praksis har vist sig, at så længe  

 der ikke er oprettet en særlig vejledning for de »selvgroede  

 andelsboligforeninger«, er perioden »fra start til mål« to til  

 tre gange så lang, som tilfældet er for de professionelle  

 entreprenørprojekter.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet og det af boligministeren under nr. 1 stillede ændringsforslag.
 Et fjerde mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling og for sin  

 stilling til de stillede ændringsforslag ved 2. behandling.
 Et femte mindretal (Centrum-Demokraternes medlem af udvalget)  

 indstiller lovforslaget til vedtagelse med det af mindretallet og de  

 af boligministeren stillede ændringsforslag.
 Et sjette mindretal (Kristeligt Folkepartis medlem af udvalget) kan  

 støtte de af boligministeren stillede ændringsforslag og vil redegøre for sin  

 stilling til lovforslaget ved 2. behandling, idet der henvises til  

 ændringsforslag nr. 426 til forslag til finanslov for finansåret 1989.
Ændringsforslag Til § 1 Af boligministeren, tiltrådt af et flertal (udvalget med  

 undtagelse af FP):
 1) Efter nr. 4 indsættes som nyt nummer:
 » 01. I § 18, stk. 4, ændres »§ 14, stk. 3«  

 til: »§ 14, stk. 4«.
 Af boligministeren, tiltrådt af et mindretal (KF, V, RV, CD  

 og KRF):
 2) Efter nr. 6 indsættes som nye numre:
 » 02. I § 31, 2. pkt., og § 43, stk. 1, 1. pkt.,  

 ændres »9 pct.« til: »4 pct.«.
03. I § 32, 1. pkt., og § 52, 2. pkt., ændres »13  

 pct.« til: »8 pct.«» Af et mindretal (SF):
 3) i den under nr. 7 foreslåede ændring af § 48, stk. 2,  

 ændres »8.500« til: »12.000«.
 Af et mindretal (S):
 4) Nr. 7 affattes således:
» 7. I § 48, stk. 2, ændres »1988« til:  

 »1989«.' Af et mindretal (SF):
 5) nr. 8-10 udgår.
 6) Efter det under nr. 18 foreslåede nye stk. 6 i § 63 a  

 indsættes som nyt stykke:
»Stk. 7. Boligministeren kan fastsætte regler, hvorefter statens  

 andel af rentebidraget udgør et beløb, der svarer til 90 pct. af det fulde  

 rentebidrag for visse typer andelsboligforeninger.« Af et mindretal (CD):
 7) Nr. 17 og 18 udgår.
 Af et mindretal (SF):
 8) I den under nr. 20 foreslåede affattelse af § 67, stk. 2,  

 ændres »3.000« til: »5.000«.
 Af et mindretal (S):
 9) I den under nr. 20 foreslåede affattelse af § 67, stk. 2,  

 ændres »3.000« til: »3.500«.
 Af boligministeren, tiltrådt af et mindretal (KF, V, RV, CD  

 og KRF):
 10) Efter nr. 21 indsættes som nye numre:
 » 04. I § 70, stk 1, ændres »15« til:  

 »10«.
05. I § 73 b, stk. 1, ændres »15« til: »10«.' Bemærkninger Til nr. 1 Der er tale om en teknisk korrektion.
Til nr. 2 Det foreslås, at statens og kommunernes udlån til Boligselskabernes  

 Landsbyggefond til videreudlån til nyt almennyttigt boligbyggeri  

 (grundkapitalen) nedsættes fra 13 pct. til 8 pct. af ejendommens værdi.
Det  

 foreslås endvidere, at nedsættelsen udelukkende berører statens andel af  

 grundkapitalen, således at den nedsættes fra 9 pct. til 4 pct.
Grundkapitalen  

 fordeles herefter med 4 pct. fra staten og 4 pct. fra kommunen.
 I de tilfælde, hvor en kommune uden statens medvirken yder støtte til et  

 byggeri, nedsættes grundkapitalen tilsvarende til indtil 8 pct. af  

 ejendommens værdi.
Almennyttige boliger finansieres i dag med 13 pct. grundkapital, 85 pct.  

 indekslån og 2 pct. beboerindskud.
Staten betaler 9 pct. af  

 anskaffelsessummen og kommunerne 4 pct. i form af grundkapital.
Til  

 indekslånet ydes der rentebidrag, som staten dækker, samt afdragsbidrag til  

 den del af indekslånet, der ligger mellem 75 pct. og 85 pct. af  

 anskaffelsessummen, ligeledes betalt af staten.
 Finansieringen foreslås nu ændret, således at grundkapitalen nedsættes til  

 8 pct. og indekslånet forøges til 90 pct. af anskaffelsessummen.
 Det vil samtidig blive foreslået, at lånegrænsen for realkreditlån til nyt  

 almennyttigt byggeri forhøjes fra 85 pct. til 90 pct.
 Det foreslås, at staten betaler rente- og afdragsbidrag på den forøgede  

 indeksbelåning, således at finansieringsændringen ingen huslejekonsekvenser  

 får for lejerne. Ændringsforslaget indebærer endvidere, at statens og  

 kommunernes garantiforpligtelser som følge af den forhøjede lånegrænse  

 udvides til også at omfatte intervallet 85 pct.-90 pct. af ejendommens værdi.
 Nedsættelsen af grundkapitalen for ungdomsboliger og almennyttige boliger  

 medfører følgende mindreudgifter for staten for perioden 1989-1992:
I de anførte beløb er foretaget modregning af de forøgede statslige rente-  

 og afdragsbidrag, der følger af den øgede indeksbelåning.
Tallene angiver  

 således den statslige nettobesparelse.
Til nr. 3 For at dække behovet foreslås en almennyttig kvote på 12.000.
Til nr. 4 og 9 Bestemmelserne sikrer, at der i 1989 kan opretholdes en uændret  

 byggeaktivitet på 10.000 almennyttige boliger og 3.500 ungdomsboliger.
Til nr. 5 I betragtning af mange kommuners betrængte økonomiske situation vil den  

 ændrede finansieringsmodel resultere i en faldende interesse fra kommunernes  

 side i at løse byggeskadeproblemer, hvilket ikke mindst vil ramme de såkaldt  

 samspilsramte afdelinger.
Det foreslås derfor, at den hidtidig gældende  

 finansieringsform fastholdes.
Til nr. 6 Bestemmelsen sigter imod at friholde såkaldte »selvgroede  

 andelsboligforeninger« fra den ændrede finansieringsmodel for  

 andelsboligforeninger.
 Der henvises til, at Boligministeriet i oktober 1988 har udsendt en  

 skrivelse til kommunerne, ifølge hvilken kommunerne skal meddele, hvilke  

 andelsboligprojekter som er »selvgroede«.
Til nr. 7 Mindretallet finder, at andelsboligformen er et godt og efterspurgt  

 alternativ til både almennyttige boliger og ejerboliger, og ønsker derfor  

 ikke at forringe vilkårene for fremtidens andelsbolighavere.
 Mindretallet undrer sig over, at et af de første resultater på  

 boligområdet af Det Radikale Venstres deltagelse i regeringen er et angreb på  

 andelsboligen og ønsker at understrege, at netop ældre og unge boligsøgende,  

 der utvivlsomt er de grupper, som har de største boligproblemer, i særlig  

 grad har vist sig interesserede i andelsboliger.
Til nr. 8 For at dække behovet foreslås en ungdomsboligkvote på 5.000.
Til nr. 10 Ad § 70, stk. 1 Det foreslås, at statens grundkapitalindskud nedsættes fra 15 pct. af  

 ejendommens anskaffelsessum til 10 pct.
Som følge heraf øges indeksbelåningen  

 til 90 pct.
Der vil i konsekvens heraf blive fremsat forslag om ændring af  

 indekslåneloven, således at den maksimale lånegrænse forhøjes til 90 pct.
 Den foreslåede ændring vil ikke få indflydelse på lejen, men vil bevirke  

 øgede statslige udgifter for så vidt angår betaling af rente- og  

 afdragsbidrag.
 Den ændrede finansiering vil heller ikke bevirke øgede kommunale udgifter,  

 idet staten betaler den forhøjelse af rentebidragsbeløbet, der er en følge af  

 den ændrede finansiering.
 Vedrørende de økonomiske konsekvenser henvises til bemærkninger til nr. 2.
Ad § 73 b, stk. 1 Ændringen skal ses i sammenhæng med den under bemærkningerne ad § 70, stk.  

 1, foreslåede ændring.
Det er fundet hensigtsmæssigt, at statens  

 grundkapitalindskud udgør samme andel ved etablering af ungdomsboliger og ved  

 finansiering af udgifter til byggeskader som ved større ekstraordinære  

 renoveringsarbejder m.v. i kollegier/ungdomsboliger, der har fået tilsagn om  

 statsstøtte til opførelse efter byggestøtte-, kollegiestøtte- eller  

 boligbyggerilovgivningen før 1. juli 1986.
Lizzie Lichtenberg (KF) Merete Aarup (KF) Pernille Sams (KF) Mejdahl (V)  

 nfmd.
Traberg Smidt (V) Kirsten Jacobsen (FP) Jørgen Estrup (RV) Bollmann  

 (CD) Kofod-Svendsen (KRF) Svend Andersen (S) Baadsgaard (S) fmd.
Pia  

 Gjellerup (S) Torben Lund (S) Lissa Mathiasen (S) Holger K.
Nielsen (SF)  

 Bjørn Poulsen (SF) Pelle Voigt (SF) Bilag Et af udvalgets spørgsmål og boligministerens besvarelse heraf Spørgsmål 4:
»Vil ministeren uddybe lovforslagets bemærkninger om kommunernes  

 adgang til i byggeskadesager at tilknytte yderligere sagkyndig  

 rådgivningsbistand?» Svar:
 Af bemærkningerne til lovforslaget fremgår, at Boligstyrelsen agter at  

 udsende nye retningslinier for kommunernes behandling af byggeskadesager,  

 hvori der blandt andet vil blive peget på kommunernes mulighed for at anvende  

 ekstern teknisk bistand i større sager og i sager, som kommunen skønner er af  

 mere kompliceret karakter.
 Det vil i den forbindelse blive understreget, at man ikke herved  

 forestiller sig, at kommunerne helt generelt og automatisk bør inddrage  

 eksterne teknikere i vurderingen af, om betingelserne for at yde støtte til  

 en byggeskadesag er til stede.
 Adgangen forudsættes alene udnyttet i det omfang, den enkelte kommune  

 efter en konkret vurdering skønner, at man ikke i kommunerne råder over den  

 fornødne tekniske ekspertise til at foretage en tilfredstillende vurdering i  

 den pågældende sag.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i 2 møder.
 Udvalget har modtaget mundtlig og skriftlig henvendelse fra  

 Andelsboligforeningernes Fællesrepræsentation.
 Herefter indstiller et mindretal (Det Konservative Folkepartis,  

 Venstres, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse i den affattelse, hvori det  

 foreligger efter 2. behandling.
 Et andet mindretal (Socialdemokratiets medlemmer af udvalget) vil  

 redegøre for sin stilling ved lovforslagets 3. behandling.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling ved lovforslagets 3. behandling.
 Et fjerde mindretal (Fremskridtspartiets medlem af udvalget) vil  

 redegøre for sin stilling ved lovforslagets 3. behandling.
 Et femte mindretal (Kristeligt Folkepartis medlem af udvalget) vil  

 redegøre for sin stilling ved lovforslagets 3. behandling.
