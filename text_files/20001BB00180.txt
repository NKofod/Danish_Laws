Fremsat den 6. april 2001 af Brian Mikkelsen  

 (KF), Jens Rohde (V), Ester Larsen (V), Kim Andersen (V),  

 Kristian Jensen (V), Flemming Hansen (KF),  

 Poul Nødgaard (DF) og Kim Behnke (UP) Forslag til folketingsbeslutning om afvikling af netværksafgift for tv-stationer, hvis  

 sendeflader er politisk reguleret Folketinget pålægger regeringen inden udgangen  

 af 2001 at fremsætte de nødvendige lovforslag og foretage  

 fornødne administrative ændringer, der kan igangsætte en  

 afvikling af netværksafgiften for tv-stationer, hvis sendeflader er  

 politisk reguleret.
Bemærkninger til forslaget Det er forslagsstillernes principielle  

 opfattelse, at staten ikke på samme tid skal regulere en sendeflade og  

 pålægge kommercielle medievirksomheder programforpligtelser,  

 samtidig med at staten opkræver en afgift for sende- eller  

 netværkstilladelse.
Man må træffe et valg.
Enten opstiller  

 staten programmæssige forpligtelser, eller også opkræver  

 den koncessionsafgift for benyttelse af en offentlig frekvensressource.
At  

 gøre begge dele påvirker stationernes økonomi i en  

 sådan grad, at de ikke er rentable.
Flere lokale tv-stationer har  

 måttet dreje nøglen om, og endnu flere er i dag lukningstruede.  

 Det betyder tab af arbejdspladser, mindre grad af lokal  

 fjernsynsdækning, generelt dårligere fjernsyn, ligesom det  

 ødelægger mulighederne for attraktive sendeflader for de  

 ikke-kommercielle stationer, som er sikret sendetimer på de lokale  

 sendere.
Hvis der ikke er kommercielt lokal tv, er der heller ikke ordentlige  

 sendemuligheder for idébaseret tv.
 Kombinationen af regulering af sendeflader og  

 opkrævning af afgifter modarbejder et pluralistisk og lokalt  

 elektronisk mediebillede, og derfor ønsker forslagsstillerne en hurtig  

 afvikling af afgifterne under skyldig hensyntagen til ikke-kommercielle  

 stationers produktionsvilkår.
Netværksafgiften er med til at hindre en  

 kvalitetsmæssig udvikling på tv-stationerne.
Når der hvert  

 år skal afgives tocifrede millionbeløb til staten, så vil  

 disse penge mangle i tv-stationernes budget til udvikling af nye  

 spændende programmer.
Resultatet bliver ofte, at der sendes billige  

 hyldevarer.
Billige amerikanske tv-serier kan måske nok fastholde  

 seerne tilstrækkeligt til, at reklameindtægterne er sikret, men  

 det giver hverken høje seertal eller udvikling af dansk dramatik og  

 kultur.
Al erfaring fra alle tv-stationer, herunder også DR og TV 2  

 viser, at de helt høje seertal opnås, når der bliver vist  

 dansk dramatik.
Men de lokale tv-stationer har ikke en chance for at få  

 sådanne produktioner finansieret, når de samtidig skal betale  

 netværksafgiften.
Netværksafgiften er også en unfair afgift.  

 Tv-stationerne er jo i konkurrence.
Når TV 2 og TV 3 ikke skal betale  

 netværksafgift og TV 2 endda også modtager licensmidler, så  

 er konkurrencesituationen ikke fair.
Lokalt får TV 2 licensmidler til  

 TV 2-regionerne, mens konkurrenten på formidling af lokalt stof, de  

 lokale tv-stationer, pålægges en afgift for deres virksomhed.  

 Resultatet bliver naturligvis, at lokal tv ikke har så mange ressourcer  

 til at ansætte journalister til at lave magasinprogrammer om lokale  

 forhold og andre kvalitative tiltag.
Netværksafgiften går til finansiering af de  

 ikke-kommercielle stationer.
Samtidig kræver lovgivningen, at de  

 kommercielle lokal-tv-stationer stiller Det mest hensigtsmæssige vil være at lave en  

 relativ hurtig afvikling af netværksafgiften.
Det kan ske over f.eks. 2  

 eller 3 år.
Det manglende provenu fra netværksafgiften kan findes  

 på anden vis.
Forslagsstillerne har den opfattelse, at ikke-kommercielt  

 tv og radio er vigtige dele af vores mediebillede, det lokale demokrati og af  

 vores kulturliv.
Derfor må en tilskudsordning opretholdes.
Der har  

 været en række uheldige eksempler på uhensigtsmæssig  

 anvendelse af tilskudsmidlerne, som forslagsstillerne ønsker at  

 undgå fremover.
Betingelserne for udbetaling af tilskud skal derfor  

 være så restriktive, at misbrug undgås, og så der  

 kommer masser af kvalitet i radio og tv for pengene.
Den bedste måde at finansiere tilskudsområdet  

 på vil være, at der på Kulturministeriets budget hvert  

 år afsættes en pulje i forbindelse med aftaler om finansloven.  

 Puljen skal ikke være en statisk størrelse.
Der kan komme en  

 udvikling, hvor der bliver vækst i ikke-kommercielt lokal radio og tv.  

 Da må det aftales inden for rammerne af finansloven at udvide puljen.  

 Omvendt så må en aftagende interesse for ikke-kommercielt radio  

 og tv tilsvarende betyde en reduktion af puljen.
Skriftlig fremsættelse Brian Mikkelsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afvikling af  

 netværksafgift for tv-stationer, hvis sendeflader er politisk  

 reguleret.
(Beslutningsforslag nr.
B 180).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
