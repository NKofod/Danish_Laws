 I tilslutning til luftfartsoverenskomsten af 22. juni 1950 mellem Danmark  

 og Schweiz (jfr. udenrigsministeriets bekendtgørelse nr. 16 af 24. maj 1951,  

 Lovtidende C) er der den 5. november 1968 mellem den danske ambassade i Bern  

 og det schweiziske udenrigsministerium udvekslet følgende noter:
KONGELIG DANSK AMBASSADE BERN Den kongelige danske ambassade bevidner forbundsudenrigsministeriet sin  

 højagtelse og har den ære at underrette det om følgende:
 Under henvisning til den under 22. juni 1950 mellem Kongeriget Danmarks  

 regering og Det Schweiziske Forbundsråd undertegnede luftfartsoverenskomst,  

 som ændret den 14. marts 1957 (* 1), meddeler den kongelige ambassade  

 forbundsministeriet, at den danske regering i overensstemmelse med nævnte  

 overenskomsts artikel 1 har udpeget Det Danske Luftfartselskab (DDL) til at  

 drive de på den til overenskomsten knyttede liste II anførte ruter.
 Samtidig har ambassaden på sin regerings vegne den ære at bekræfte, at der  

 er opnået enighed om følgende punkter:
 Den kongelige ambassade ville sætte pris på, om udenrigsministeriet vil  

 bekræfte den schweiziske regerings enighed i ovenstående.
 Den kongelige danske ambassade benytter denne lejlighed til over for  

 forbundsudenrigsministeriet at forny forsikringerne om sin mest udmærkede  

 højagtelse.
 Bern, den 5. november 1968.
 Forbundsudenrigsministeriet.
 Bern.
FORBUNDSUDENRIGSMINISTERIET Forbundsudenrigsministeriet bevidner den kongelige danske ambassade sin  

 højagtelse og har den ære at anerkende modtagelsen af dens note af dags dato,  

 der lyder som følger:
(her følger teksten til foranstående note) Ministeriet har den ære at bekræfte over for den kongelige ambassade, at  

 den schweiziske regering er enig i ovenstående.
 Ministeriet benytter denne lejlighed til over for den kongelige ambassade  

 at forny forsikringen om sin udmærkede højagtelse.
 Bern, den 5. november 1968.
Til den kongelige danske ambassade, Bern.
 Udenrigsministeriet, den 14. januar  

 1969.
 Poul Hartling.
 (* 1) Ændringen omfattede udvidelse af rutelisterne til pladser i  

 Sydafrika, Chile, Burma og Japan for de danske ruters vedkommende og i Japan  

 og Nordamerika for de schweiziske ruters vedkommende.
