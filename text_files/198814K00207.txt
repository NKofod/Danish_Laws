Nr BTL 207 Betænkning over Forslag til lov om ændring af lov om butikstid   

 Nr L 207 1988-89, 1. samling Afgivet af Erhvervsudvalget Afgivet: 19890502 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Udvalget har endvidere modtaget skriftlige og/eller mundtlige henvendelser  

 fra:
Butiksansatte i Irma, Butikshandelens Fællesråd, City 3, Svendborg, Center-Byg, Danmarks Frugthandlere, Danske Kioskers Centralforening, Danske Slagtermestres Landsforening, Dansk Fødevareråd, Dansk Organisation af Detailkæder (DOD), DB-Butiksklubben under HK, De Samvirkende Købmandsforeninger i Danmark (DSK), Eyde-Jørgensen ApS, FDB, Albertslund, Forbrugerrådet, Grenå Handelsstandsforening, Handelskammeret, HK Esbjerg afdeling, HK Frederikshavn, Skagen, Sæby afdeling, HK Grenå afdeling, HK/Handel, HK Herning afdeling, HK Hobro, Mariager, Hadsund afdeling, HK Horsens afdeling, HK København, HK Lemvig, Sydthy, Struer afdeling, HK Odense afdeling, HK Randers afdeling, HK Ringsted, Sorø afdeling, HK Roskilde afdeling, HK Satellitkontoret i Brønderslev, HK Silkeborg afdeling, HK Vejle afdeling, HK Vestsjælland afdeling, HK Viborg afdeling, HK Østsjællands afdeling, HK Ålborg afdeling, HK Aarhus afdeling, Håndværksrådet, Industrirådet, Kooperative Butiksassistenters Landsklub (HK), Købmandsforeningen for Kolding og Omegn, Landsforeningen BMF, Danske Boghandlermedhjælpere, Landsforeningen for engrosansatte (HK), Landsforeningen Loyal Handel, Landsklubben DAGROFA (HK), Landsklubben Føtex, Bilka, Netto, Landsklubben Magasin (HK), Landsklubben S.
C.
Sørensen (HK), Medarbejderrepræsentanter for Daells Varehus (HK), Private tandklinikassistenter (HK), Sloth, Arne, borgmester, Gundsø Kommune, Sundbyernes Handelsforening og Tekstilhandlerforeningen for København.
 Herudover er der modtaget en lang række underskrevne tilkendegivelser i  

 anlednng af lovforslaget.
 Der er af industriministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Kristeligt Folkepartis medlemmer af udvalget) lovforslaget til  

forkastelse ved 3. behandling.
 Et mindretal inden for flertallet (Socialdemokratiets medlemmer af  

 udvalget) ønsker i tilslutning hertil at udtale følgende:
Mindretallet beklager, at regeringen har ønsket at presse lov om butikstid  

 igennem, uden at der har været tilstrækkelig tid til at få gennemdrøftet de  

 forslag og de indvendinger, der er kommet fra de mange deputationer.  

 Mindretallet havde ønsket gennem grundige drøftelser at finde frem til de  

 eventuelle justeringer af loven, der f.eks. af hensyn til turismen ville være  

 hensigtsmæssige.
Mindretallet finder ikke, at der er dokumenteret et behov,  

 der betinger så store ændringer, som er indeholdt i lovforslaget.  

 Mindretallet finder det uforsvarligt at afskaffe butikstidsankenævnet.  

 Mindretallet havde endvidere ønsket en klar afgrænsning mellem § 1- og §  

 3-butikker.
Mindretallet finder under alle omstændigheder, at lovens  

 ikrafttrædelse burde have været udskudt til i hvert fald 1. januar 1990 af  

 hensyn til virksomhedernes planlægning og indgåede aftaler.
 Et mindretal (Det Konservative Follkepartis, Venstres, Det Radikale  

 Venstres og Centrum-Demokraternes medlemmer af udvalget) indstiller  

 lovforslaget til vedtagelse med det af industriministeren under nr. 3  

 stillede ændringsforslag.
Et andet mindretal (Fremskridtspartiets medlem af udvalget)  

 indstiller lovforslaget til vedtagelse med det af industriministeren  

 og de af mindretallet stillede ændringsforslag.
Der henvises i øvrigt til  

 bemærkningerne til ændringsforslagene.
Ændringsforslag Til § 1 Af et mindretal (FP):
 1) Nr. 1 affattes således:
 » 1. § 1, stk. 2, 1. pkt., affattes således:
»Herudover må enhver butik holdes åben i et antal timer ugentligt  

 efter bestemmelserne i stk. 10.«» 2) Nr. 3 affattes således:
 » 3. § 1, stk. 2, 3. pkt., affattes således:
»Den supplerende butikstid placeres efter bestemmelserne i stk.  

 10.«» Af industriministeren, tiltrådt af et mindretal (KF, V, FP,  

 RV og CD):
 3) Nr. 4 affattes således:
 » 4. I § 1, stk. 3, indsættes efter 3. pkt. som nye  

 punktummer:
»Den første lørdag i måneden forlænges den almindelige butikstid til  

 kl. 17. Falder den første lørdag i måneden på nytårsdag eller grundlovsdag,  

 forlænges den almindelige butikstid den efterfølgende lørdag til kl.  

 17.«» Af et mindretal (FP):
 4) Efter nr. 4 indsættes som nyt nummer:
 » 01. I § 1 indsættes efter stk. 9 som nyt stykke:
» Stk. 10. Den supplerende butikstid må ikke placeres på  

 lørdage efter kl. 14 og på søn- og helligdage og er indtil 31. december 1989  

 10 timer ugentligt.
Fra 1. januar 1990 er den ugentlige supplerende butikstid  

 12 timer, fra 1. januar 1991 14 timer, fra 1. januar 1992 16 timer, fra 1.  

 januar 1993 18 timer og fra 1. januar 1994 20 timer.
Fra 1. januar 1993 kan  

 den supplerende butikstid placeres på de lørdage, hvor den almindelige  

 butikstid er forlænget til kl. 17.«» 5) Efter nr. 14 indsættes som nyt nummer:
 » 02. Efter § 11 indsættes som ny paragraf:
» § 11 a.
Loven tages op til revision i folketingsåret  

 1994-95.«» Bemærkninger Til nr. 1, 2 og 4 De foreslåede ændringer tilgodeser forslagsstillernes opfattelse,  

 hvorefter lov om butikstid er en begrænsning for de enkelte butiksindehavere,  

 og at det derfor bør overvejes, om loven helt skal ophæves.
 De foreslåede ændringer giver efter forslagsstillernes opfattelse en  

 rimelig forøgelse af butiksindehavernes frihed med hensyn til fastsættelse af  

 åbningstiden.
Til nr. 3 Da det kan give anledning til tvivl, om det fremgår af lovforslagets § 1,  

 nr. 4, at der, hvis den første lørdag i januar falder på nytårsdag, kan  

 holdes åbent den anden lørdag i januar til kl. 17, er lovteksten  

 tydeliggjort, således at dette udtrykkeligt fremgår af den her foreslåede  

 ændring.
Til nr. 5 Efter en efter forslagsstillernes opfattelse rimelig etapevis udvidelse af  

 mulige åbningstider bør loven tages op til revision, hvori skal indgå  

 overvejelserne om, hvorvidt loven helt skal ophæves.
