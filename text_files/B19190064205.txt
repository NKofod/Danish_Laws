Paa derom af Ministeriet for offentlige Arbejder nedlagt allerunderdanigst  

 Forestilling har det under 3die November 1919 allernaadigst behaget Hans  

 Majestæt Kongen at meddele d'Hrr.
Partikulier Søren Jacobsen Bødker,  

 Hellerup, Etatsraad Jørgen Larsen, R. af Dbg., til Gaardbogaard,  

 Amtsraadsmedlem, Gaardejer Niels Pedersen, Flade, Sparekassedirektør,  

 Borgmester Elius Andersen, R. af Dbg., Frederikshavn, og Vaadbinder,  

 Borgmester Iver Christensen, Skagen, følgende Eneretsbevilling til Ombygning  

 af Jernbanen fra Frederikshavn til Skagen fra smalsporet til normalsporet  

 samt til Drift af den ombyggede Bane:
VI CHRISTIAN DEN TIENDE, af Guds Naade Konge til Danmark og Island, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: At Vi efter derom indgivet Andragende i Overensstemmelse  

 med Lov Nr. 185 af 20de Marts 1918 allernaadigst ville have forundt og  

 bevilget Partikulier Søren Jacobsen Bødker, Hellerup, Etatsraad Jørgen  

 Larsen, Ridder af Dannebrog, til Gaardbogaard, Amtsraadsmedlem, Gaardejer  

 Niels Pedersen, Flade, Sparekassedirektør, Borgmester Elius Andersen, Ridder  

 af Dannebrog, Frederikshavn, og Vaadbinder, Borgmester Iver Christensen,  

 Skagen, Bevilling til at ombygge Jernbanen fra Frederikshavn til Skagen fra  

 smalsporet til normalsporet samt Eneret til indtil 1ste Januar 2008 at  

 benytte den saaledes ombyggede Bane til Befordring af Personer og Gods ved  

 Hjælp af Damp- eller paa anden Maade drevne Lokomotiver, idet Vi dog ville  

 have Staten forbeholdt Eneret til Jernbanetransport mellem de Punkter paa  

 Statsbanerne, med hvilke førstnævnte Bane ved Forbindelse med andre Jernbaner  

 maatte komme i Berøring.
 Bevillingen meddeles derhos paa følgende Vilkår:
I § 1 Bane kan bygges som let Lokomotivbane.
Indhegning af banen og Anbringelse  

 af Led ved vejoverkørsler vil i Reglen kunne bortfalde undtagen paa enkelte  

 stærkt befærdede Punkter.
 Angaaende Banens Retningslinier og Bygningsmaade er bevillingshaverne  

 iøvrigt underkastede Ministerens Bestemmelse paa Grundlag af de af  

 Bevillingshaverne forelagte fuldstændige Planer til Anlæget.
 Endvidere skal Bevillingshaverne være underkastede Ministerens Bestemmelse  

 om Banens Forsyning med alt tilbehør, derunder de til dens første Anlæg  

 fornødne Lokaler m.v. for Told-, Post- og Telegrafvæsen.
 Vilkaarene for Banens Tilslutning til Statsbanernes Station i  

 Frederikshavn eller for Medafbenyttelse af denne fastsættes af Ministeren.
§ 2 Bevillingshaverne er pligtige at meddele Ministeren alle af denne begærte  

 Oplysninger angaaende Tilvejebringelsen af den udover Statskassens Bidrag,  

 jfr. § 14, fornødne Anlægskapital.
§ 3 Ekspropriationen af de til Baneanlægget fornødne Grunde m.m. foretages i  

 Henhold til Reglerne i Forordningen af 5te Marts 1845. For saa vidt der til  

 Anlægget maatte blive indtaget Grunde, der tilhører Staten, gives fuldt  

 Vederlag for disse.
Udbetalingen af Erstatninger til de skadelidte, af Diæter og  

 Befordringsudgifter til Medlemmerne af Besigtigelses-, Ekspropriations- og  

 Taksationskommissioner m.v. sker efter nærmere Bestemmelse af Ministeren.  

 Hvis det af denne forlanges, at Udbetalingen skal ske gennem Statskassen,  

 skal Bevillingshaverne være pligtige at stille et Beløb af indtil 4,000  

 Kroner pr.
Kilometer af Banens Længde til Ministerens Raadighed samt desuden  

 paa Forlangende efterhaanden at udrede det Beløb, som Ministeren anser  

 fornødent til disse Udgifters Dækning, saaledes at Statskassen ingen Sinde  

 kommer til at staa i Forskud hertil for Bevillingshaverne.
Skulde disse ikke  

 udrede de saaledes forlangte Beløb inden Udløbet af de Tidsfrister, som  

 Ministeren i saa Henseende maatte fastsætte, skal vor Regering være  

 berettiget til herfor at holde sig den af Bevillingshaverne stillede  

 Sikkerhed, jfr. § 11, og til at standse Jernbaneanlæget.
§ 4 Alle Arbejder ved Ombygningen af Banen med Tilbehør skal, for saa vidt  

 ikke anderledes af Ministeren bestemmes, udbydes i Licitation i Henhold til  

 Betingelser, der med tilhørende Overslag approberes af Regeringens tekniske  

 Kontrol, jfr. § 7, ligesom Valget mellem de ved Licitationen fremkomne Tilbud  

 skal approberes af samme.
Det bliver ved Gennemførelsen af disse Bestemmelser  

 at paase, at det foreløbige Overslag, som er lagt til Grund ved Tegningen af  

 Bidrag til Anlæget, ikke uden afgørende Grunde overskrides.
I Tilfælde af  

 Uoverensstemmelse herom mellem Bevillingshaverne og Kontrollen bliver  

 Spørgsmaalet at indstille til Ministerens Afgørelse.
Bevillingshaverne er pligtige at drage Omsorg for, at der til udførelse af  

 de ommeldte Arbejder ikkun anvendes indenlandsk Arbejdskraft.
Undtagelse  

 herfra kan kun finde Sted under særlige Forhold og med udtrykkeligt Samtykke  

 af fornævnte Kontrol.
 Bevillingshavernes Antagelse af ledende Ingeniør ved Ombygningen er ikke  

 gyldig, førend Ministerens Godkendelse af Antagelsen er erhvervet.
 Uden tvingende Nødvendighed maa der ikke arbejdes ved Anlæget paa Søn- og  

 Helligdage.
 Bevillingshaverne skal paase, at alle Arbejderne ved Ombygningen af  

 vedkommende Entreprenør holdes forsikrede mod Ulykkestilfælde under Arbejdet  

 i et i Medfør af Lov Nr. 205 af 6te Juli 1916 anerkendt Forsikringsselskab.
 Bevillingshaverne er pligtige at underkaste sig samt er ansvarlige for  

 Overholdelse af de Bestemmelser, som af Ministeren maatte blive trufne til  

 Sikkerhed for Udbetaling af tilgodehavende Løn til Arbejderne ved banens  

 Ombygning.
Ved Anlægets Udførelse bliver særlig at iagttage: at ingen af de  

 Fortidsminder, Stendysser, Høje eller Borgpladser, som ligger i den afstukne  

 Jernbanelinie, sløjfes eller afgraves, uden at der forinden i betimelig Tid  

 er givet Direktionen for Nationalmuseet Lejlighed til at foranstalte en  

 planmæssig Undersøgelse af vedkommende Oldtidsminde, at der saavidt muligt drages Omsorg for, at ingen Materialer af Jord, Sten  

 eller Grus tages fra Fortidsminder af ovennævnte Art, som ligger i større  

 eller mindre Afstand fra Banelinien, uden at ovennævnte Direktion forinden  

 har afgivet Erklæring om, hvorvidt Mindesmærket fortjener at fremlyses,samt at alle de Oldsager, der under Arbejdernes Udførelse maatte findes i  

 Jorden, enkeltvis eller samlede, afleveres til den tekniske Kontrol for af  

 denne at indsendes til Nationalmuseet, fra hvilket der, saafremt Sagerne  

 beholdes, vil blive udbetalt Finderen en passende Ducør.
 Overtrædelse af ovennævnte Forpligtelser vil medføre Bødestraf efter  

 nærmere Bestemmelse af Ministeren.
§ 5 Til Overholdelse af Orden og Sikkerhed under Banens Ombygning vil, saavidt  

 saadant af Regeringen maatte anses fornødent, blive anordnet et eget  

 Politiopsyn, hvis Indretning nærmere fastsættes af Regeringen, efter at der  

 er givet Bevillingshaverne Lejlighed til at ytre sig herover.
 Dette Politis Anordninger inden for Grænserne af dets Omraade og Myndighed  

 skal Bevillingshaverne være pligtige at underkaste sig.
 Alle med dette Politi forbundne Udgifter udredes af Anlægskapitalen.
§ 6 Den almindelige Kontrol fra Regeringens Side med Hensyn til det hele Anlæg  

 og Overholdelsen af de derom gældende Bestemmelser vil blive ført af den af  

 Os beskikkede Kommissarius.
Alle Forhandlinger mellem Regeringen og Bevillingshaverne sker gennem  

 denne Embedsmand.
Til ham indsendes saaledes alle Skrivelser og Andragender  

 fra Bevillingshaverne til Regeringen.
Kommissarius og de under ham fungerende  

 Medhjælpere skal til enhver Tid have fri Adgang til alle Dele af Anlæget, og  

 der skal af Bevillingshaverne meddeles Kommissarius alle de Oplysninger, som  

 han maatte fordre.
Han skal have Myndighed til at paatale og standse ethvert  

 Foretagende fra Bevillingshavernes Side, som han anser stridende mod de  

 fastsatte Bestemmelser og gældende Love og Anordninger eller uforeneligt med  

 den offentlige Sikkerhed.
Hans Paatale i saa Henseende skal uvægerligen tages  

 til Følge, indtil Sagen i fornødent Fald efter Bevillingshavernes Forlangende  

 er afgjort ved Ministerens Resolution.
§7 Udøvelsen af den specielle tekniske Kontrol med Ombygningen vil blive  

 varetaget af Direktøren ved Tilsynet med Privatbanerne.
Til denne har  

 Bevillingshaverne at indsende alle Planer.
Tegninger m.v. til Approbation,  

 ligesom i Almindelighed alt hvad der angaar Arbejdernes Udførelse, vil blive  

 paaset af Direktøren paa Regeringens Vegne i Overensstemmelse med den  

 Instruktion, som af Ministeren gives samme.
Alle Planer, Kort og Tegninger  

 skal indsendes in duplo, hvorefter det ene Eksemplar sendes tilbage til  

 Bevillingshaverne med Direktørens Paategning.
Direktøren og dennes Medhjælpere skal til enhver Tid have fri Adgang til  

 alle Dele af Anlæget og til de Steder, hvor der arbejdes, og der skal af  

 Bevillingshaverne gives dem alle de Oplysninger, som mundtlig eller skriftlig  

 maatte fordres med Hensyn til Anlæget og Arbejderne paa samme m.v.
Direktøren  

 skal have Myndighed til at foretage alle de efter hans Skøn nødvendige  

 Undersøgelser og Prøver med de leverede Materialer, de udførte Arbejder m.m.  

 samt til i dette Øjemed at kræve den fornødne Bistand af Bevillingshaverne.  

 Direktøren er berettiget til at forkaste de ved Licitation fremkomne Tilbud  

 og fordre ny Licitation afholdt paa ændrede Betingelser: han kan forkaste de  

 af Bevillingshaverne foreslaaede Konstruktioner eller leverede Materialer,  

 som han anser for uskikkede til Øjemedet, ligesom han kan fordre enhver Del  

 af Arbejdet, som han anser for ufyldestgørende, omgjort.
 Bevillingshaverne kan indanke de af Direktøren givne Paalæg for  

 Ministeren, men er pligtige til, naar saadant forlanges af Direktøren,  

 foreløbig at rette sig efter hans Paalæg uden at kunne fordre nogen  

 Erstatning før det herved mulig paaførte Tab.
§ 8 Ombygningen af Banen skal fremmes saaledes, at den i alt væsentligt er  

 færdig, og at Banen under Iagttagelse af de nedenfor i § 9 givne Forskrifter  

 i sin hele Udstrækning kan aabnes som normalsporet for Driften efter en  

 fuldstændig Driftsplan senest 4 Aar efter denne Bevillings Dato.
Saafremt  

 denne Termin ikke iagttages, skal Bevillingen være forbrudt, medmindre det  

 godtgøres, at Terminens Overholdelse er bleven umuliggjort ved  

 Bevillingshaverne utilregnelige Omstændigheder, saasom Naturbegivenheder,  

 Arbejdsstandsninger eller andet deslige.
§ 9 Den normalsporede Bane maa efter Ombygningen ikke aabnes for Drift,  

 forinden Tilladelse dertil er meddelt af Ministeren, samt forinden der ved  

 anstillede Prøver og Undersøgelser er opnaaet Vished for, at Anlæget med  

 Tilbehør samt det fornødne Driftsmateriel er af god Beskaffenhed og det  

 fornødne Tjenestepersonale tilstrækkelig indøvet.
§ 10 De ved Førelsen af Regeringens Tilsyn med Banens Ombygning foranledigede  

 Udgifter afholdes af Anlægskapitalen.
§ 11 Førend nogen Del af Ombygningen paabegyndes, skal Bevillingshaverne  

 supplere det inden Bevillingens Udfærdigelse stillede Depositum af 10,000 Kr.  

 til 40,000 Kr. i saadanne Effekter, som Ministeren vil tage for gode.
Det  

 saaledes stillede Depositum skal tjene Regeringen til Sikkerhed for de  

 ovenanførte Betingelsers Opfyldelse, og skulde Regeringen være nødsaget til  

 at gøre sig betalt i samme, skal Bevillingshaverne være forpligtede til under  

 Bevillingens Fortabelse uden Ophold at supplere Sikkerheden til det nævnte  

 Beløb.
Den stillede Sikkerhed bliver, for så vidt den ikke benyttes til  

 Dækning af Statskassens Krav paa Bevillingshaverne, at tilbagebetale, naar  

 hele Anlæget er fuldført og aabnet for Driften overensstemmende med de  

 foranførte Bestemmelser.
§ 12 Forbrydes Bevillingen, hjemfalder de af Bevillingshaverne deponerede  

 Beløb, jfr. § 11, til Statskassen.
 II.
§ 13 Senest 1 Aar efter den ombyggede Banes Aabning for Driften bliver der af  

 Bevillingshaverne at forelægge Ministeren et fuldstændigt Regnskab over hele  

 den til Ombygningen og til Erhvervelsen af den nuværende smalsporede Jernbane  

 anvendte Kapital, beregnet paa den i Lov Nr. 156 af 27de Maj 1908 § 9  

 ommeldte Maade.
For saa vidt Udbetaling af Erstatningsbeløb m.v. i Anledning  

 af de til Baneanlæget fornødne Grunde har fundet Sted gennem Statskassen.  

 jfr. ovenfor § 3, 2det Stykke, bliver dog Regnskaber herover af aflægge ved  

 Kommissarius; imod dette Regnskab, i hvilket der ikke bliver at beregne  

 Bevillingshaverne nogen Rente af de af dem indbetalte Summer, skal de ikke  

 med Retsvirkning kunne fremsætte nogen Indsigelse.
 Bevillingshaverne er forpligtede til at give den, der paa Ministerens  

 Vegne revidere de af Bevillingshaverne aflagte Regnskab, Adgang til at  

 gennemgaa de ved Anlægget førte Bøger, ligesom de uvægerlig har at meddele  

 alle af Ministeren eller Revisor iøvrigt begærte Oplysninger vedkommende  

 Regnskabet.
§ 14 Af Statskassen ydes til Baneanlæget et Bidrag, udgørende 2/3 af den hele  

 til Ombygning og til Erhvervelsen af den smalsporede Bane ifølge aflagt  

 Regnskab bevislig anvendte Kapital, Jfr. § 13.
Forskud paa Statskassens Bidrag kan efter Ministerens nærmere Bestemmelse  

 ydes Bevillingshaverne paa disses Begæring, efterhaanden som Ombygningen  

 skrider frem, og i Forhold til Størrelsen af de af Bevillingshaverne alt  

 anvendte Bekostninger paa Anlæget.
Endelig Afregning med Hensyn til Bidraget  

 finder Sted snarest muligt, efter at Regnskabet ved Ministerens  

 Foranstaltning er revideret.
§ 15 For Statskassens Bidrag til Anlæget m.v. efter foranstående § 14 bliver  

 der af Bevillingshaverne at udstede særlig Forskrivning, ifølge hvilken  

 Statskassen for sit Bidrag nyder samme Ret som de almindelige Bidrag fra  

 Kommuner eller private.
 Det er Bevillingshaverne forbudt at optage Laan mod Prioritet i  

 Baneanlæget med Tilbehør, ligesom der efter nærværende Bevillings  

 Overdragelse til et Aktieselskab, jfr. § 36, ikke for nogen Del af  

 Aktiekapitalen vil kunne udstedes Fortrinsaktier.
III § 16 Alle Medlemmer af Bestyrelsen for Banen saavel som alle ved denne ansatte  

 skal have dansk Infødsret og være danske Undersaatter.
 Ingen kan ansættes i en overordnet Stilling ved Banen, førend Ministerens  

 Samtykke til Ansættelsen er erhvervet.
 Alle ved Banens Drift ansatte skal være forsikrede mod Ulykkestilfælde  

 under deres Arbejde i Overensstemmelse med Lov Nr. 205 af 6te Juli 1916.
§ 17 Ministeren træffer nærmere Bestemmelse med Hensyn til det Tilsyn, som vil  

 være at føre med Banen efter dens Ombygning saavel i økonomisk som i tekniske  

 Henseende.
 De, der fører Tilsynet med Banen, skal have fri Adgang til denne og dens  

 Tilbehør samt fri Befordring paa Banen, og Bevillingshaverne skal være  

 pligtige at meddele enhver af dem begært Oplysning vedkommende Banen og dens  

 Drift og rette sig efter de af dem givne Paalæg, dog under Rekurs til  

 Ministeren.
§ 18 Bevillingshaverne er underkastede Ministerens Bestemmelse om de fornødne  

 Foranstaltninger til at hindre Ildsvaade paa de til Banen stødende  

 brandfarlige Arealer.
 Iøvrigt vil der af Ministeren til Opretholdelse af Orden og Sikkerhed for  

 Færdslen paa Banen blive udfærdiget et Politireglement, som bliver uvægerlig  

 at følge under Banens Benyttelse.
§ 19 Der forbeholdes Ministerens Approbation paa Planen for de ordinære  

 Banetogs Anordning og Gang samt Ret til deri senere at bestemme saadanne  

 Forandringer, som han maatte anse nødvendige eller nyttige.
§ 20 Paa Banens Takster og Reglementer for Befordring af Personer, Gods og  

 Kreaturer, Lønningsreglement og Uniformsreglement saavel som Instrukser og  

 øvrige Reglementer for Tjenesten paa Banen forbeholdes ligeledes Ministerens  

 Approbation.
Samtlige Instrukser og øvrige Reglementer for Tjenesten paa Banen bliver  

 at forelægge Ministeren, førend de træder i Kraft.
De forandringer, han  

 maatte fordre foretagne i dem, har Bevillingshaverne at tage til Følge.
§ 21 Med hensyn til Bevillingshavernes Erstatningspligt for Skade paa Personer  

 og Gods forholdes efter de til enhver Tid gældende Love om Erstatningsansvar  

 for Skade ved Jernbanedrift, for Tiden Lov Nr. 56 af 26de Marts 1898.
I Tilfælde af Overtrædelse fra Bevillingshavernes Side af de for Banens  

 Drift approberede Reglementer, Instrukser m.v., ligesom ogsaa, naar Ulykker  

 maatte indtræffe, der af Ministeren skønnes at være Bevillingshaverne  

 tilregnelige, uden at der dog findes Anledning til offentlig Paatale, kan  

 Ministeren paalægge Bevillingshaverne en Mulkt, som bliver at udrede uden al  

 Rettergang.
Dette gælder ogsaa Overtrædelse af nærværende Bevilling, for saa  

 vidt disse ikke efter Bevillingens eget Indhold maatte medføre yderligere  

 Virkninger.
§ 22 Bevillingshaverne er pligtige under en Mulkt, hvis Størrelse og Anvendelse  

 bestemmes af Ministeren, stedse at holde Banen med alt Tilbehør i  

 uformindsket og forsvarlig Stand, overensstemmende med de for dens Anlæg og  

 Drift fastsatte Regler.
Naar Driften maatte kræve det, skal Ministeren kunne  

 paalægge Bevillingshaverne at udvide Banens Driftsmateriel og Inventar.
 For saadanne Forandringer eller Udvidelser af Post-, Telegraf- og  

 Toldvæsenets Lokaler, som efter disses første Indretning maatte blive paalagt  

 Bevillingshaverne, skal disse nyde en passende Godtgørelse efter Ministerens  

 Bestemmelse.
§ 23 Saavel under Banens Bygning som senere under dens Drift skal  

 Bevillingshaverne underkaste sig Ministerens Fordringer med Hensyn til, hvad  

 der skal iagttages i Henseende til Undersøgelse og Transport af toldpligtigt  

 Gods, samt med Hensyn til Afgivelse og Indretning af Vogne for Brev- og  

 Pakkeposten.
 For posternes Transport nyder Bevillingshaverne Godtgørelse efter en af  

 Ministeren fastsat Takst.
Bevillingshaverne skal, hvis saadant af Ministeren forlanges, til  

 Jernbanetelegraf anvende Stænger, præparerede efter en af Ministeren angivet  

 Metode og af saadanne Dimensioner, at Statstelegrafens Linier derpaa, om  

 ønskes, kan anbringes.
Hvis Stængerne saaledes af Statstelegrafen benyttes,  

 overtager denne Stængernes Vedligeholdelse for saa lang Tid, som den benytter  

 dem.
Telegrafapparaterne, der anvendes, skal, hvis det af Ministeren  

 forlanges, være af den Konstruktion, som benyttes ved Statstelegrafen, og de  

 dermed forsynede Jernbanestationer skal paa Forlangende af Ministeren kunne  

 benyttes til offentlig Korrespondance paa Betingelser, der nærmere fastsættes  

 af ham. - Saafremt der til Banens Tjeneste med Ministerens Samtykke maatte  

 blive benyttet Telefonanlæg, skal Bevillingshaverne herved være underkastede  

 lignende Bestemmelser, som foran fastsat med Hensyn til Telegrafanlæg.
§ 24 Det forbeholdes Regeringen under Mobilisering og i Krigstid at bestemme  

 Betingelserne for Banens Benyttelse til Befordring af Tropper eller til andet  

 militært Øjemed.
Regeringen bestemmer tillige, i hvilken Udstrækning Banen i  

 Fredstid skal tillade, at der træffes Foranstaltninger i Anledning af denne  

 Benyttelse.
 For Beskadigelser af Banen m.v. i Krigstilfælde, hvad enten de sker ved  

 Fjenden, eller de foretages til Landets Forsvar, paahviler der ikke  

 Statskassen nogen Erstatningspligt.
 De Bevillingshaverne tilkommende Rettigheder forbliver iøvrigt i Krigstid  

 sikrede i deres fulde Omfang.
§ 25 Bevillingshaverne skal være pligtige at underkaste sig de Bestemmelser,  

 som af Ministeren maatte træffes med Hensyn til civile og militære  

 Myndigheders Adgang til under Udførelsen af deres Tjenesteforretninger at  

 betræde Banens Terræn.
§ 26 I det Tilfælde, at Regeringen skulde agte selv at anlægge eller at  

 tillægge andre Bevilling til Anlæg af Jernbaner, der ønskes satte i  

 Forbindelse med den her omhandlede Jernbane, skal Bevillingshaverne være  

 underkastede de Bestemmelser, som i Betingelserne for den gensidige  

 Tilslutning og Drift fastsættes af Ministeren.
§ 27 Til Sikkerhed for Banens fortsatte og uforstyrrede Drift efter dens  

 Aabning for Færdslen skal Bevillingshaverne være forpligtede til at danne en  

 Reserve- og Fornyelsesfond svarende til 10 pCt. af Anlægskapitalen. jfr. §  

 13. Saa længe Fonden ikke er bragt op til 5 pCt. af Anlægskapitalen, skal der  

 henlægges 40 pCt. af det aarlige Driftsoverskud, derefter 10 pCt. af samme,  

 indtil Fonden er bragt op til 10 pCt. af Anlægskapitalen.
Fondens Midler kan  

 med Ministerens Billigelse anvendes til Fornyelser og Udvidelser af Anlæget  

 med Tilbehør.
Ministeren bestemmer ligeledes, efter hvilke Regler de  

 forbrugte Beløb skal tilbagebetales Fonden.
 Reserve- og Fornyelsesfonden gøres rentebærende efter en Ministeren af  

 Bevillingshaverne forelagt Plan.
 Alle Fonden tilhørende Værdipapirer skal forsynes med Påtegning af  

 Ministeren om deres Bestemmelse.
§ 28 Hvert Aar inden en af Ministeren ansat Frist skal til dennes Approbation  

 indsendes af Bevillingshaverne et Overslag over Banens Drift i det  

 paafølgende Driftsaar, dette beregnes saaledes, som af Ministeren nærmere  

 bestemmes.
De Forandringer, som Ministeren foretager i Budgettet, er  

 Bevillingshaverne pligtige at tage til Følge, ligesom de er uberettigede til  

 uden Ministerens Approbation at afholde Udgifter, som ikke har Hjemmel i det  

 approberede Budget, eller at overskride de deri opførte Summer.
§ 29 Senest 3 Maaneder efter Udgangen af Hvert Driftsaar har Bevillingshaverne  

 at indsende til Ministeren et i Henhold til det approberede Budget affattet,  

 specificeret og dokumenteret Regnskab over Banens Indtægter og Udgifter i det  

 forløbne Driftsaar.
Forinden dette Regnskab ved Ministerens Foranstaltning er  

 revideret og befundet rigtigt, kan intet Udbytte udbetales.
 IV.
§ 30 Bevillingshaverne skal være uberettigede til uden Ministerens Samtykke:
a. at bortforpagte Banens Drift; b. at afhænde nogen til Banen hørende Grundejendom eller noget til Banen  

 hørende og til dens Øjemed brugeligt væsentligere Materiale; c. at købe ny Grundejendom for Banen; d. at afslutte Kontrakt med andre Befordringsanstalter om Tilslutning til  

 disse eller om fælles Benyttelse af Banen eller dens Tilbehør.
§ 31 Bevillingshaverne er forpligtede til at underkaste sig alle almindelige  

 Love og Anordninger, som for Tiden er eller herefter maatte blive gældende  

 for Jernbaners Anlæg og Drift i Kongeriget Danmark.
 Med Hensyn til Værneting vil Bevillingshaverne være at betragte som  

 havende Hjemsted i København.
 V.
§ 32 Der tilstaas Bevillingshaverne følgende Rettigheder og Begunstigelser med  

 Hensyn til det heromhandlede Anlæg:
a.
De til Baneanlæget anvendte Grunde fritages, saa længe de benyttes i  

 det paagældende Øjemed, for alle paa samme hvilende Afgifter og Byrder, og de  

 paa Grundene opførte, til Anlæget henhørende Bygninger saavel i Købstæderne  

 som paa Landet fritages indtil videre for alle ellers paa Bygninger hvilende  

 kongelige Skatter og Afgifter.
b.
Afslutning af Overenskomster i Anledning af Banens Ombygning i Henhold  

 til denne Bevilling som og Udstedelse og Overdragelse af Aktiebreve og  

 Forskrivninger til Statskassen og til Kommuner eller private, som har ydet  

 Bidrag til Ombygningen eller Erhvervelsen af den smalsporede Jernbane, jfr. §  

 15, kan foregaa uden Brug af stemplet Papir.
c.
Der indrømmes Bevillingshaverne Godtgørelse for Indførselsfold af de  

 Genstande, som anvendes til Banens Ombygning og Forsyning med Driftstilbehør,  

 dog at bevillingshaverne i Henseende til Bevislighederne for det indførtes  

 Værdi og Anvendelse efter Bestemmelsen saavel som til Kontrollen hermed vil  

 have at underkaste sig de Forskrifter, som herom gives af Ministeren.
§ 33 Af den Værdistigning, som ved Banens Ombygning fra Smalsporet til  

 normalsporet tilføres bebyggede eller ubebyggede Ejendomme eller Dele af  

 saadanne, bliver der at svare Jernbaneskyld i Overensstemmelse med de herom  

 til enhver Tid gældende Lovregler, for Tiden Lov Nr. 105 af 18de April 1910  

 med Ændring i Henhold til Lov Nr. 528 af 4de Oktober 1919.
 VI.
§ 34 Efter 25 Aars Forløb fra Banens Aabning efter Ombygning i hele sin  

 Udstrækning skal Staten være berettiget til at overtage Banen med Tilbehør og  

 med derpå hvilende Forpligtelser enten mod Udredelse af et Vederlag lig det  

 tyvedobbelte af Gennemsnittet af Banens Nettoudbytte i de sidste 3 Aar, der  

 gaar forud for det Aar, i hvilket den forlanges overdraget til Staten, eller  

 mod Udredelsen af en Sum, der svarer til den Kapital, som bevislig er anvendt  

 til Anlæget af Banen.
Der forbeholdes Staten Valget mellem disse to  

 Overdragelsesmaader, og kan der i begge Tilfælde efter uvillige Mænds Skøn  

 fradrages i Vederlaget et passende Beløb, saafremt Banen med Tilbehør ikke  

 paa Overdragelsens Tid i enhver Henseende findes i fuldstændig og vel  

 vedligeholdt Stand.
Regeringen skal imidlertid være berettiget til inden det ovennævnte  

 Tidspunkt af fordre sig Banen overdraget efter de ovenanførte Bestemmelser,  

 saafremt Driften uden uafvendelig Nødvendighed og uden Regeringens Samtykke  

 afbrydes, ligesom Regeringen i et saadant Tilfælde ogsaa skal være berettiget  

 til at etablere en midlertidig Drift for Bevillingshavernes Regning og paa  

 deres Risiko og vedblive dermed, indtil Bevillingshaverne paa fyldestgørende  

 Maade godtgør at være i Stand til selv at fortsætte Driften.
Mod det af  

 Regeringen for den midlertidige Drift aflagte Regnskab kan der ikke med  

 Retsvirkning rejses nogen Indsigelse af Bevillingshaverne.
§ 35 I Tilfælde af Meningsulighed mellem Ministeren og Bevillingshaverne om,  

 hvorledes Banens Nettoudbytte skal beregnes, skal Sagen i Mangel af  

 almindelig Overenskomst afgøres ved Voldgift.
I dette Øjemed vælger hver af  

 Parterne en Voldgiftsmand.
Naar disse Mænd bliver enige om en Afgørelse, er  

 denne forbindende for begge Parter, men bliver de ikke enige, tilkalder  

 Ministeren en i de paagældende Forhold særlig kyndig Mand, ved hvis Afgørelse  

 det da skal have sit endelige Forblivende.
Denne skal ved sin Afgørelse ikke  

 være bunden til at tage en af Parternes Paastande til Følge eller til at  

 vælge mellem de tvende Voldgiftsmænds Kendelser.
Ved Voldgiftskendelsen  

 bestemmes det tillige, hvilken af Parterne der skal bære Udgifterne ved  

 Voldgiften.
 VII.
 Nærværende Bevilling skal samtidig med, at den normalsporede Bane aabnes  

 for Driften, overdrages til et Selskab, der repræsenterer Andelshaverne i  

 Banen, og som indtræder i alle de oprindelige Bevillingshavere tilkommende  

 Rettigheder og paahvilende Forpligtelser.
 Det forbeholdes Ministeren efter Forslag af Bevillingshaverne at fastsætte  

 de fornødne Bestemmelser for et saadant Selskab, derunder Regeringens Andel i  

 og Kontrol med Bestyrelsen af Selskabets Anliggender, Banens og Driftens  

 Bestyrelse m.v.
Selskabets Aktier maa ikke udstedes til eller transporteres til  

 Ihændehaveren, men skal lyde paa Navn og noteres i Selskabets Bøger.
De  

 Aktier, der tilhører private, kan naar som helst indkaldes af Selskabet til  

 Indløsning med deres Paalydende, saa længe Stat eller Kommune ogsaa er  

 Aktiehaver i Selskabet.
Er hverken Stat eller Kommune længere Aktiehaver i  

 Selskabet, skal Indløsningsretten tilkomme Staten i Forening med de Kommuner,  

 der oprindelig har haft Aktier i Selskabet.
§ 37 Med hensyn til Bevillingens Fortolkning skal Bevillingshaverne være  

 underkastede Ministerens Kendelse.
 Hvorefter alle vedkommende sig allerunderdanigst have sig at rette.
 Givet paa Amalienborg, den 3die November  

 1919.
 Under Vor Kongelige Haand og Segl.
 Christian R.
(L.S.) Hassing Jørgensen.
 Hvilket herved bringes til almindelig Kundskab.
 Ministeriet for offentlige Arbejder, den  

 10de November 1919.
 Hassing Jørgensen.
 /Knud Gregersen.
 Fm.
