Nr BTL 135 Betænkning over Forslag til lov om ændring af lov om  

 arbejdsmarkedsuddannelser (Godtgørelse)   

 Nr L 135 1987-88, 1. samling Afgivet af Arbejdsmarkedsudvalget Afgivet: 19880226 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
Der er af arbejdsministeren stillet ændringsforslag, hvorom henvises til de ledsagende bemærkninger.
Herefter indstiller et flertal (udvalget med undtagelse af Fremskridtspartiets medlem) lovforslaget til vedtagelse med det af arbejdsministeren stillede ændringsforslag.
Et mindretal (Fremskridtspartiets medlem af udvalget) indstiller lovforslaget til vedtagelse, med vil stemme imod det af arbejdsministeren stillede ændringsforslag.
Baggrunden for mindretallets stillingtagen er, at det under udvalgsbehandlingen er oplyst, at lovforslaget vil indebære offentlige besparelser, og derfor ønsker mindretallet, at lovforslaget træder i kraft snarest.
 De oplysninger, mindretallet har lagt afgørende vægt på, er følgende:
 VTP-ordningen (virksomhedstilpasningskurser) påbegyndtes ca. 15.
 september 1986. I 1987 kostede den skatteyderne 13,6 mio. kr.
Hvis gældende regler opretholdes, forventes den i 1988 at koste ca. 57 mio. kr. og i 1989 henved 120 mio. kr.
En sådan gøgeunge bør slagtes.
Men når det ikke kan opnå flertal, må man i al fald støtte, at den bliver stækket, og efter ministerens oplysninger til udvalget kan man forvente, at udgifterne bliver halveret fra den dag, den nye lov træder i kraft.
Ændringsforslag Til § 2 Af arbejdsministeren, tiltrådt af et flertal (udvalget med undtagelse af FP):
 1) Datoen »1. marts« ændres til: »1. april«.
Bemærkninger Til nr. 1 Ifølge lovforslaget finder de ændrede godtgørelsesregler anvendelse for kurser, der påbegyndes efter lovens ikrafttræden.
Med henblik på at give såvel virksomhederne og skolerne som Direktoratet for Arbejdsmarkedsuddannelserne mulighed for at få kendskab til de ændrede godtgørelsesregler i god tid inden afholdelse af VTP-kurser efter de nye regler er der behov for at udsætte ikrafttrædelsesdatoen til 1. april 1988.
Jytte Andersen (S) Bakholt (S) Søren B.
Jørgensen (S) nfmd.
Hans Strunge (S) Kaj Poulsen (S) Tommy Dinesen (SF) Lilli Gyldenkilde (SF) Ole Henriksen (SF) Bo Kristensen (KF) fmd.
Svend Åge Petersen (KF) Kirkegaard (KF) Pia Christmas-Møller (KF) Bjørn Elmquist (V) Skrumsager Skau (V) Bollmann (CD) Glistrup (FP) Jørgen Estrup (RV) Partierne KRF og FK havde ikke medlemmer i udvalget.
