Klage  

 over for sen operation af blodprop i det ene ben og manglende fjernelse af  

 blodprop i det andet ben Patientklagenævnet fandt grundlag for kritik af  

 overlæge A´s behandling og journalføring den 2. og den 3. januar 2002 og  

 grundlag for kritik af overlæge B´s journalføring den 3. januar 2002.
Det var nævnets vurdering, at patienten før  

 indlæggelsen havde alvorlige symptomer på kritisk blodforsyning til venstre  

 ben, og der blev beskrevet tab af følesansen.
Overlæge A burde have beskrevet  

 de fund, der lå til grund for hans vurdering af, om operationen skulle  

 udføres  

 akut eller den følgende dag.
Nævnet fandt, at overlæge A burde have ordineret  

 en udtrykkelig plan for observation, indtil operationen blev udført, og at  

 der  

 burde have været udført måling af ankeltryk.
Operationen udførtes den 3. januar 2002 af overlæge A i  

 samarbejde med en anden overlæge.
Nævnet fandt, at overlæge A´s journalføring  

 var utilstrækkelig, idet det ikke blev journalført, at der blev fjernet  

 blodpropper i venstre ben.
Det fremgik af anæstesiskemaet, at det højre ben  

 var  

 hvidt og uden puls ved operationens afslutning.
Nævnet fandt grundlag for  

 kritik af behandlingen, idet overlæge A burde have foretaget undersøgelse af  

 benenes tilstand, inden operationens afslutning og have reopereret  

 umiddelbart  

 ved tegn på manglende blodforsyning.
Den 3. januar 2002 blev patienten overført til intensiv  

 afdeling til observation og behandling efter operationen.
Det var nævnets  

 vurdering, at overvågningen efter operationen var mangelfuld, idet der ikke  

 blev foretaget tilstrækkelig kontrol af den karmæssige status herunder  

 eventuelt ved måling af ankeltrykket.
 Nævnet fandt herefter anledning til kritik af, at  

 overlæge A, som opererende læge, havde undladt at sikre sig, at der var  

 blodtilførsel til benene i forløbet efter operationen.
Det var nævnets vurdering, at overlæge B i forbindelse  

 med operationen den 3. januar 2002 burde have anført i journalen, at der var  

 foretaget en vurdering af blodforsyningen til patientens venstre ben.
Nævnet  

 fandt derfor grundlag for kritik af overlæge B´s journalføring af  

 behandlingen  

 den 3. januar 2002.
