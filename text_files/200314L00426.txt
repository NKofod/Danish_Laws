Betænkning afgivet af Retsudvalget den 29. april 2004 Betænkning over Forslag til lov om  

 ændring af straffeloven, retsplejeloven,  

  

 markedsføringsloven og ophavsretsloven (It-kriminalitet m.v.) [Af  

 justitsministeren (Lene Espersen)] 1. Udvalgsarbejdet Lovforslaget blev fremsat den 5. november 2003 og var til 1.  

 behandling den 18. november 2003. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 20. december 2002 dette udkast til  

 udvalget, jf. alm. del  bilag 467, 2002-03. Den 13. november 2003  

 sendte  

 justitsministeren de indkomne høringssvar samt et notat herom til udvalget.
Teknisk gennemgang Justitsministeren og embedsmænd fra Justitsministeriet har den  

 4. december 2003 foretaget en teknisk gennemgang af lovforslaget over for  

 udvalget.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra:
Brancheorganisationen ForbrugerElektronik, DR JURA, Henning Petersen, København, ITEK, Scandinavian TV Organisation against Piracy  STOP, Telekommunikationsindustrien i Danmark, TDC Kabel TV og Unispeed a/s.
Justitsministeren har over for udvalget kommenteret de  

 skriftlige henvendelser til udvalget med undtagelse af 3 henvendelser, som  

 forventes kommenteret inden 2. behandling.
En af henvendelserne til udvalget  

 og  

 justitsministerens kommentar hertil er optrykt som bilag til betænkningen.
Deputationer Endvidere har Telekommunikationsindustrien i Danmark og Unispeed  

 a/s mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 28 spørgsmål til justitsministeren til  

 skriftlig besvarelse, som denne har besvaret med undtagelse af  

    

  

 3, som forventes besvaret inden 2.  

 behandling.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Et mindretal i udvalget (S, SF og RV) bemærker, at dette  

 mindretal kan støtte forslaget, da det strafferetlige værn hermed fremrykkes  

 ved it-kriminalitet, og der herved opnås øget parallelitet til anden  

 sammenlignelig  

 kriminalitet.
Under udvalgsarbejdet har S, SF og RV hæftet sig ved, at  

 piratdekodere ikke er omfattet sammen med øvrige adgangsmidler under  

 henvisning  

 til, at der ikke er noget grundlag for at vurdere nødvendigheden heraf.
S, SF  

 og RV finder, at der logisk bør være overensstemmelse mellem misbrug af  

 adgangsmidler og disses strafferetlige værn.
Samtidig er Retsudvalget blevet  

 gjort opmærksom på, at der eksisterer misbrug af ikke uvæsentligt omfang.  

 Derfor er ministeren i spørgsmål 22 blevet bedt om at udarbejde samt  

 kommentere  

 et ændringsforslag, som inkluderer piratdekodere i lovforslaget.
I  

 ministerens  

 svar anføres, at dette vil kræve juridiske overvejelser, hvilket S, SF og RV  

 accepterer,  

 hvorfor S, SF og RV undlader at fremsætte et sådant ændringsforslag i klar  

 forventning om, at justitsministeren vil foretage disse juridiske  

 overvejelser  

 og vende tilbage til Folketinget med en løsning af problemstillingen.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 55 Bilagsnr.
Titel 1 Høringssvar samt høringsnotat fra justitsministeren 2 Henvendelse af 13/11-03 fra Henning Petersen, København N 3 Spm. 1 om kommentar til henvendelsen af 13/11-03 fra  

 Henning Petersen, København N, til justitsministeren 4 Udkast til tidsplan over udvalgets behandling af  

 lovforslaget 5 Spm. 2 om oversendelse af en samlet oversigt over de i  

 forslaget foreslåede ændringer i strafferammer, til justitsministeren 6 Henvendelse af 26/11-03 fra Telekommunikationsindustrien  

 i Danmark 7 Spm. 3 om kommentar til henvendelse af 26/11-03 fra  

 Telekommunikationsindustrien i Danmark, til justitsministeren 8 Svar på spm. 2 om oversendelse af en samlet oversigt over  

 de i forslaget foreslåede ændringer i strafferammer, fra justitsministeren 9 Tidsplan for udvalgets behandling af lovforslaget 10 Spm. 4 om den foreslåede ændring af markedsføringslovens  

 § 10 (industrispionage), til justitsministeren Spm. 5 om anvendelsesområdet for § 293, stk. 2  

 (beskyttelse af it-systemer mod angreb), til justitsministeren 11 Svar på spm. 1 om kommentar til henvendelsen af 13/11-03  

 fra Henning Petersen, København N, fra justitsministeren 12 Svar på spm. 3 om kommentar til henvendelse af 26/11-03  

 fra Telekommunikationsindustrien i Danmark, fra justitsministeren 13 Spm. 6 om status for udmøntning af bemyndigelsen i  

 terrorloven om registrering og opbevaring af oplysninger om teletrafik, til  

 justitsministeren 14 Svar på spm. 4 om den foreslåede ændring af  

 markedsføringslovens § 10 (industrispionage), fra justitsministeren Svar på spm. 5 om anvendelsesområdet for § 293, stk. 2  

 (beskyttelse af it-systemer mod angreb), fra justitsministeren 15 Spm. 7 om, i hvilket omfang man kan pålægge mindre  

 udbydere, der slet ikke har faciliteter, der kan gemme de pågældende  

 oplysninger, at indføre nye it-systemer, til justitsministeren Spm. 8 om, i hvilket omfang man kan pålægge mindre  

 udbydere, der slet ikke har faciliteter, der kan gemme de pågældende  

 oplysninger, at få faciliteterne hos en større udbyder, til justitsministeren Spm. 9 om, i hvilket omfang man kan pålægge større  

 udbydere, der skal foretage programændringer for at gennemføre strakssikring,  

 at foretage disse, til justitsministeren Spm. 10, om der også er større systemer, der ikke har  

 mulighed for at udvikle muligheden for at foretage strakssikring af flygtige  

 e-mails eller smser, til justitsministeren Spm. 11, om der vil blive indført minimumsregler, så en  

 meget lille udbyder, f.eks. en rockerforening, ikke kan pålægges  

 strakssikring, til justitsministeren Spm. 12 om, hvilke regelsæt der gælder for videregivelse  

 af oplysninger fra små udbydere til store udbydere, til justitsministeren 16 Spm. 13 om ministerkommentar til artikel i Computerworld  

 af 16/1-04: »E-mailovervågning gælder ikke webmail«, til justitsministeren 17 Svar på spm. 6 om status for udmøntning af bemyndigelsen  

 i terrorloven om registrering og opbevaring af oplysninger om teletrafik, fra  

 justitsministeren 18 Spm. 14 om kommentarer til udkast til ændringsforslag  

 vedrørende forslaget om hastesikring, til justitsministeren Spm. 15 om, hvordan ministeren forholder sig til  

 hovedindholdet af udkastet til ændringsforslag, nemlig at der fastsættes  

 nærmere regler om indholdet af udbydernes forpligtelser, for så vidt angår  

 hastesikring, til justitsministeren Spm. 16, om ministeren vil være indstillet på med et  

 betænkningsbidrag eller på anden tilsvarende vis at præcisere indholdet af  

 den foreslåede bestemmelse om hastesikring, til justitsministeren 19 Svar på spm. 11, om der vil blive indført minimumsregler,  

 så en meget lille udbyder, f.eks. en rockerforening, ikke kan pålægges  

 strakssikring,  

 fra justitsministeren Svar på spm. 13 om ministerkommentar til artikel i  

 Computerworld af 16/1-04: »E-mailovervågning gælder ikke webmail«", fra  

 justitsministeren 20 Svar på spm. 7 om, i hvilket omfang man kan pålægge  

 mindre udbydere, der slet ikke har faciliteter, der kan gemme de pågældende  

 oplysninger,  

 at indføre nye it-systemer, fra justitsministeren Svar på spm. 8 om, i hvilket omfang man kan pålægge  

 mindre udbydere, der slet ikke har faciliteter, der kan gemme de pågældende  

 oplysninger,  

 at få faciliteterne hos en større udbyder, fra justitsministeren Svar på spm. 9 om, i hvilket omfang man kan pålægge  

 større udbydere, der skal foretage programændringer for at gennemføre  

 strakssikring,  

 at foretage disse, fra justitsministeren Svar på spm. 10, om der også er større systemer, der ikke  

 har mulighed for at udvikle muligheden for at foretage strakssikring af  

 flygtige e-mails eller smser, fra justitsministeren Svar på spm. 12, om hvilke regelsæt der gælder for  

 videregivelse af oplysninger fra små udbydere til store udbydere, fra  

 justitsministeren Svar på spm. 14 om kommentarer til udkast til  

 ændringsforslag vedrørende forslaget om hastesikring, fra justitsministeren Svar på spm. 15 om, hvordan ministeren forholder sig til  

 hovedindholdet af udkastet til ændringsforslag, nemlig at der fastsættes  

 nærmere  

 regler om indholdet af udbydernes forpligtelser, for så vidt angår  

 hastesikring, fra justitsministeren Svar på spm. 16, om ministeren vil være indstillet på med  

 et betænkningsbidrag eller på anden tilsvarende vis at præcisere indholdet af  

 den foreslåede bestemmelse om hastesikring, fra justitsministeren 21 1. udkast til betænkning 22 Henvendelse af 4/2-04 fra Unispeed a/s 23 Henvendelse af 6/2-04 fra Unispeed a/s 24 Spm. 17 om kommentar til henvendelse af 6/2-04 fra  

 Unispeed a/s, til justitsministeren 25 Meddelelse om eventuel afholdelse af et fællesmøde 26 Henvendelse af 19/2-04 fra Unispeed a/s 27 Svar på spm. 17 om kommentar til henvendelse af 6/2-04  

 fra Unispeed a/s, fra justitsministeren 28 Spm. 18 om kommentar til henvendelse af 19/2-04 fra  

 Unispeed a/s, til justitsministeren 29 Svar på spm. 18 om kommentar til henvendelse af 19/2-04  

 fra Unispeed a/s, fra justitsministeren 30 Henvendelse af 18/3-04 fra Scandinavian TV Organisation  

 against Piracy  Stop 31 Spm. 19 om kommentar til henvendelse af 18/3-04 fra  

 Scandinavian TV Organisation against Piracy  Stop, til  

 justitsministeren 32 Spm. 20, om piratdekodere er omfattet af lovforslaget,  

 til justitsministeren 33 Brev af 12/3-04 fra justitsministeren 34 Materiale fra foretræde fra Scandinavian TV Organisation  

 against Piracy  Stop den 31/3-04 35 Spm. 21 om kommentar til materiale modtaget i forbindelse  

 med et foretræde fra Scandinavian TV Organisation against Piracy  Stop  

 den  

 31/3-04, til justitsministeren Spm. 22, om ministeren vil yde teknisk bistand til et  

 ændringsforslag, som indebærer, at piratdekodere bliver omfattet af  

 lovforslaget, til justitsministeren 36 Tidsplan for den videre behandling af forslaget 37 Spm. 23 om afgrænsningen af udbydere af teletjenester,  

 til justitsministeren 38 Svar på spm. 19 om kommentar til henvendelse af 18/3-04  

 fra Scandinavian TV Organisation against Piracy  Stop, fra  

 justitsministeren Svar på spm. 20, om piratdekodere er omfattet af  

 lovforslaget, fra justitsministeren 39 Henvendelse af 2/4-04 fra Brancheorganisationen  

 ForbrugerElektronik 40 Spm. 24 om kommentar til henvendelse af 2/4-04 fra  

 Brancheorganisationen ForbrugerElektronik, til justitsministeren 41 Henvendelse af 15/4-04 fra Scandinavian TV Organisation  

 against Piracy  Stop 42 Spm. 25 om kommentar til henvendelse af 15/4-04 fra  

 Scandinavian TV Organisation against Piracy  Stop, til  

 justitsministeren 43 Bilaget (spm. 26) tilbagetaget 44 Svar på spm. 21 om kommentar til materiale modtaget i  

 forbindelse med et foretræde fra Scandinavian TV Organisation against Piracy  

  Stop den 31/3-04, fra justitsministeren Svar på spm. 22, om ministeren vil yde teknisk bistand  

 til et ændringsforslag, som indebærer, at piratdekodere bliver omfattet af  

 lovforslaget, fra justitsministeren Svar på spm. 23 om afgrænsningen af udbydere af  

 teletjenester, fra justitsministeren Svar på spm. 24 om kommentar til henvendelse af 2/4-04  

 fra Brancheorganisationen ForbrugerElektronik, fra justitsministeren 45 Svar på spm. 25 om kommentar til henvendelse af 15/4-04  

 fra Scandinavian TV Organisation against Piracy  Stop, fra  

 justitsministeren 46 Henvendelse af 26/4-04 fra ITEK 47 Spm. 27 om kommentar til henvendelse af 26/4-04 fra ITEK,  

 til justitsministeren 48 2. udkast til betænkning 49 Henvendelse af 26/4-04 fra TDC Kabel TV 50 Spm. 28 om kommentar til henvendelse af 26/4-04 fra TDC  

 Kabel TV, til justitsministeren 51 Henvendelse af 27/4-04 fra DR JURA 52 Spm. 29 om kommentar til henvendelse af 27/4-04 fra DR  

 JURA, til justitsministeren Bilag 2 En henvendelse til udvalget og justitsministerens  

 kommentar hertil Henvendelsen fra Telekommunikationsindustrien i Danmark jf.
L 55  

  bilag 6, og justitsministerens kommentarer hertil, jf.
L 55   

 bilag 12, er  

 optrykt efter ønske fra udvalget.
 Henvendelsen fra Telekommunikationsindustrien,  

 Danmark (modtaget 26. november 2003):
 TI henviser til branchens bemærkninger til det oprindelige  

 lovudkast (TI's høringssvar af 30. april 2003 til Justitsministeriet).
Det fremsatte lovforslag er ændret i forhold til det oprindelige  

 udkast på en række punkter.
TI finder dog, at lovforslaget på visse punkter  

 fortsat er problematisk for telebranchen.
TI vil i det følgende redegøre for,  

 på hvilke punkter der efter TI's opfattelse er behov for  

 justeringer/ændringer  

 af lovteksten og/eller de tilhørende bemærkninger.
1. Typer af data, som kan omfattes af et pålæg Et pålæg om hastesikring kan omfatte alle typer data, som er i  

 teleudbyderens besiddelse på tidspunktet for meddelelsen af pålægget.
Også  

 data, som alene opbevares ganske midlertidigt kan således være omfattet af et  

 pålæg.
Som eksempel nævnes på s. 54 i bemærkningerne til lovforslaget  

 E-mails,  

 som kun opbevares i udbyderens system indtil kunden henter dem ned på sin  

 computer.
 TI finder det problematisk, at teleudbyderne skal være i stand  

 til at sikre (og siden udlevere) data, som kun opbevares ganske flygtigt i  

 udbydernes systemer, dels fordi systemerne ikke er indrettet hertil, og dels  

 fordi det formentlig vil være af tvivlsom værdi for politiet at sikre  

 adgangen  

 til de normalt meget få data, der tilfældigvis er tilgængelige i systemerne  

 netop på det tidspunkt, hvor pålægget meddeles (det vil i praksis sige når  

 pålægget efterkommes hos udbyderen).
Dette kan illustreres med følgende eksempel: Kunden kan via sin  

 mobiltelefon sende/modtage SMS og MMS-beskeder (tekst- og billedbeskeder).  

 Indholdet af en SMS/MMS-besked opbevares kun i udbyderens systemer indtil den  

 pågældende besked er afleveret på modtagerens mobiltelefon, dvs. normalt kun  

 få  

 sekunder.
Det betyder, at en hastesikring af indholdet af SMS/MMS typisk kun  

 vil omfatte én enkelt eller ganske få SMS/MMS.
 På den baggrund består der efter TI's opfattelse et misforhold  

 mellem den gevinst der opnås ved sikring af disse få SMS/MMS og de  

 omkostninger, der er forbundet med at indrette systemerne, så det er muligt  

 at  

 imødekomme et konkret pålæg, hvis det skulle forekomme.
Det kan i den forbindelse oplyses, at udbyderne vil skulle  

 investere store beløb i nyt software for at kunne foretage hastesikring af  

 SMS/MMS på udbyderens centraler.
På centraler leveret af Nokia er det på  

 nuværende tidspunkt slet ikke muligt at skaffe software, der muliggør sikring  

 af indholdet af MMS.
 Samme synspunkter gør sig for så vidt gældende for sikring af  

 E-mails, der kun opbevares på internetudbyderens server indtil kunden vælger  

 at  

 slette dem, idet det dog kan anføres, at E-mails typisk vil være i udbyderens  

 system i en lidt længere periode end SMS/MMS, idet de fleste kunder typisk  

 ikke  

 henter (dvs. åbner) deres E-mails løbende, men f.eks. kun gør det én gang  

 dagligt.
 TI's skal med henvisning til branchens høringssvar fastholde, at  

 data som kun opbevares ganske midlertidigt i udbydernes systemer, ikke bør  

 kunne omfattes af et pålæg om hastesikring.
 I er således uenig med Justitsministeriet, som på side 54 i  

 bemærkningerne til lovforslaget anfører, at det afgørende efter ministeriets  

 opfattelse må være, om de pågældende data er i udbyderens besiddelse på det  

 tidspunkt, hvor pålægget gives, uanset om opbevaringen alene er af  

 midlertidig  

 karakter.
 En så vidtgående fortolkning af bestemmelsen har efter TI's  

 opfattelse ikke støtte i den bagvedliggende regel i konventionen om  

 IT-kriminalitet (konventionens artikel 16).
 I den forklarende rapport til konventionen forudsættes således,  

 at et pålæg om hastesikring alene kan rettes mod allerede eksisterende data,  

 som opbevares i et computersystem hos den dataansvarlige (se bl.a. rapportens  

 pkt. 152, 159 og 161). Desuden forudsættes det, at bestemmelsen ikke kan  

 forpligte udbyderen til at gemme sådanne flygtige data, som opbevares så  

 kortvarigt, at de ikke med rimelighed kan forventes sikret i henhold til et  

 pålæg (rapportens pkt. 153).  

    

  

 Af  

 sidstnævnte pkt. 153 fremgår det samtidig tydeligt, at bestemmelsen om  

 hastesikring generelt ikke kan forpligte udbyderne til at implementere nye  

 tekniske systemer.
 TI skal på baggrund af ovenstående opfordre til, at det  

 præciseres i bemærkningerne til lovforslaget, at bestemmelsen ikke forpligter  

 udbyderne til at sikre muligheden for hastesikring af data, som alene  

 opbevares  

 kortvarigt i udbyderens systemer.
2. Afgrænsning af pålægget om hastesikring TI noterer sig med tilfredshed, at det i forhold til det  

 oprindelige udkast nu fremgår af selve lovteksten, at politiet skal anføre  

 præcist, hvilke data der skal sikres og i hvilket tidsrum de skal sikres  

 (sikringsperioden). TI forudsætter, at dette skal forstås således, at  

 politiet  

 skal udpege den eller de bestemte kunder, pålægget rettes mod.
TI forudsatte i sit høringssvar, at en anmodning om hastesikring  

 af data fremsættes skriftligt.
Dette kommenteres hverken i ministeriets  

 høringsnotat eller i bemærkningerne til lovforslaget.
 Efter TI's opfattelse er bør det være en formel betingelse, at  

 et pålæg om hastesikring meddeles skriftligt.
 Dels udgør politiets skriftlige anmodning selve det juridiske  

 grundlag for den behandling af data, som hastesikringen i sig selv er udtryk  

 for, dels vil et skriftlighedskrav mindske risikoen for en efterfølgende  

 tvist  

 mellem udbyderen og politiet om, hvad pålægget om hastesikring nøjagtig  

 omfattede.  

 En anden væsentlig begrundelse for at kræve skriftlighed er, at udbyderen  

 efter  

 § 786a, stk. 3 kan straffes for ikke at opfylde et pålæg om hastesikring.
 TI skal opfordre til, at der indsættes et krav i lovteksten om  

 at et pålæg om hastesikring skal meddeles skriftligt.
3. Hvor gamle data kan være omfattet af et  

 pålæg om hastesikring? Det fremgår af bemærkningerne til lovforslaget, at et pålæg om  

 hastesikring af data kan omfatte alle elektroniske data i udbyderens  

 besiddelse, uanset hvor gamle disse data måtte være.
 I forhold til det oprindelige lovudkast er det nu tilføjet i  

 lovteksten, at politiet er forpligtet til at afgrænse pålægget til alene at  

 omfatte de data, der er nødvendige for den konkrete efterforskning  

 (proportionalitetskrav). Tidligere fremgik kravet alene af bemærkningerne.
Proportionalitetskravet er ikke et entydigt krav og udbyderne  

 har ingen mulighed for at kontrollere, om politiet i en konkret sag har  

 overholdt kravet.  

    

  

 TI's frygt for, at  

 politiet vil rette pålægget mod alle tilgængelige data i udbyderens systemer  

 består for så vidt fortsat.
Det skal i den forbindelse dog bemærkes, at  

 udbyderne efter lovforslaget kan kræve betaling for at gennemføre et pålæg om  

 hastesikring, hvilket må ventes at ville begrænse denne tendens.
 Som anført i TI's høringssvar er konsekvensen af, at der ikke  

 gælder nogen øvre grænse for hvor gamle data, som skal kunne sikres, at  

 udbyderne vil være forpligtede til at ændre deres systemer, så det bliver  

 muligt at sikre/opbevare alle data, som findes i udbydernes systemer i ekstra  

 90 dage.
Som eksempel kan nævnes trafikdata, som normalt opbevares i 5  

 år.
Med den nuværende formulering af bestemmelsen skal udbyderne være i stand  

 til at gemme trafikdata i 5 år og 90 dage.
Justitsministeriet oplyser i høringsnotatet s. 15, at det netop  

 er formålet med bestemmelsen at give mulighed for at sikre bevaringen af  

 relevante data, som ellers stod for at skulle slettes.
Ministeriet forholder  

 sig ikke direkte til TI's forslag om indsættelse af en øvre grænse for hvor  

 gamle data, som skal kunne hastesikres.
TI er enig med Justitsministeriet i, at det netop er formålet  

 med bestemmelsen at sikre bevarelsen af data, der netop stod for at skulle  

 slettes.
TI finder imidlertid, at det vil være uforholdsmæssigt  

 omkostningsfuldt og helt unødvendigt, hvis udbyderne skal forpligtes til at  

 investere i software/systemer, der sætter dem i stand til at sikre/gemme data  

 i  

 alle systemer i ekstra 90 dage, uanset alder.
Det er TI's erfaring, at  

 politiet  

 i praksis meget sjældent har behov for data, der er flere år gamle.
TI henviser i den forbindelse til, at hastesikring efter  

 ordlyden af konventionens artikel 16, stk. 1 fortrinsvis tænkes anvendt i  

 tilfælde, hvor der er grund til at antage, at dataene er særligt udsat for at  

 gå tabt eller blive ændret.
I pkt. 161 i den forklarende rapport til  

 konventionen nævnes som eksempel situationer, hvor dataene gemmes i en meget  

 kort periode, f.eks. som følge af en firmapolitik eller fordi det medie,  

 hvorpå  

 dataene opbevares løbende overskrives med nye data.
Efter TI's opfattelse taler meget således for, at udbyderne ikke  

 forpligtes til at være i stand til at sikre (opbevare) data af en vis alder i  

 yderligere 90 dage.
Som minimum bør det sikres, at data aldrig vil skulle  

 opbevares i mere end 5 år og at udbyderne dermed ikke forpligtes til at  

 indføre  

 systemer, der understøtter et sådant krav.
4. Videregivelse af trafikdata om andre  

 udbydere Forpligtelsen til at videregive trafikdata om andre udbydere,  

 hvis net/tjenester har været anvendt i forbindelse med den elektroniske  

 kommunikation, som er omfattet af hastesikring, er uændret i forhold til  

 lovudkastet.
Trods TI's opfordring hertil er der hverken i lovforslaget eller  

 i de tilhørende bemærkninger givet nogen form for anvisning på, hvordan  

 udbyderne i praksis skal sørge for videregivelse af trafikdata om andre  

 udbydere.
Det står således fortsat åbent, om den udbyder pålægget retter sig  

 mod, er forpligtet til at gennemgå alle de data, der skal sikres i medfør af  

 pålægget.
Som det fremgår af pkt. 3 kan et pålæg omfatte store mængder data.
TI henviser i den forbindelse til, at det fremgår af pkt. 169 i  

 den forklarende rapport, at den kompetente myndighed (dvs. politiet) nærmere  

 skal angive den type trafikdata, der skal videregives af udbyderen.
Dette ses  

 ikke være afspejlet i det danske lovforslag.
TI savner således fortsat en anvisning på, hvorledes denne del  

 af bestemmelsen i praksis skal efterleves.
Det er i den forbindelse  

 væsentligt,  

 at overtrædelse af bestemmelsen straffes med bøde.
 TI skal opfordre til, at det i bemærkningerne til lovforslaget  

 anføres, hvorledes videregivelse af trafikdata vedrørende andre udbydere, i  

 praksis skal finde sted.
5. Implementeringsperiode TI kan konstatere, at bestemmelsen efter forslaget skal træde i  

 kraft dagen efter offentliggørelsen i Lovtidende.
Den nuværende udformning af lovforslaget indebærer som nævnt  

 bl.a. et krav om at udbydernes systemer skal understøtte muligheden for  

 sikring/opbevaring i yderligere 90 dage af alle former for data, som aktuelt  

 opbevares hos udbyderen.
Situationen vil typisk være den, at der foretages  

 løbende  

 automatisk sletning af alle data over en vis alder, og at et pålæg om  

 hastesikring af data reelt indebærer krav om beskyttelse mod den  

 rutinemæssige  

 sletning.
 Efter TI's opfattelse er der behov for, at loven først træder i  

 kraft efter en vis passende implementeringsperiode, så udbyderne får mulighed  

 for at gennemføre de nødvendige ændringer i systemer og administrative  

 procedurer  

 forud for ikrafttrædelsen.
Justitsministeren kommentarer af 22. december  

 2003 til henvendelsen fra Telekommunikations-industrien Spørgsmål nr. 3:
Ministeren bedes  

 kommentere henvendelsen modtaget den 26. november 2003 fra  

 Telekommunikationsindustrien,  

 jf.
L 55  bilag 6.
 Svar:
 I sin henvendelse til Retsudvalget anfører  

 Telekommunikationsindustrien (herefter »TI«), at lovforslaget  uanset  

 de  

 ændringer, som er foretaget i forhold til det lovudkast, der har været i  

 høring  

  efter TI´s opfattelse vil give anledning til problemer for  

 telebranchen.
 De synspunkter, TI fremkommer med i henvendelsen, omhandler  

 lovforslagets § 2, nr. 2. Med denne bestemmelse foreslås indsat en ny § 786 a  

 i  

 retsplejeloven, hvorefter politiet som led i en efterforskning, hvor  

 elektronisk  

 bevismateriale kan være af betydning, kan pålægge udbydere af telenet eller  

 teletjenester at foretage såkaldt hastesikring af elektroniske data.
Bestemmelsen har til formål at hindre, at elektroniske data, der  

 kan have betydning for efterforskningen, slettes som led i den normale drift  

 hos teleudbydere mv.
Bestemmelsen omhandler derimod ikke spørgsmålet om,  

 hvorvidt de pågældende data kan udleveres til politiet til brug i forbindelse  

 med efterforskningen.
Dette vil fortsat skulle afgøres efter retsplejelovens  

 kapitel om indgreb i meddelelseshemmeligheden, og der ændres ikke herpå med  

 lovforslaget.
1.  

  

 TI finder det for  

 det første problematisk, at et pålæg om hastesikring efter lovforslaget kan  

 omfatte  

 alle typer data, som er i teleudbyderens besiddelse på det tidspunkt, hvor  

 pålægget meddeles.
TI har i den forbindelse anført, at eksempelvis indholdet  

 af  

 SMS- eller MMS-beskeder kun opbevares i udbyderens systemer ganske  

 kortvarigt,  

 indtil den pågældende besked er afleveret på modtagerens mobiltelefon.
TI  

 fremfører samme synspunkter for så vidt angår e-mails, der kun opbevares på  

 udbyderens server, indtil kunden vælger at slette dem.
For e-mails vil der  

 dog  

 typisk være tale om opbevaring i en længere periode, end tilfældet er ved  

 SMS-  

 og MMS-beskeder.
 På den baggrund finder TI, at det i lovforslaget bør præciseres,  

 at bestemmelsen ikke forpligter udbyderne til at kunne foretage hastesikring  

 af  

 data, der alene opbevares i udbyderens systemer i en kortvarig periode.
 Justitsministeriet har til brug for besvarelsen vedrørende de  

 dele af TIs bemærkninger, der er af mere teknisk karakter, indhentet en  

 udtalelse fra Rigspolitichefen, Politiets Efterretningstjeneste (PET).
 I relation til spørgsmålet om, hvilke typer data der kan  

 omfattes af et pålæg om hastesikring, har Rigspolitichefen i sin udtalelse  

 anført følgende:
 »I den anledning skal PET bemærke, at PET ikke har konkret viden  

 om, i hvor lang tid en SMS/MMS opbevares i de forskellige udbyderes net.  

 Dette  

 vil formentlig variere fra udbyder til udbyder, herunder kan det have  

 betydning  

 om SMS/MMS beskeden afsendes fra en mobiltelefon eller via internettet.
Det skal endvidere bemærkes, at SMS og MMS beskeder alene vil  

 opbevares i få sekunder i udbyderens system, hvis modtageren er koblet til  

 mobiltelefonnettet.
Hvis modtagerens mobiltelefon ikke er koblet til  

 mobiltelefonnettet, vil SMS/MMS beskeder typisk blive opbevaret i udbyderens  

 system til de kan leveres, dvs. til modtageren kobles til mobiltelefonnettet.
 Den periode som udbyderen opbevarer en SMS/MMS i med henblik på  

 levering til en modtager, vil formentlig variere fra udbyder til udbyder.
For så vidt angår e-mails bemærkes, at det i høj grad er kunden,  

 der bestemmer, hvornår en e-mail ikke længere skal opbevares hos udbyderen.  

 En  

 e-mail opbevares hos udbyderen i en periode indtil kunden henter sine  

 e-mails.  

 Det forhold, at en kunde har hentet sine e-mails, er imidlertid ikke  

 ensbetydende  

 med, at e-mailen ikke længere opbevares hos udbyderen.
Dette vil bero på de  

 enkelte udbyderes tekniske opsætning.
En række udbydere giver eksempelvis  

 mulighed for, at man kan hente sine e-mails fra forskellige computere, men at  

 e-mailen først slettes hos udbyderen, når e-mailen hentes til en bestemt  

 computer.
Man kan derfor ikke efter PETs opfattelse lægge til grund, at  

 SMS/MMS beskeder generelt opbevares i meget kort tid hos udbyderne, ligesom  

 man  

 ikke kan lægge til grund, at e-mails opbevares i meget kort tid hos  

 udbyderne.« Justitsministeriet kan henholdes sig til det, Rigspolitichefen  

 har anført.
Justitsministeriet skal endvidere henvise til lovforslagets  

 almindelige bemærkninger, pkt. 7.3, hvoraf det fremgår, at det er  

 Justitsministeriets opfattelse, at både formålet med Cybercrime-konventionens  

 bestemmelse om hastesikring, som den foreslåede § 786 a i retsplejeloven skal  

 gennemføre, samt bemærkningerne i den forklarende rapport, der er knyttet til  

 konventionen, taler for, at det afgørende i relation til, hvilke data der kan  

 være genstand for et pålæg om hastesikring, er, om dataene er i udbyderens  

 besiddelse på tidspunktet, hvor pålægget meddeles udbyderen.
Efter den  

 forklarende rapport er der således ikke tvivl om, at det er hensigten, at  

 eksempelvis indholdet af e-mails skal kunne hastesikres, uanset at udbydernes  

 besiddelse af sådanne data i praksis er af mere midlertidig karakter.
 Justitsministeriet finder derfor ikke, at lovforslaget bør  

 ændres som foreslået af TI.
Udbydere af telenet eller teletjenester er efter lovforslaget  

 alene forpligtet til at sikre de oplysninger, der er i udbyderens besiddelse  

 på  

 det tidspunkt, hvor pålægget gives.
Bestemmelsen indebærer således, at  

 udbyderen straks efter pålæggets modtagelse skal fiksere de  

 oplysninger, der  

 måtte være til stede på det pågældende tidspunkt.
 Det afgørende for, om dataene skal hastesikres, er ikke, hvor  

 længe dataene faktisk opbevares, men derimod om dataene rent faktisk er i  

 udbyderens besiddelse i det øjeblik, hvor hastesikringen gennemføres.
 En udbyder, der har gennemført et hastesikringspålæg i  

 overensstemmelse med pålæg herom, har således iagttaget sine forpligtelser i  

 henhold til den foreslåede § 786 a, stk. 1, i retsplejeloven, selv om det  

 skulle forekomme, at udbyderen umiddelbart før sikringens faktiske  

 gennemførelse havde yderligere SMS- eller MMS-beskeder opbevaret på sit  

 system,  

 men hvor disse når frem til modtageren, inden pålægget effektueres, og dermed  

 forsvinder fra udbyderens besiddelse.
2.  

  

 TI har i sin  

 henvendelse endvidere anført, at det bør være en formel betingelse, at et  

 pålæg  

 om hastesikring meddeles skriftligt.
TI har i den forbindelse anført, at et  

 skriftlighedskrav vil mindske risikoen for efterfølgende uenighed om det  

 nærmere indhold af pålægget, og at der bør stilles krav om skriftlighed, idet  

 udbyderen efter § 786 a, stk. 4, kan straffes for ikke at opfylde et  

 hastesikringspålæg.
Justitsministeriet er enig i, at risikoen for, at der opstår  

 tvivl om indholdet af et pålæg om hastesikring, mindskes, når pålægges  

 meddeles  

 skriftligt.
Politiet vil således have en naturlig interesse i at meddele  

 pålæg  

 om hastesikring ved en skriftlig henvendelse til den pågældende teleudbyder.
Som anført af TI, følger det af den foreslåede § 786 a, stk. 4,  

 at en teleudbyders tilsidesættelse af sine forpligtelser i henhold til et  

 pålæg  

 om hastesikring kan straffes med bøde.
Straf kommer imidlertid kun på tale,  

 hvis anklagemyndigheden kan løfte bevisbyrden for, at den pågældende  

 teleudbyder  

 ikke har iagttaget et meddelt pålæg om hastesikring.
Denne bevisbyrde vil  

 efter  

 omstændighederne kunne være vanskelig at løfte, hvis der ikke foreligger et  

 skriftligt pålæg, der kan danne grundlag for en vurdering af, om  

 teleudbyderen  

 har begået en strafbar handling.
 Rigspolitichefen har i den udtalelse, Justitsministeriet har  

 indhentet til brug for besvarelsen, anført følgende herom:
 »I den anledning skal PET bemærke, at et pålæg om hastesikring  

 som udgangspunkt må forventes at blive meddelt skriftligt.
Der vil imidlertid være en række situationer, hvor det kan være  

 nødvendigt at meddele pålægget mundtligt.
Dette vil eksempelvis være  

 tilfældet  

 i de situationer, hvor behovet for at meddele pålægget opstår på et  

 tidspunkt,  

 hvor man ikke har adgang til politiets edb-systemer, eksempelvis i  

 forbindelse  

 med en ransagning hos en mistænkt, eller hvor man ved at afvente  

 udarbejdelsen  

 af det skriftlige pålæg risikerer at øjemedet forspildes.
Man skal endvidere være opmærksom på, at et krav om skriftlighed  

 forudsætter, at alle udbydere uanset størrelse til en hver tid på døgnet er i  

 stand til at modtage et skriftligt pålæg fra politiet.
Dette er ikke  

 tilfældet  

 i dag.« Justitsministeriet finder på den baggrund ikke anledning til at  

 foreslå, at der indsættes et skriftlighedskrav som en formel betingelse for  

 gyldigheden af et pålæg om hastesikring.
Justitsministeriet finder det  

 imidlertid naturligt, at politiet i de tilfælde, hvor pålæg om hastesikring  

 er  

 meddelt mundtligt, efterfølgende over for teleudbyderen skriftligt bekræfter  

 indholdet af det meddelte pålæg om hastesikring.
3.  

  

 I henvendelsen til  

 Retsudvalget har TI endvidere peget på, at der bør fastsættes en tidsmæssig  

 grænse, således at data, der er mere end eksempelvis 5 år gamle, ikke kan  

 omfattes af et pålæg om hastesikring.
TI har henvist til, at udbyderen ikke  

 har  

 mulighed for at kontrollere, om politiet overholder det krav om  

 proportionalitet, der er fremhævet i den foreslåede § 786 a, stk. 2. TI  

 frygter  

 således, at politiet vil rette et pålæg mod alle tilgængelige data med den  

 konsekvens, at udbyderne vil skulle ændre deres systemer.
 Justitsministeriet skal indledningsvis understrege, at det ikke  

 indgår som en del af den foreslåede bestemmelse om hastesikring, at den  

 enkelte  

 udbyder skal foretage kontrol af, om politiet i den konkret sag har afgrænset  

 pålægget til alene at vedrøre de oplysninger, der er relevante for den  

 pågældende  

 efterforskning.
Politiet skal efter den foreslåede § 786 a, stk. 2, afgrænse et  

 pålæg til alene at omfatte de data, der skønnes nødvendige for  

 efterforskningen.
Sikringsperioden skal endvidere være så kort som mulig og  

 kan  

 ikke overstige 90 dage.
Politiet skal efter forslaget afholde de  

 omkostninger, der  

 er forbundet med udbyderens gennemførelse af et pålæg om hastesikring, og  

 politiet vil ikke have nogen interesse i, som anført af TI, at gøre pålægget  

 generelt, medmindre det konkret er nødvendigt.
Spørgsmålet om, hvilke data der er af betydning for politiets  

 efterforskning, har ikke nødvendigvis sammenhæng med dataenes alder.  

 Gamle  

 data kan efter omstændighederne være lige så relevante for politiets  

 efterforskning som nyere data.
En bestemmelse, hvorefter data ikke kan være  

 genstand for pålæg om hastesikring, alene fordi de pågældende data har en vis  

 alder, stemmer således ikke overens med bestemmelsens formål om at sikre den  

 fortsatte eksistens af data, der kan være af betydning for politiets  

 efterforskning.
 TI anfører, at det vil være bekosteligt, hvis udbyderne skal  

 kunne gemme data i 5 år og 90 dage.
Justitsministeriet skal i den forbindelse fremhæve, at  

 hastesikringen som nævnt kun kan omfatte data, der i forvejen opbevares af  

 udbyderen.
Med hastesikringen er der således alene tale om, at udbyderen vil  

 skulle opretholde sin eksisterende opbevaring af de pågældende data i en  

 periode, der højst kan udgøre 90 dage.
 En situation som den TI omtaler, vil alene kunne forekomme, hvis  

 politiet har fundet det nødvendigt at udstrække et hastesikringspålæg længst  

 muligt (90 dage), og hvis pålægget samtidig omfatter data, der i forvejen har  

 været gemt i 5 år hos udbyderen.
Det skal hertil bemærkes, at hastesikring ikke kun kan ske ved  

 at gemme dataene i systemet, men også kan gennemføres ved at kopiere de  

 pågældende  

 data.
Det afgørende er, at dataene ikke slettes eller ændres.
 4.  

  

 TI har videre  

 anført, at der ikke i lovforslaget eller dettes bemærkninger er givet  

 anvisninger på, hvorledes udbyderne i praksis skal foretage den foreslåede  

 videregivelse af trafikdata om andre udbydere til politiet.
 TIs bemærkninger vedrører den foreslåede § 786 a, stk. 3, i  

 retsplejeloven, hvorefter det påhviler udbydere af telenet eller  

 teletjenester  

 som led i hastesikring uden ugrundet ophold at videregive trafikdata om andre  

 telenet- eller teletjenesteudbydere, hvis net eller tjenester har været  

 anvendt  

 i forbindelse med den elektroniske kommunikation, som kan være af betydning  

 for  

 efterforskningen.
Som det fremgår af lovforslagets almindelige bemærkninger, pkt.  

 7.3., er formålet med denne bestemmelse at give politiet mulighed for at  

 identificere og pålægge hver enkelt udbyder af telenet eller teletjenester at  

 sikre trafikdata i tilfælde, hvor der anvendes flere udbydere.
De  

 oplysninger,  

 som udbydere af telenet eller teletjenester efter forslaget skal videregive  

 til  

 politiet, er alene oplysninger om de såkaldte elektroniske stier, som føres  

 fra  

 den pågældende udbyder til en eller flere andre udbydere.
Herved sikres, at  

 politiet så hurtigt som muligt kan identificere samtlige udbydere, der har  

 været involveret i den kommunikation, som efterforskningen angår, hvorved det  

 undgås, at et elektronisk spor ender blindt hos en udbyder.
 Rigspolitichefen har om dette spørgsmål anført følgende i sin  

 udtalelse til Justitsministeriet:
»Det bemærkes hertil, at forslaget til retsplejelovens § 786 a,  

 stk. 3, naturligt må forstås således, at det påhviler udbyderne at gennemgå  

 alle data omfattet af hastesikringen med henblik på at identificere andre  

 udbydere.
Oplysningerne bør videregives til politiet i et elektronisk læsbart  

 format.« Justitsministeriet kan henholde sig til det, Rigspolitichefen  

 har anført.
5.  

  

 Endelig har TI i  

 sin henvendelse bemærket, at lovforslaget kræver ændringer af teleudbydernes  

 systemer og administrative procedurer, og at der derfor er behov for en vis  

 implementeringsperiode forud for lovens ikrafttræden.
TI har ikke nærmere  

 anført, hvilke ændringer der er tale om.
 Efter lovforslagets § 5 skal loven træde i kraft dagen efter  

 bekendtgørelsen i Lovtidende.
Justitsministeriet finder ikke, at de bemærkninger, der er  

 fremkommet i TIs henvendelse, giver anledning til at fravige den  

 foreslåede  

 ikrafttrædelsesdato.
Begrundelsen herfor er, at et hastesikringspålæg efter  

 sin  

 karakter ligner de indgreb, der i medfør af retsplejelovens § 780 kan  

 foretages  

 i meddelelseshemmeligheden, bortset fra at politiet ikke i medfør af et  

 hastesikringspålæg kan få oplysningerne udleveret fra udbyderne.
Ved indgreb  

 i  

 meddelelseshemmeligheden skal udbyderne på politiets anmodning både kunne  

 iværksætte en aflytning af telekommunikation samt give historiske  

 (bagudrettede) oplysninger om telekommunikation.
Ved hastesikring skal  

 udbyderne på politiets anmodning sikre de oplysninger om f.eks. en konkret  

 persons telekommunikation, som er i deres besiddelse, mod at blive slettet  

 eller ændret.
Der er i begge tilfælde tale om en konkret, afgrænset  

 forpligtelse.
Der er således ikke som ved logning i medfør af retsplejelovens  

 §  

 786, stk. 4, tale om en løbende forpligtelse for udbyderne til at registrere  

 og  

 opbevare oplysninger om telekommunikation.
 Det bemærkes i øvrigt, at Danmark først vil kunne ratificere  

 konventionen om Cybercrime, når bestemmelsen om hastesikring er trådt i  

 kraft.
