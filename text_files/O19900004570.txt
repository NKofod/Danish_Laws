Resumé  


  

 A havde ikke betalt sit arbejdsløshedskassekontingent rettidigt for januar  

 1989. Det fremgik af en edb-udskrift fra arbejdsløshedskassen, at kassen den  

 10. februar 1989 sendte A en standardrykker, hvorefter A ville blive slettet  

 som medlem af kassen, medmindre hun betalte inden for en bestemt frist.  

 Rykkeren blev sendt som almindeligt brev.
A oplyste under sagen, at hun ikke  

 modtog rykkerskrivelsen.
 Da A ikke betalte restancen, blev A ved en afgørelse fra  

 arbejdsløshedskassen slettet som medlem.
 Udover en henstilling om genoptagelse af A's sag gav sagen  

 anledning til en generel drøftelse af spørgsmålet om dokumentation for, at en  

 rykkerskrivelse er afsendt, mellem ombudsmanden, Direktoratet for  

 Arbejdsløshedsforsikringen og Arbejdsmarkedets Ankenævn.
Ombudsmanden udtalte, at det principielt ville være rigtigst,  

 hvis rykkerskrivelserne blev sendt anbefalet.
Udsendelsen af  

 rykkerskrivelserne  

 som anbefalet brev indebærer imidlertid store ekstraomkostninger.
Hertil  

 kommer, at arbejdsløshedsforsikringsloven er under revision.
På den baggrund  

 fandt ombudsmanden, at afsendelsen af rykkerskrivelserne som et minimum bør  

 dokumenteres ved en attest fra posthuset om, at skrivelsen er sendt. (J. nr.  

 1990-629-024).
 Slettelse af arbejdsløshedskasse; dokumentation for afsendelse  

 af rykkerskrivelse.
 A klagede  

 over, at hun på grund af kontingentrestance var blevet slettet som medlem af  

 Handels- og Kontorfunktionærernes Arbejdsløshedskasse.
Om sagens baggrund fremgik  

 det, at A ikke betalte sit arbejdsløshedskassekontingent rettidigt for januar  

 1989. Det fremgik af en edb-udskrift fra arbejdsløshedskassen, at kassen den  

 10. februar 1989 sendte A en standardrykker.
Heraf fremgik det, at A ville  

 blive slettet som medlem af arbejdsløshedskassen, såfremt A ikke betalte  

 restancen.
Rykkeren blev sendt som almindeligt brev.
A oplyste under sagen,  

 at  

 hun ikke modtog rykkerskrivelsen.
 Da A ikke havde betalt  

 restancen, blev A ved arbejdsløshedskassens afgørelse af 10. marts 1989  

 slettet  

 som medlem af HK's Arbejdsløshedskasse.
Direktoratet for  

 Arbejdsløshedsforsikringen tiltrådte arbejdsløshedskassens afgørelse om  

 sletning.
Direktoratets begrundelse for afgørelsen var følgende:
 "...
Efter det oplyste har kassen  

 fulgt den foreskrevne fremgangsmåde.
Sidste rettidige indbetalingsdag for  

 januar måned 1989 var her den 6. marts 1989.
 Da (A) først indbetalte  

 kontingentet den 11. marts 1989, tiltræder direktoratet kassens afgørelse,  

 hvorefter (A) skal slettes på grund af kontingentrestance med virkning fra  

 31.  

 december 1988.
 Direktoratet har således lagt  

 til grund, at (A) har modtaget kassens erindringsskrivelse, idet (A) ikke har  

 godtgjort, at hun ikke har modtaget denne skrivelse.
 Det bemærkes endvidere, at  

 efter direktoratets praksis udgør en EDB-udskrift over afsendt  

 rykkerskrivelse  

 med angivelse af dato for afsendelse en tilstrækkelig dokumentation for, at  

 der  

 er tilsendt det medlem, der er anført på udskriften denne rykkerskrivelse.  

 Såfremt der foreligger en sådan dokumentation, skal der foreligge særlige  

 omstændigheder,  

 der gør, at det lægges til grund, at et medlem ikke har modtaget denne,  

 eksempelvis postvæsenets bekræftelse af uregelmæssigheder i postgangen på  

 medlemmets bopæl i dagene omkring afsendelsen af rykkerskrivelsen.
..." A klagede over direktoratets  

 afgørelse til Ankenævnet for Arbejdsløshedsforsikringen.
I klagen gjorde A  

 gældende, at betingelserne for slettelse ikke var opfyldt, da A ikke havde  

 modtaget rykkerskrivelsen.
A tilføjede, at det efter hendes opfattelse ikke  

 var tilstrækkelig dokumentation for, at rykkeren var afsendt, at dette  

 fremgik  

 af en edb-udskrift, samt at A ikke forstod, hvorfor brevet ikke var sendt  

 hende  

 anbefalet.
A henviste bl.a. til, at der i lovgivningen er stillet krav om, at  

 en arbejdsanvisning skal sendes anbefalet.
 Hertil svarede direktoratet i  

 en udtalelse til Ankenævnet for Arbejdsløshedsforsikringen:
 "...
 Direktoratet skal  

 indledningsvis meddele, at man ikke for tiden finder grundlag for at stille  

 krav om, at arbejdsløshedskassen skal fremsende rykkerskrivelser for  

 kontingentrestance  

 anbefalet.
 Direktoratet er i øvrigt ikke  

 enig i, at anvisningssituationen er sammenlignelig med udsendelse af  

 rykkerskrivelser.
 Ved anvisningssituationen er  

 der tale om en øjeblikkelig reaktion, som ikke på forhånd er kendt for  

 medlemmet, og det er derfor også på grund af tidshorisonten rimeligt at kræve  

 dokumentation for, at anvisningen er kommet frem, for at et evt. mislykket  

 formidlingsforsøg skal medføre indgreb i dagpengeretten.
Ved  

 kontingentopkrævningsproceduren har medlemmet modtaget en almindelig  

 kontingentopkrævning, som medlemmet har siddet overhørig.
Herefter er der  

 fremsendt en rykkerskrivelse, som medlemmet må anses for at have modtaget.
Under henvisning til den  

 forholdsmæssigt lange reaktionstid, som sammenholdt med medlemmernes pligt  

 til  

 at kende arbejdsløshedskassernes vedtægter, herunder pligten til løbende at  

 betale medlemskontingent til de af kasserne fastsatte tider, finder  

 direktoratet ikke, at de samme hensyn gør sig gældende med hensyn til  

 dokumentationskravet." Under behandlingen af sagen i  

 ankenævnet oplyste Postvæsenet, at der ikke havde været uregelmæssigheder i  

 postgangen til A's daværende adresse den 11. og den 13. februar 1989.
 Ankenævnet tiltrådte  

 direktoratets afgørelse med den givne begrundelse.
Under min behandling af A's  

 klage havde jeg et møde med repræsentanter for Direktoratet for  

 Arbejdsløshedsforsikringen og Arbejdsmarkedets Ankenævn.
Baggrunden for dette  

 møde var tillige, at jeg i en tidligere sag (FOB 1988, s. 43) havde noteret,  

 at  

 direktoratet overvejede, om der var grundlag for at pålægge  

 arbejdsløshedskasserne  

 at sende rykkerskrivelserne ved kontingentrestance anbefalet.
På mødet forklarede  

 direktoratet om baggrunden for, at direktoratet ikke på nuværende tidspunkt  

 ville pålægge arbejdsløshedskasserne at udsende skrivelserne anbefalet: dels  

 ville arbejdsløshedskasserne blive pålagt en væsentlig ekstraudgift ved  

 udsendelse med anbefalet brev.
Kasserne udsender omkring 33.000  

 rykkerskrivelser om måneden, hvilket ville betyde en ekstraudgift årligt på  

 omkring 10 mio. kr.
Dels overvejes det for tiden at revidere regelsættet,  

 herunder overvejes det at lade nye regler indebære yderligere varsling.
Direktoratet var imidlertid  

 enig med mig i, at en slettelse af arbejdsløshedskassen kunne være et meget  

 alvorligt indgreb for medlemmet.
Direktoratet var derfor indstillet på  

 positivt  

 at overveje et krav om, at arbejdsløshedskasserne fremover skulle kunne  

 dokumentere afsendelse af en rykkerskrivelse ved hjælp af en attest om  

 afsendelsen fra postvæsenet.
 Jeg udtalte følgende i en  

 skrivelse til A:
 "Bestemmelserne i  

 arbejdsløshedsforsikringslovens § 78, stk. 2 og 3, har følgende ordlyd:
"  

  

 Stk. 2.  

  

 Et medlem, der undlader at betale medlemsbidrag rettidigt,  

 slettes som medlem af kassen med virkning fra det tidspunkt, indtil hvilket  

 medlemmet har betalt bidrag.
Slettelse kan dog kun finde sted, hvis medlemmet  

 ikke har betalt det skyldige medlemsbidrag senest 3 uger efter, at medlemmet  

 skriftligt er blevet underrettet om kontingentrestancen.
Stk. 3.  

  

 Skrivelsen efter stk. 2, 2. pkt., skal afsendes senest den  

 10. i hver måned til de medlemmer, der ved den forudgående måneds slutning  

 ikke  

 har betalt medlemsbidrag for de seneste 4 uger.
Skrivelsen skal udtrykkeligt  

 angive, at medlemmet vil blive slettet, hvis det skyldige medlemsbidrag ikke  

 bliver betalt." Om myndighedernes praksis for  

 udsendelse af rykkerskrivelser bemærker jeg følgende:
 I Direktoratet for  

 Arbejdsløshedsforsikringens cirkulære af 19. september 1983 er det  

 udtrykkeligt  

 anført, at rykkerskrivelsen ikke nødvendigvis skal sendes anbefalet.
Efter praksis anses  

 arbejdsløshedskassernes edb-udskrifter, som oplyser, at en skrivelse er  

 afsendt  

 til medlemmet med angivelse af en bestemt dag, for tilstrækkelig  

 dokumentation  

 for, at skrivelsen er afsendt.
Det påhviler medlemmet at sandsynliggøre, at  

 skrivelsen i givet fald ikke er modtaget.
Ved uregelmæssigheder i postgangen  

 vil det dog efter omstændighederne blive lagt til grund, at rykkeren ikke er  

 kommet frem.
På mødet den 6. november 1990 oplyste myndighederne endvidere,  

 at  

 der efter praksis vil kunne tages særligt hensyn til eventuel sygdom hos  

 medlemmet, og til, om det er første gang, at medlemmet er i restance.
 Under min behandling af sagen  

 har (A) (...) oplyst, at hun var syg på det tidspunkt, hvor hun angiveligt  

 skulle have modtaget rykkeren. (A) lå i sengen på grund af bækkenløsning og  

 var  

 blevet sygemeldt den 8. januar 1989.
 Disse oplysninger har ikke  

 tidligere været forelagt nævnet, og jeg har derfor samtidig hermed sendt  

 (A's)  

 brev til Arbejdsmarkedets Ankenævn, med henblik på at nævnet tager stilling  

 til, om der er grundlag for at genoptage (A's) sag.
Jeg har anmodet ankenævnet om  

 at modtage underretning om, hvad der sker i sagen. ..." I et særskilt brev til  

 Direktoratet for Arbejdsløshedsforsikringen udtalte jeg følgende:
 "Det er min opfattelse -  

 i lyset af den indgribende betydning, en slettelse af en arbejdsløshedskasse  

 kan have for medlemmet - at det principielt ville være det rigtigste, hvis  

 rykkerskrivelserne blev sendt anbefalet.
Udsendelse af rykkerskrivelserne  

 som anbefalet brev indebærer imidlertid store ekstraomkostninger.
Hertil  

 kommer, at loven er under revision.
