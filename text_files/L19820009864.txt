 Den 6. januar 1982 er der i Washington udvekslet følgende noter mellem  

 Danmark og Amerikas forenede Stater om gensidig anerkendelse af  

 luftdygtighedsbeviser for indførte luftfartøjer:
UDENRIGSMINISTERIET WASHINGTON 6. januar 1982 Deres Excellence, Jeg har den ære at henvise til samtaler, der for nylig har fundet sted  

 mellem repræsentanter for vore to regeringer vedrørende gensidig accept af  

 udstedelse af luftdygtighedsbeviser, under hvilke man drøftede, hvilke  

 hensigtsmæssige forholdsregler der er nødvendige for at nå frem til en fælles  

 målsætning for sikkerhed og for at tilvejebringe normer, der er så ensartede  

 som praktisk muligt.
Det er min forståelse, at de to regeringer er blevet  

 enige om en aftale som anført nedenfor.
Det er også min forståelse, at denne  

 aftale ikke vedrører bestemmelser om støjbegrænsning eller til hindring af  

 forurening.
 1. Denne aftale finder anvendelse på civilt  

 luftfartøjsmateriel (herefter kaldet »materiel«) og visse  

 komponenter nævnt i denne aftales stk. 3, når sådant materiel eller sådanne  

 komponenter fremstilles i den ene af de kontraherende stater (herefter kaldet  

 »eksportstaten«) og eksporteres til den anden af de kontraherende  

 stater (herefter kaldet »importstaten«), samt på materiel  

 fremstillet i en tredje stat, med hvilken begge de kontraherende stater har  

 indgået lignende aftaler om gensidig accept af udstedelse af  

 luftdygtighedsbeviser.
2a.
Hvis eksportstatens kompetente luftfartsmyndigheder bekræfter, at  

 materiel fremstillet i denne stat er i overensstemmelse såvel med dens  

 gældende love, bestemmelser og krav som med ethvert yderligere krav, som  

 måtte være forskrevet af importstaten i medfør af denne aftales stk. 4, eller  

 med importstatens gældende love, bestemmelser og krav, således som disse er  

 meddelt af importstaten som værende gældende i det bestemte tilfælde, skal  

 importstaten tillægge bevisudstedelsen den samme gyldighed, som hvis  

 bevisudstedelsen var foretaget af dens egen kompetente luftfartsmyndighed i  

 overensstemmelse med dens egne gældende love, bestemmelser og krav.
b.
Hvad angår materiel, som er fremstillet i en tredje stat, med hvilken  

 begge kontraherende stater har indgået lignende aftaler om gensidig accept af  

 udstedelse af luftdygtighedsbeviser, skal importstaten, såfremt de kompetente  

 luftfartsmyndigheder i den stat, som eksporterer materiellet, udsteder en  

 attestation for, at materiellet er i overensstemmelse med den konstruktion,  

 som er dækket af importstatens luftdygtighedsbeviser eller godkendelse, og  

 bekræfter, at materiellet er behørigt luftdygtigt, tillægge en sådan  

 attestation den samme gyldighed, som hvis attestationen var afgivet af dens  

 egne kompetente luftfartsmyndigheder i overensstemmelse med dens gældende  

 love, bestemmelser og krav.
3. Hvad angår komponenter, som er fremstillet i  

 eksportstaten til eksport og anvendelse i materiel, som er eller kan blive  

 attesteret eller godkendt i importstaten, skal importstaten, såfremt  

 eksportstatens kompetente luftfartsmyndigheder bekræfter, at komponenten er i  

 overensstemmelse med gældende konstruktionsdata og opfylder de gældende krav  

 med hensyn til afprøvnings- og kvalitetskontrol, som importstaten har meddelt  

 eksportstaten, tillægge attestationen samme gyldighed, som hvis attestationen  

 var blevet afgivet af dens egne kompetente luftfartsmyndigheder.
Denne  

 bestemmelse skal kun gælde med hensyn til de komponenter, som fremstilles af  

 en fabrikant i eksportstaten i medfør af en aftale mellem denne fabrikant og  

 materielfabrikanten i importstaten.
Desuden skal denne bedømmelse kun gælde i  

 de tilfælde, hvor komponenten efter importstatens opfattelse er så  

 kompliceret, at afgørelse om konformitet og kvalitetskontrol ikke imiddelbart  

 kan træffes på det tidspunkt, da komponenten monteres i materiellet.
4. Importstatens kompetente luftfartsmyndigheder skal  

 have ret til at gøre accept af enhver attestation udstedt af eksportstatens  

 kompetente luftfartsmyndighed afhængig af, at materiellet opfylder ethvert  

 yderligere krav, som importstaten finder nødvendigt for at sikre, at  

 materiellet har et sikkerhedsniveau svarende til det, der er foreskrevet af  

 importstatens egne gældende love, bestemmelser og krav, og som ville være  

 gældende for tilsvarende materiel fremstillet i importstaten.
Importstatens  

 kompetente luftfartsmyndigheder skal straks underrette eksportstatens  

 kompetente luftartsmyndigheder om ethvert sådant yderligere krav.
 5. Hver kontraherende stats kompetente  

 luftfartsmyndigheder skal holde den anden kontraherende stats kompetente  

 luftfartsmyndigheder fuldt informeret om alle påbudte modifikationer, der  

 berører luftdygtigheden, og om særlige inspektioner, som de finder nødvendige  

 med hensyn til importeret eller eksporteret materiel, på hvilket denne aftale  

 finder anvendelse.
6. Eksportstatens kompetente luftfartsmyndigheder  

 skal, med hensyn til materiel fremstillet i denne stat, bistå importstatens  

 kompetente luftfartsmyndigheder med at afgøre, hvorvidt større  

 konstruktionsændringer og større reparationer, som er foretaget under  

 importstatens kompetente luftfartsmyndigheders kontrol, er i overenstemmelse  

 med de love, bestemmelser og krav, ifølge hvilke materiellet oprindeligt blev  

 certificeret eller godkendt.
De skal også bistå ved undersøgelse af sådanne  

 betydeligere hændelser, som forekommer med materiel, på hvilket denne aftale  

 finder anvendelse, og som er egnet til at rejse tekniske spørgsmål vedrørende  

 sådant materiels luftdygtighed.
 7. Hver kontraherende stats kompetente  

 luftfartsmyndigheder skal løbende holde den anden kontraherende stats  

 kompetente luftfartsmyndigheder underrettet om alle relevante love,  

 bestemmelser og krav i deres stat.
 8. I tilfælde af modstridende fortolkninger af love,  

 bestemmelser og krav vedrørende attesteringer eller godkendelser ifølge denne  

 aftale, skal den fortolkning gælde, som anvendes af de kompetente  

 luftfartsmyndigheder i den kontraherende stat, hvis lov, bestemmelse eller  

 krav skal fortolkes.
 9. I denne overenskomst skal:
 10. Hver kontraherende stats kompetente  

 luftfartsmyndigheder skal træffe sådanne fælles foranstaltninger med hensyn  

 til procedurer, som de finder nødvendige for at gennemføre denne aftale og  

 for at sikre, at unødvendig attestering, afprøvning og undersøgelse undgås.
 11. Hver kontraherende stat skal holde den anden  

 kontraherende stat underrettet om, hvem der er landets kompetente  

 luftfartsmyndigheder.
 12. Hver kontraherende stat kan bringe denne aftale  

 til ophør efter udløbet af mindst 60 dage efter at have givet den anden stat  

 skriftlig underretning om denne hensigt.
 13. Denne aftale skal ophæve og erstatte den aftale  

 mellem vore to regeringer vedrørende gensidig anerkendelse af  

 luftdygtighedsbeviser, som blev indgået ved udveksling af noter i København  

 den 15. december 1954.
 Ved modtagelsen af en note fra Deres Excellence, som tilkendegiver, at de  

 ovennævnte bestemmelser er acceptable for Danmarks regering, vil Amerikas  

 forenede Staters regering betragte denne note og Deres svar herpå som  

 udgørende en aftale mellem vore to regeringer om dette emne, som vil træde i  

 kraft på datoen for Deres svar.
 Modtag, Deres Excellence, de fornyede forsikringer om min mest udmærkede  

 højagtelse.
 For udenrigsministeren:
 Jorres Ferrer, Jr.
Hans Excellence Otto R.
Borch, Danmarks Ambassadør.
DANSK AMBASSADE WASHINGTON, D.C.
 Washington, D.C.
6. januar 1982 Hr. udenrigsminister, Jeg har den ære at anerkende modtagelsen af Deres note af 6. januar 1982  

 vedrørende en aftale mellem Danmarks regering og Amerikas forenede Staters  

 regering om gensidig anerkendelse af luftdygtighedsbeviser for indførte  

 luftfartøjer, der lyder som følger:
(her følger teksten til foranstående note) Som svar har jeg den ære at meddele, at bestemmelserne i Deres note er  

 acceptable, og at Danmarks regering tiltræder forslaget om, at Deres note og  

 dette svar udgør en aftale mellem vore to regeringer vedrørende dette emne,  

 og at aftalen træder i kraft på datoen for denne note.
 Modtag, hr. udenrigsminister, forsikringerne om min mest udmærkede  

 højagtelse.
Otto Borch Danmarks Ambassadør Hans Excellence Alexander M.
Haig, Jr.
Amerikas forenede Staters udenrigsminister Washington, D.C.
