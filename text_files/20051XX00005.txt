Skriftlig fremsættelse (5.  

 oktober 2005) Indenrigs- og sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om Det Centrale  

 Personregister (Afskaffelse af internordiske flyttepapirer, udvidet  

 bødeansvar  

 m.v.) (Lovforslag nr.
L 5).
Hovedsigtet med forslaget er en forenkling af reglerne for  

 anmeldelse af flytning mellem nordiske lande, således at Danmark kan tiltræde  

 en ny internordisk overenskomst om folkeregistrering.
En undersøgelse i 2003  

 af  

 grænsehindringer for den fri bevægelighed mellem de nordiske lande afdækkede  

 bl.a.,  

 at det kan tage lang tid for personer, som flytter inden for Norden, at få  

 tildelt et personnummer i tilflytningslandet.
Der blev på denne baggrund  

 iværksat  

 et fælles nordisk arbejde med sigte på et forslag om forenkling af reglerne  

 for  

 anmeldelse af flytning mellem de nordiske lande.
Arbejdet mundede ud i et  

 forslag til Nordisk Ministerråd om ændring af den nordiske overenskomst om  

 folkeregistrering.
Overenskomsten blev undertegnet af de nordiske  

 samarbejdsministre den 1. november 2004 i Stockholm.
Den væsentligste ændring  

 i  

 forhold til den gældende overenskomst er afskaffelsen af de såkaldte  

 internordiske  

 flyttepapirer, som den flyttende tidligere skulle afhente hos den lokale  

 registreringsmyndighed i fraflytningslandet og medbringe ved indrejsen.  

 Fraflytningslandet  

 fritages fremover for at udstede disse, og registreringen af en flytning til  

 et  

 andet nordisk land skal heller ikke afvente rekvisition af sådanne papirer,  

 hvis  

 borgeren ikke selv medbringer disse.
Såfremt betingelserne for registrering  

 som  

 tilflyttet er til stede, kan folkeregistrering og tildeling af personnummer i  

 tilflytningslandet således foretages straks  på samme måde som ved  

 tilflytninger  

 fra ikke-nordiske lande.
Herudover tilvejebringes der med forslaget hjemmel til at pålægge  

 bødestraf for at afgive forkerte oplysninger om flytning også til udlandet  

 m.v.  

 Baggrunden er, at CPR-loven giver mulighed for at pålægge bøder for  

 eksempelvis  

 for sen anmeldelse af en flytning til udlandet, men ikke for anmeldelse af en  

 fiktiv flytning.
Dette vil regeringen rette op på ved at give mulighed for  

 også  

 at straffe anmeldelse af proforma-flytninger til udlandet, både for at sikre  

 at  

 oplysningerne i CPR er korrekte, men også for at forebygge urigtige  

 flytteanmeldelser.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Folketinget.
