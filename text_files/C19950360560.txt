Denne At-meddelelse oplyser om, hvilke krav Arbejdstilsynet stiller til  

 kunstig belysning på faste arbejdssteder.
Herunder beskrives de krav der skal  

 opfyldes, for at arbejdet og færdslen kan foregå forsvarligt.
Der gives  

 vejledende retningslinier om forhold, der har betydning for en god belysning.  

 Endelig vejledes der om nødbelysning.
 Normalt skal der være dagslys i og udsynsmulighed fra arbejdsrum.
 Se At-meddelelse 1.01.3 om arbejdsrum på faste arbejdssteder.
 Følgende krav til den kunstige belysning skal være opfyldt:
 Belysningen skal være udformet, så arbejdet og færdslen kan foregå  

 forsvarligt.
 Dette indebærer krav til, hvor lyset kan tændes, hvor meget lys der skal  

 være i rummet og på arbejdspladsen, hvilken kvalitet og fordeling lyset skal  

 have.
 Det indebærer ligeledes krav til, at belysningen ikke må blænde, give  

 generende reflekser eller generende varme.
Arbejdsprocessen og belysningen Ved beskrivelserne i denne meddelelse er der lagt til grund, at  

 arbejdsopgaven er givet.
Imidlertid er det vigtigt at være opmærksom på, at  

 der i mange tilfælde kan opnås større forbedring af synsforholdene ved  

 ændringer i opgaven (fx mere kontrast i papir/skrift) end ved en ændring af  

 belysningen.
Rumbelysning I et arbejdsrum skal der være tilstrækkelig almen belysning til, at  

 færdslen kan foregå forsvarligt.
Hvis det er nødvendigt med lys, for at  

 færdes sikkert, skal der være kontakter ved de normalt anvendte indgange.
Belysningsstyrke Det, der har betydning, er det lys, vi ser, altså hvor lyst  

 arbejdsobjektet er (det vi ser på), og hvor stor forskellen er til  

 baggrunden. (luminans og luminansforskelle) Det er imidlertid vanskeligt at  

 måle, og derfor anvender man som regel belysningsstyrken (styrken af det lys,  

 som falder på arbejdsobjektet) som mål for, om der er nok lys.
Krav i  

 lovgivning og normer og standarder er som regel også angivet som  

 belysningsstyrker.
Belysningsstyrken måles i lux.
 I DS 700 (Dansk Standard 700, Retningslinier for kunstig belysning i  

 arbejdslokaler) findes talværdier for de fleste arbejdsopgaver.  

 Belysningsstyrkerne er her angivet som værdier, der skal være til stede i  

 hele anlæggets levetid.
Belysningsstyrkerne skal være til stede på arbejdsobjektet.
Det kan opnås  

 ved almenbelysning (rumbelysning) alene, særbelysning alene, dagslys alene  

 eller ved en kombination af disse.
Ofte vil en kombination af almenbelysning  

 og særbelysning være hensigtsmæssig.
 Ved de fleste typer arbejde ligger værdierne på 200 eller 500 lux, mens  

 der kræves 1000 eller 1500 lux ved mere krævende arbejdsopgaver.
 Som eksempler fra DS 700 på typiske værdier kan nævnes:
De angivne værdier er beregnet for personer med normalt syn.
Det kan være  

 nødvendigt med højere belysningsstyrker, hvis der fx beskæftiges ældre.
Lysfordeling Da blikket naturligt rettes mod de lyseste områder, bør lyset koncentreres  

 på arbejdsobjekter uden skarpe overgange til omgivelserne.
Lysets retning og »hårdhed« spiller en meget stor rolle for  

 opfattelsen af form og karakter.
En jævnt fordelt, diffus belysning får  

 genstande til at virke udflydende og formløse.
En hård, rettet belysning  

 tegner derimod skarpe skygger og fremhæver form og struktur stærkt.
I almindelighed vil en mellemting mellem det hårde rettede lys og det  

 bløde diffuse lys være at foretrække.
Visse arbejdsopgaver stiller særlige  

 krav, fx hvis arbejdet består i at vurdere overfladestrukturer.
Dette skal  

 der tages hensyn til ved valg af belysning.
En passende lysfordeling kan blandt andet opnås ved at anvende så lyse  

 lofter som muligt.
Vejledende værdier kan findes i DS 700.
Blænding og reflekser Blænding kan gøre det svært at se det, man arbejder med.
I nogle tilfælde  

 kan man blive blændet uden at være opmærksom på det.
Man skelner mellem synsnedsættende blænding, der direkte forringer øjets  

 evne til at opfatte, og ubehagsblænding, der umiddelbart føles ubehagelig.  

 Ubehagsblænding kan give anledning til træthed og hovedpine og medføre  

 forkerte arbejdsstillinger.
Blændingstal for ubehagsblænding fra  

 almenbelysningsanlæg kan beregnes og bruges af fagmanden til vurdering ved  

 projektering.
Begge blændingsformer skal undgås.
 Blænding reduceres ved lyse lokaler, afskærmende armaturer, der også  

 belyser loftet, og ingen armaturer umiddelbart foran eller over  

 arbejdspladsen.
Reflekser og spejlinger kan have samme virkninger som direkte blænding.  

 Desuden kan spejlinger i arbejdsobjektet gøre det umuligt at se ordentligt, idet lystætheden  

 (luminansen) af spejlingen kan være så stor, at det ikke er muligt at se  

 forskel på lyse og mørke områder i arbejdsobjektet (fx spejlinger i blankt  

 papir eller i en dataskærm).
 Spejling reduceres ved at vælge matte overflader på borde, reoler m.m.,  

 placere armaturer rigtigt i forhold til arbejdsobjekter og bruge mat papir og  

 antirefleksbehandlede dataskærme.
Skærmterminaler bliver mindre følsomme for reflekser, ved at man vælger  

 opsætning med lys baggrund og mørke bogstaver, men er stadig lige så følsomme  

 som blankt papir.
Så ved placering af skærme og ved valg af belysning skal  

 der udvises særlig omhu.
Ved indretning af kontrolrum for procesindustri o.l. hvor der anvendes  

 mørke skærme med farvemarkeringer, gør særlige forhold sig gældende.
Det kan  

 være nødvendigt at anvende armaturer med meget lav lystæthed (luminans) eller  

 indirekte belysning.
 Se At-anvisning nr. 4.0.1.1 om arbejde ved skærmterminaler, og  

 At-meddelelse nr. 4.04.4 vejledning om arbejde ved skærmterminaler.
Belysningsfarver Lyset har i sig selv en farve.
De rødlige farver (aftensol) betegnes  

 normalt som »varme«, mens de mere blålige (middagssol) betegnes  

 »kolde«.
Hvad der foretrækkes er til dels en smagssag.
Glødelamper  

 har normalt »varme« farver, mens lysstofrør og andre  

 udladningslamper kan fås med den farve, man ønsker.
Af større betydning er lysets evne til at gengive farver korrekt.
For at  

 kunne beskrive denne anvendes et indeks Ra, der angives på en skala fra  

 0-100, hvor 100 er det bedste, der kan opnås.
De fleste moderne lysstofrør  

 har Ra=82-85, men kan fås op til ca. 95. Glødelamper har Ra=100. Af hensyn  

 til en naturlig gengivelse af hud m.m. bør der normalt ikke anvendes  

 lyskilder med Ra mindre end 80, hvor mennesker opholder sig permanent.
Ved  

 belysning af store arealer og krav om store lysudbytter (meget lys pr.
Watt)  

 kan det dog være nødvendigt at gå længere ned.
Ved arbejdsopgaver der  

 indebærer farvebedømmelse, kan det være nødvendigt med Ra-indeks nær 100.
 Farvegengivelsen skal altid mindst være af en kvalitet, så  

 sikkerhedsfarver kan genkendes.
Øvrige forhold Varme Kunstig belysning afgiver varme.
Dette kan i nogle tilfælde medvirke til  

 generende varme i lokalerne.
Det kan især være tilfældet, når der er tale om  

 anlæg med glødelamper.
Forholdet bør altid vurderes ved projektering og i  

 tvivlstilfælde beregnes (se At-meddelelse nr. 1.01.9 om indeklima). Man kan  

 regne med, at al den energi, der bruges i belysningen, tilføres lokalet som  

 varme.
Flimmer Udsendelsen af lys fra udladningslamper (lysstofrør, sparelamper) svinger  

 i takt med vekselstrømmen, det vil normalt sige med en hyppighed (frekvens)  

 på 50 eller 100 gange i sekundet (Hertz). Dette kan i nogle tilfælde  

 resultere i flimmer, som kan udgøre en risiko (bevægelige maskindele kan se  

 ud til at stå stille eller bevæge sig med en anden hastighed, end de virkelig  

 gør) og kan genere.
Flimmer kan undgås ved at koble rørene til forskellige  

 faser i el-nettet eller ved specielt forkoblingsudstyr.
Specielt skal nævnes  

 højfrekvensspoler eller elektronisk forkoblingsudstyr, der øger frekvensen  

 til 25.000-50.000 Hertz og samtidig give andre fordele (mulighed for  

 lysdæmpning m.m.).
UV-stråling Lyskilderne kan udsende ultraviolet (UV) stråling, der kan give øjenskader  

 og hudskader.
Lyskilder til almindelige belysningsformål udsender ikke UV-stråling i  

 nævneværdigt omfang, blandt andet fordi glas tilbageholder næsten al  

 UV-stråling.
På grund af halogenglødelampers meget høje temperatur er de  

 udført af en speciel glastype (kvartsglas), der tillader passage af  

 UV-stråling.
Ved langvarigt arbejde i høje belysningsstyrker fra disse  

 lyskilder skal der træffes foranstaltninger, der sikrer mod øjen- og  

 hudskader, fx armaturer med frontglas af almindeligt glas.
Udendørs belysning Også for udendørs arbejdssteder skal belysningen være af en sådan  

 beskaffenhed, at arbejdet og færdslen kan foregå forsvarligt.
 - I det omfang færdslen sker som almindelig trafik på gader, veje og  

 stier, kan belysningskravene til vejbelysning anvendes, fx kan de anvendes  

 ved adgangen til virksomheden.
- For al anden færdsel må der foretages en konkret vurdering af den  

 risiko, der er på stedet, set i forhold til det arbejde og den færdsel, der  

 skal foregå.
I almindelighed vil belysningsstyrkerne ligge mellem kravene til  

 vejbelysning og kravene til indendørs belysning.
Hvis der foregår arbejde,  

 der kan sammenlignes med indendørs arbejde, kan kravene hertil anvendes i det  

 omfang, forholdene gør det muligt.
 I et vist omfang kan CIE Publikation no. 68 »Guide to the lighting of  

 exterior working areas« give vejledning ved projektering.
Vedligeholdelse og rengøring Lyskilder afgiver mindre lys med tiden.
Når armaturer og overflader bliver  

 snavsede, vil de reflektere mindre lys.
Det er derfor væsentligt, at  

 belysningsanlæg vedligeholdes og rengøres regelmæssigt.
Ved projekteringen af større anlæg er der forudsat rengøring og  

 vedligehold med passende intervaller.
Disse forudsætninger bør tages i  

 betragtning ved udarbejdelse af vedligeholdelses- og rengøringsplaner for at  

 sikre, at de stadig er opfyldt.
Nedslidte lystofrør kan have en tilbøjelighed  

 til at flimre.
Nødbelysning I visse tilfælde skal der etableres nødbelysning i flugtveje og i  

 arbejdsrum.
Dette gælder især, hvis der kan opstå situationer, der kræver  

 hurtig evakuering af mange personer, eller, hvis det er særligt farligt at  

 opholde sig i et arbejdsrum, hvis belysningen svigter.
Nødbelysningen skal  

 normalt indrettes efter bygningsreglementets krav til nødbelysning.
 Se At-meddelelse nr. 1.01.4 Udgangsforhold.
 Andre myndigheder, fx Beredskabsstyrelsen, kan endvidere stille krav til  

 nødbelysning, alarmsystemer m.m. i særlige brandfarlige virksomheder, som  

 kræver godkendelse hos Beredskabsstyrelsen.
 Efter Arbejdstilsynets praksis vil arbejdsmiljølovgivningens krav til  

 flugtveje og nødbelysning i brandfarlige virksomheder normalt anses for  

 opfyldt, når Beredskabsstyrelsens krav er opfyldt.
Installation Elektriske installationer til belysningsanlæg skal udføres efter  

 stærkstrømsreglementet.
Mere information Mere information kan hentes i:
Dansk Standard 700 Retningslinier for kunstig belys- ning i arbejdslokaler (Dansk Standardiseringsråd) Serien: God og Energirigtig belys- ning (Energistyrelsen) Skolebelysning (1992) Kontorbelysning (1995) Industribelysning (1995) Godt lys på arbejdspladsen (1982) Guide to the lighting of exterior working areas: CIE Publication No. 68,  

 1986.
H.
Elo Petersen --------------------------------------------------------------------- BAGGRUND:
 - Arbejdsministeriets bekendtgørelse om faste arbejdssteders indretning.
 - Arbejdsministeriets bekendtgørelse om arbejdets udførelse.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
