(De tekniske skoler) Efter aftalen af 29. juni 1979 om tjenestetiden for lærere og  

 inspektører,ved lærlinge-/efg-uddannelserne på de tekniske skoler påhviler  

 det lærerne i videst muligt omfang at følge den pædagogiske, teoretiske og  

 praktiske udvikling inden for deres undervisningsområde samt medvirke ved  

 undervisningens udvikling, herunder ved deltagelse i pædagogiske og faglige  

 kurser.
De nærmere forhold i forbindelse hermed kan ifølge protokollatet af  

 s.d. til tjenestetidsaftalen tages op til drøftelse i aftaleperioden.
 Med henvisning hertil samt til, at ministeriet har ønsket at fastlægge  

 retningslinier i øvrigt for fremgangsmåden ved lærernes kursusdeltagelse  

 fastsættes efter drøftelse med Dansk Teknisk Lærerforening følgende:
I.
Budgettering af udgifter til kursusdeltagelse.
 Ved udarbejdelsen af skolernes aktivitetsbudgetter anføres lærertimetal  

 til dækning af lærernes kursusdeltagelse.
 Ved udarbejdelsen af aktivitetsbudget og forslag til driftsbudget tages  

 hensyn til de under IV anførte kategorier og de under V og VI anførte  

 retningslinier.
 Ved meddelelse fra direktoratet for erhvervsuddannelserne om de godkendte  

 aktivitetsbudgetter vil der for hver enkelt skole blive optaget et  

 lærertimetal til kursusformål.
II.
Planlægning af lærernes kursusdeltagelse.
 Skolen indkalder ansøgninger fra lærerne om deltagelse i kursus på  

 grundlag af de tilbud, der fremgår af kataloget over kursus fra Statens  

 erhvervspædagogiske læreruddannelse eller andre institutioner m.v., der giver  

 adgang til kursusdeltagelse for lærere ved de tekniske skoler inden for  

 lærernes undervisningsområder.
 III: Lærerkursusudvalget.
Ved hver teknisk skole oprettes et lærerkursusudvalg, Skolens ledelse og  

 de fastansatte lærere ved skolen udpeger hver 2, 3 eller 4 medlemmer, således  

 at der udpeges lige mange fra ledelse og lærere.
Antallet afgøres af skolen  

 og bør stå i forhold til skolens størrelse.
Derudover indtræder skolens  

 forstander eller en af ham udpeget repræsentant i udvalget.
Udvalget er rådgivende med hensyn til anvendelsen af den bevilling, der er  

 tildelt skolen til lærernes kursusdeltagelse.
Det arbejder under hensyn til  

 skolens daglige undervisning, herunder at bredden i lærerkorpset og lærernes  

 kvalifikationer til varetagelse af undervisningen sikres.
 Forstanderen træffer på grundlag af udvalgets indstilling afgørelsen med  

 hensyn til lærernes kursusdeltagelse.
IV.
Kursuskategorier.
 Kurser for lærere deles i følgende kategorier:
1. Ansættelseskvalificerende kursus.
Disse omfatter  

 kurser, som lærere skal gennemgå for at opnå fastansættelse, herunder  

 Pædagogiske Grundkurser.
 2. Efter- og videreuddannelseskurser:
a.
Kurser, der anses som en nødvendig forudsætning for, at den enkelte  

 lærer har kompetence til at varetage undervisning i et bestemt område eller  

 til at varetage en funktion.
b.
Almindelige efter- og videreuddannelseskurser.
c.
Særlige kurser.
Afgørelsen af, om kursus henføres til den ene eller anden kategori, har  

 betydning for de under V omhandlede forhold.
Det afgøres af direktoratet for  

 erhvervsuddannelserne efter forhandling med Dansk Teknisk Lærerforening,  

 hvorvidt og hvor længe et kursus anses for omfattet af kategori 2 a.
 Ved lærernes deltagelse i de under 2 c omhandlede særlige kurser, der  

 sædvanligvis er af længere varighed, fastsættes det af direktoratet i hvert  

 enkelt tilfælde efter høring af Dansk Teknisk Lærerforening, hvorledes  

 lærernes vilkår skal være med hensyn til de under V omhandlede forhold.
V.
Kursusdeltagelse i forhold til lærernes tjenestepligter.
 De kurser, der henføres under IV 1 og 2 a, sidestilles med opfyldelse af  

 lærerens undervisningspligt (og dertil hørende pligt til kursusdeltagelse).
For så vidt angår kurser, der henføres til IV 2 b, indgår disse ikke i  

 lærerens undervisningspligt, idet de omfattes af hans pligt til at følge den  

 pædagogiske, teoretiske og praktiske udvikling inden for hans  

 undervisningsområde.
Det forudsættes, at læreren som et gennemsnit årligt vil  

 kunne være 1 a 1 1/2 uge på kursusophold.
Det forudsættes endvidere, at  

 lærerens deltagelse i disse kurser henlægges til perioder, der er  

 undervisningsfri for den pågældende.
VI.
Vikarbetaling m.v.
 Under deltagelse i de under IV 1 og 2 a nævnte kurser kan der ydes fri  

 vikar.
 Ved deltagelse i kurser arrangeret af Statens erhvervspædagogiske  

 læreruddannelse ydes der lærerne godtgørelse efter de regler, der gælder for  

 SEL's kurser.
VII.
Ikrafttræden.
 Retningslinjerne har virkning fra 1. januar 1981.
 P.m.v.
 e.b.
