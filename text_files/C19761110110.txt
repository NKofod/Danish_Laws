 Efter forhandling mellem Landsforeningnen UNGBO og direktoratet for  

 kriminalforsorgen fastsættes følgende med henblik på at fremme samarbejdet  

 mellem UNGBO og kriminalforsorgen:
 1. I tilfælde, hvor optagelse i en af landsforeningens  

 hybelgrupper af en tilsynsklient fra kriminalforsorgen sker efter aftale med  

 den pågældende afdeling, institution eller anstalt under kriminalforsorgen,  

 betaler kriminalforsorgen et socialpædagogisk honorar - p.t. 400 kr. pr.  

 måned.
 2. I øvrige tilfælde, hvor der er enighed parterne  

 imellem, betaler kriminalforsorgen ud fra en konkret vurdering af behovet for  

 socialpædagogisk støtte ligeledes det fastsatte honorar til landsforeningen.
 3. I tilfælde, hvor den pågældende tilsynsklient selv  

 har lejet en hybel, og hvor der ikke skønnes at være et konkret behov for  

 socialpædagogisk støtte, afholder kriminalforsorgen ikke det fastsatte  

 honorar.
 Når klienter udgår af kriminalforsorgens tilsyn, ophører betalingen.
4. Når en tilsynsklient er indflyttet i en  

 hybelgruppe, og kriminalforsorgen betaler det fastsatte honorar, udøver  

 landsforeningen kriminalforsorgens støtte- og hjælpeforanstaltninger, mens  

 den pågældende afdeling af kriminalforsorgen lader tilsynsfunktionen bero på  

 kontoret.
Landsforeningen sender jævnligt rapporter/indberetninger til  

 pågældende afdeling, institution eller anstalt.
 Ved væsentlige forandringer i en klients situation gives der gensidigt og  

 omgående meddelelse herom.
 5. På lokalt plan søges ved gensidigt initiativ  

 oprettet et samarbejdsorgan med henblik på at fremme samarbejdet til fordel  

 for tilsynsklientelet.
 6. Ved uenighed om fortolkningen af denne  

 samarbejdsaftale indbringes spørgsmålet til behandling i et kontaktudvalg  

 bestående af repræsentanter fra landsforeningen og direktoratet for  

 kriminalforsorgen.
Ansøgning om optagelse i en af landsforeningens hybler sendes til  

 Landsforeningen UNGBOs hovedkontor, Studiestræde 38, 1455 København K. tlf.  

 (01) 125700, hvor den centrale visitation sker.
Ansøgning sker ved udfyldning  

 af et særligt ansøgnings- og oplysningsskema.
 Ligelydende cirkulærskrivelse er sendt til samtlige hybler under  

 Landsforeningen UNGBO.
J.
Tornøe fg.
/A.
Haulrig (Til kriminalforsorgens anstalter, afdelinger og pensioner).
