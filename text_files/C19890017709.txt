(Til samtlige ministerier m.v.) 1. Direktiverne 77/62/EØF af 21. december 1977 og  

 80/767/EØF af 22.
 juli 1980 er ændret ved direktiv 88/295/EØF af 22. marts 1988.
 2. Ændringerne fremgår af bilag 1 til dette cirkulære.
 3. Som det fremgår af bilaget vedrører ændringerne de  

 procedurer, der anvendes i forbindelse med indkøb, såvel i udbudsfasen som  

 efterfølgende.
 4. Der er således sket ændringer i fristerne, idet  

 disse er fastsat til 52 dage i forbindelse med offentlige udbud og 37 dage  

 henholdsvis 40 dage i forbindelse med begrænset udbud for henvendelse om  

 interesse i at afgive tilbud og selve tilbudsfristen.
5. Leasing og leje er medtaget som alternative  

 anskaffelser og er således omfattet.
Ved beregning af værdier af disse  

 aftaler skal anvendes en kapitalisering af de periodiske ydelser, der skal  

 betales i forbindelse med sådanne kontrakter.
 6. Reglen om, at der ved supplerende leverancer kan  

 anvendes udbud efter forhandling, er begrænset til 3 år, således at der skal  

 foretages normalt udbud ved bekendtgørelse i EF-Tidende, såfremt der er gået  

 mere end tre år fra anskaffelsen af det, der skal suppleres.
 7. Statslige myndigheder skal snarest muligt efter  

 finansårets begyndelse foretage en vejledende bekendtgørelse i EF-Tidende om  

 de forventede indkøb i de følgende tolv måneder, såfremt der indenfor et  

 produktområde agtes foretaget indkøb for over 750.000 ECU.
8. Ordregivende myndigheder skal senest 48 dage efter  

 en aftales indgåelse offentliggøre resultatet heraf i EF-Tidende.
Der gælder  

 dog undtagelser herfra, såfremt offentliggørelsen kan have skadevirkninger.
 9. Direktoratet for Statens Indkøb udarbejder en  

 vejledning om brug af de internationale regler i forbindelse med køb.
 10. Dette cirkulære træder i kraft straks og har  

 virkning for aftaler, som indgås herefter.
 11. Cirkulæret gælder ikke for Grønland og Færøerne.
Direktoratet for Statens Indkøb, den 13.  

 november 1989 Erik Fischer RÅDET RÅDETS DIREKTIV af 22. marts 1988 om ændring af direktiv 77/62/EØF om samordning af  

 fremgangsmåderne ved offentlige indkøb samt om ophævelse af visse bestemmelser  

 i direktiv 80/767/EØF RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det  

 Europæiske Økonomiske Fællesskab, særlig artikel 100A, under henvisning til forslag fra Kommissionen (* 1), i samarbejde med Europa-Parlamentet (* 2), under henvisning til udtalelse fra Det Økonomiske og Sociale Udvalg (* 3),  

 og ud fra følgende betragtninger:
Det er vigtigt at vedtage de foranstaltninger, der tager sigte på en  

 gradvis gennemførelse af det indre marked i perioden indtil den 31. december  

 1992; det indre marked indebærer et område uden indre grænser, hvor der er  

 sikret fri bevægelighed for varer, personer, tjenesteydelser og kapital; Det Europæiske Råd har på en række samlinger fra samlingen den 29. og 30.  

 marts 1985 i Bruxelles til samlingen den 5. og 6. december 1986 i London  

 vedtaget konklusioner om det indre marked; der er godkendt en hvidbog om gennemførelse af det indre marked, som  

 indeholder en tidsplan og et aktionsprogram for gennemførelsen af en åbning  

 af adgangen til offentlige indkøbsaftaler; Kommissionen forelagde den 14. december 1984 en rapport for Rådet om  

 gennemførelse af direktiv 77/62/EØF (* 4), senest ændret ved Akten vedrørende  

 Spaniens og Portugals Tiltrædelse, og af direktiv 80/767/EØF (* 5) som svar  

 på Rådets resolution af 21. december 1976; det er vigtigt dels at forbedre og udvide anvendelsen af direktiverne ved  

 at øge gennemskueligheden af fremgangsmåderne og af praksis ved offentlige  

 indkøb, dels bedre at kunne sikre overholdelse af forbuddet mod begrænsninger  

 af de frie varebevægelser, som ligger til grund for nævnte direktiver; det er nødvendigt at ændre disse direktiver, således at ændringerne i  

 GATT-Aftalen af december 1986 om Statslige Indkøb indarbejdes heri; der må skabes bedre forudsætninger for en effektiv konkurrence i  

 forbindelse med offentlige indkøb samt at øge de heraf følgende økonomiske,  

 budgetmæssige og industrielle fordele; i denne forbindelse bør omfanget af undtagelser for enkelte sektorer  

 fastlægges således, at det undgås, at forskellene i medlemsstaternes  

 anvendelse af direktiverne øges som følge af indbyrdes afvigende  

 fortolkninger; ordningen for kontrakter, som de ordregivende myndigheder indgår på  

 forsvarsområdet, skal tydeliggøres ved en henvisning til Traktatens  

 bestemmelser; det vil være hensigtsmæssigt at fastlægge de gældende beløbsgrænser,  

 herunder GATT-beløbsgrænsen, i en enkelt bestemmelse; offentlige udbud er den bedste sikring af lige vilkår for deltagelse i  

 offentlige indkøbsaftaler i samtlige medlemsstater; denne form for udbud bør  

 gøres til en regel, og de andre fremgangsmåder kræver en begrundelse samt  

 udfærdigelse af protokoller herom; det er hensigtsmæssigt at indføre en fremgangsmåde med udbud efter  

 forhandling, der allerede benyttes i praksis i visse medlemsstater, for at  

 begrænse anvendelsen af enkeltudbudsproceduren, og det er ligeledes  

 hensigtsmæssigt at præcisere, under hvilke betingelser der kan henvises til  

 hastetilfælde, eller i hvilken periode der kan foretages supplerende  

 leverancer; fremgangsmåden med udbud efter forhandling bør betragtes som en  

 undtagelse, og den bør derfor kun anvendes i klart afgrænsede tilfælde; det er væsentligt at tilpasse de fælles regler på det tekniske område til  

 den nye fællesskabspolitik vedrørende normalisering og standardisering; de ordregivende myndigheders samlede forsyningstransaktioner og  

 -procedurer skal gøres mere gennemskuelige; med henblik herpå bør de  

 myndigheder, der foretager offentlige indkøb, offentliggøre deres  

 indkøbsprogrammer ved hjælp af en bekendtgørelse på fællesskabsplan om  

 forhåndsmeddelelse, ligesom de ordregivende myndigheder, der på et  

 ikke-konkurrencemæssigt grundlag indgår en indkøbsaftale, bør give andre  

 potentielle leverandører mulighed for at fastslå og ytre deres interesse for  

 denne aftale, og oplysningerne om de betingelser, på hvilke de forskellige  

 ordrer er blevet tildelt, bør også offentliggøres på denne måde, således at  

 et større antal leverandører på fællesskabsplan kan få mere interesse for de  

 offentlige indkøbsaftaler og i højere grad deltage heri; der bør fastsættes visse frister for at forhindre forsinkelser i  

 fremsendelsen af forhåndsmeddelelser og meddelelser om indgåede aftaler; fristerne for modtagelse af anmodninger om deltagelse eller for modtagelse  

 af bud i forbindelse med offentlige indkøbsaftaler bør forlænges, for at  

 forbedre mulighederne for, at et større antal leverandører kan deltage; det er ønskeligt, at nationale bestemmelser om offentlige indkøb til gavn  

 for regionaludviklingen indgår i Fællesskabets målsætninger; Kongeriget Spanien har netop vedtaget en intern lovgivning for at  

 gennemføre direktiv 77/62/EØF; da andre ændringer på indeværende tidspunkt  

 ville få negative konsekvenser for tilpasningen af den private sektor i dette  

 land, bør der indrømmes Spanien en yderligere frist til en fuldstændig  

 gennemførelse af nærværende direktiv; Den Portugisiske Republik har brug for en overgangsperiode af samme  

 årsager; Den Hellenske Republik er i færd med at tilpasse sin nationale lovgivning  

 til direktiv 77/62/EØF, og på indeværende tidspunkt ville indarbejdelsen af  

 andre fællesskabsbestemmelser få negative konsekvenser for offentlige  

 indkøbsaftaler, navnlig for visse økonomisk vigtige faktorer som stabilitet,  

 gennemsigtighed og opretholdelse af de handelsmæssige vilkår på mellemlang  

 sigt; som følge af konklusionerne fra nævnte møder i Det Europæiske Råd samt fra  

 hvidbogen og i betragtning af nævnte rapport bør direktiv 77/62/EØF ændres,  

 og visse bestemmelser i direktiv 80/767/EØF ophæves - UDSTEDT FØLGENDE DIREKTIV:
Ændring af direktiv 77/62/EØF Artikel 1 Direktiv 77/62/EØF ændres i overensstemmelse med bestemmelserne i dette  

 afsnit.
Artikel 2 I artikel 1:
1. affattes litra a) således: »a)  

 »offentlige indkøbsaftaler«, gensidigt bebyrdende aftaler, som  

 indgås skriftligt mellem en leverandør (en fysisk eller juridisk person) på  

 den ene side og en af de i litra b) definerede ordregivende myndigheder på  

 den anden side, og som vedrører køb, leasing eller leje med eller uden  

 forkøbsret af varer.
Levering af sådanne varer kan som tillæg omfatte  

 monterings- og installationsarbejde.' 2. indsættes følgende nye litra: »d)  

 »offentligt udbud«, national fremgangsmåde, hvorved alle  

 interesserede leverandører kan afgive bud e) »begrænset udbud«,  

 national fremgangsmåde, hvorved kun de leverandører, der af de ordregivende  

 myndigheder modtager opfordring dertil, kan afgive bud f) »udbud efter  

 forhandling«, national fremgangsmåde, hvorved de ordregivende  

 myndigheder henvender sig til bestemte leverandører og forhandler kontraktens  

 vilkår med en eller flere af dem.' Artikel 3 I artikel 2:
 1. udgår stk. 1.
 2. affattes stk. 2 således:
 2. Følgende omfattes ikke af dette direktiv:
Artikel 4 Følgende indsættes som artikel 2a:
»Artikel 2a Med forbehold af artikel 2 og 3 samt artikel 5, stk. 1, anvendes dette  

 direktiv på alle varer som omhandlet i artikel 1, litra a), herunder varer,  

 der omfattes af kontrakter, som de ordregivende myndigheder indgår på  

 forsvarsområdet, dog med undtagelse af de varer, der er omhandlet i  

 Traktatens artikel 223, stk. 1, litra b).« Artikel 5 Artikel 4 udgår.
Artikel 6 Artikel 5 affattes således:
»Artikel 5 1. a) Afsnit II, III og IV samt artikel 6 gælder for  

 offentlige indkøbsaftaler, - der indgås af ordregivende myndigheder, jf. artikel 1, litra b), i dette  

 direktiv, herunder af ordregivende myndigheder på forsvarsområdet, jf. bilag  

 I til direktiv 80/767/EØF, vedrørende varer, der ikke er opført i bilag II  

 til nævnte direktiv, forudsat at den anslåede værdi uden merværdiafgift udgør  

 200 000 ECU eller derover - der indgås på de i direktiv 80/767/EØF fastsatte vilkår og betingelser  

 af de i bilag I til nævnte direktiv anførte ordregivende myndigheder, og hvis  

 anslåede værdi uden merværdiafgift udgør 130 000 ECU eller derover; for så  

 vidt angår ordregivende myndigheder på forsvarsområdet gælder dette kun for  

 aftaler vedrørende varer omfattet af nævnte direktiv i overensstemmelse med  

 dets bilag II 2. Ved aftaler om leasing, leje med eller uden  

 forkøbsret af varer, er beregningsgrundlaget for vedkommende aftalers  

 anslåede værdi:
- for så vidt angår tidsbegrænsede aftaler, hvis løbetid er tolv måneder  

 eller derunder, er beregningsgrundlaget lig med aftalens samlede anslåede  

 værdi under hele løbetiden, eller hvis løbetiden overstiger tolv måneder, lig  

 med aftalens samlede værdi, inkl. den anslåede overskydende værdi - for så vidt angår tidsubegrænsede aftaler eller aftaler, hvis løbetid  

 ikke kan fastsættes nærmere, er beregningsgrundlaget lig med den månedlige  

 rate, multipliceret med 48.
 3. For så vidt angår indkøbsaftaler, der indgås  

 regelmæssigt, eller som fornyes inden for en bestemt periode, skal enten den  

 samlede faktiske værdi af lignende successive aftaler, der er indgået i løbet  

 af det forudgående finansår eller de forudgående tolv måneder - så vidt  

 muligt korrigeret for eventuelle ændringer i henseende til mængde eller værdi  

 - over de tolv følgende måneder, eller den anslåede samlede værdi af  

 successive aftaler i de første tolv måneder efter den første levering eller i  

 løbet af aftaleperioden, hvor denne overstiger tolv måneder, lægges til grund  

 for anvendelsen af stk. 1. Reglerne om beregning af aftalernes værdi må ikke  

 anvendes med henblik på at unddrage aftalerne fra denne artikels  

 anvendelsesområde.
 4. Når et påtænkt indkøb af ensartede varer i givet  

 fald fordeles over en række delaftaler, der indgås samtidig, skal den  

 anslåede værdi af alle disse delaftaler tilsammen lægges til grund for  

 anvendelsen af stk. 1 og 2.
 5. Når en påtænkt indkøbsaftale indeholder en  

 udtrykkelig klausul om optionsret, er beregningsgrundlaget for aftalens  

 anslåede værdi det højeste beløb for køb, leasing, leje med eller uden  

 forkøbsret, herunder optionsmulighederne.
6. Et påtænkt indkøb af en vis leverancemængde må ikke  

 opdeles med henblik på at unddrage det fra denne artikels  

 anvendelsesområde.« Artikel 7 Artikel 6 affattes således:
»Artikel 6 1. De ordregivende myndigheder skal ved indgåelsen af  

 offentlige indkøbskontrakter anvende de fremgangsmåder, der er fastsat i de  

 ændrede litra d), e) og f) i artikel 1 i dette direktiv, i de i det følgende  

 beskrevne tilfælde.
 2. De ordregivende myndigheder kan i tilfælde, hvor  

 det er berettiget, indgå offentlige indkøbskontrakter ved anvendelse af  

 fremgangsmåden med begrænset udbud.
Denne anvendelse af begrænset udbud kan bl.a. være begrundet i - nødvendigheden af at sikre et rimeligt forhold mellem aftalens værdi og  

 omkostningerne ved udbudsproceduren - den særlige karakter af de varer, der skal leveres.
3. De ordregivende myndigheder kan indgå  

 indkøbsaftaler ved udbud efter forhandling, når de afgivne bud efter  

 anvendelse af offentligt eller begrænset udbud er ukorrekte, eller når de  

 afgivne bud er uantagelige efter nationale bestemmelser, der er forenelige  

 med afsnit IV, på betingelse af, at der ikke foretages afgørende ændringer i  

 de oprindelige udbudsbetingelser.
De ordregivende myndigheder skal i så fald  

 offentliggøre en udbudsbekendtgørelse, medmindre de i udbuddet efter  

 forhandling medtager alle virksomheder, som opfylder betingelserne i artikel  

 20 til 24, og som under det forudgående offentlige eller begrænsede udbud har  

 afgivet bud i overensstemmelse med udbudsprocedurens formelle krav.
 4. De ordregivende myndigheder kan indgå  

 indkøbsaftaler ved udbud efter forhandling uden forudgående offentliggørelse  

 af en udbudsbekendtgørelse i følgende tilfælde:
De omstændigheder, der skal begrunde den tvingende nødvendighed, må på  

 ingen måde kunne tilregnes de ordregivende myndigheder 5. I alle andre tilfælde skal de ordregivende  

 myndigheder indgå indkøbskontrakter ved offentligt udbud.
6. I tilfælde af begrænset udbud eller udbud efter  

 forhandling skal de ordregivende myndigheder udfærdige en protokol med  

 begrundelse for anvendelsen af denne fremgangsmåde; i denne protokol anføres  

 i det mindste den ordregivende myndigheds navn og adresse, de købte varers  

 værdi, mængde og art, antallet af anmodninger om deltagelse, antallet af  

 leverandører, der har modtaget opfordring til at afgive bud, og i givet fald  

 antallet af afviste leverandører samt grunden til denne afvisning.
Hvad angår  

 udbud efter forhandling, omtales med behørig begrundelse ligeledes i  

 protokollen de i stk. 3 og 4 omhandlede omstændigheder, der har gjort  

 anvendelsen af disse fremgangsmåder berettiget.
Denne protokol eller hovedindholdet heri tilsendes Kommissionen på dennes  

 anmodning.« Artikel 8 Artikel 7 affattes således:
»Artikel 7 1. De tekniske specifikationer i bilag II angives i de  

 generelle dokumenter eller i kontraktdokumenterne vedrørende den enkelte  

 aftale.
 2. Med forbehold af medlemsstaternes obligatoriske  

 tekniske forskrifter, for så vidt disse er forenelige med fællesskabsretten,  

 defineres disse tekniske specifikationer af de ordregivende myndigheder ved  

 henvisning til nationale standarder, der er udtryk for gennemførelse af  

 europæiske standarder eller til fælles tekniske specifikationer.
 3. En ordregivende myndighed kan fravige det i stk. 2  

 fastlagte princip i følgende tilfælde:
 4. De ordregivende myndigheder, der påberåber sig stk.  

 3, anfører deres grunde hertil i udbudsbekendtgørelsen i De Europæiske  

 Fællesskabers Tidende, undtagen hvis dette er umuligt, men anfører i alle  

 tilfælde grundene i deres interne dokumenter og stiller efter anmodning disse  

 oplysninger til rådighed for medlemsstaterne og Kommissionen.
5. Hvis der ikke foreligger europæiske standarder  

 eller fælles tekniske specifikationer, kan de tekniske specifikationer  

 defineres ved henvisning til andre dokumenter, uden at principperne om  

 ækvivalens og gensidig anerkendelse af nationale tekniske specifikationer  

 herved tilsidesættes.
I dette tilfælde bør der i nævnte rækkefølge henvises  

 til:
6. Medmindre aftalens genstand berettiger dertil, skal  

 medlemsstaterne forbyde, at der i vilkårene for den enkelte aftale indføres  

 tekniske specifikationer, som omtaler varer af et bestemt fabrikat eller af  

 en bestemt oprindelse, eller som nævner særlige fremstillingsmetoder, og som  

 derved begunstiger eller udelukker bestemte virksomheder eller varer.
Det er  

 navnlig forbudt at anføre varemærker, patenter eller typer, eller at anføre  

 en bestemt oprindelse eller et bestemt fabrikat; dog er en sådan angivelse i  

 forbindelse med angivelsen »eller dermed ligestillet« tilladt, når  

 aftalens genstand ikke kan beskrives på anden måde ved hjælp af  

 specifikationer, som er tilstrækkeligt nøjagtige og fuldstændigt forståelige  

 for alle interesserede.
Artikel 9 Artikel 9 affattes således:
»Artikel 9 1. De ordregivende myndigheder, der er anført på  

 listen i bilag I til direktiv 80/767/EØF, skal fra den 1. januar 1989 snarest  

 muligt efter deres finansårs begyndelse ved en vejledende bekendtgørelse  

 offentliggøre de samlede indkøb inden for hvert produktområde, hvis anslåede  

 værdi, jf. artikel 5 i nærværende direktiv, er på mindst 750 000 ECU, og som  

 de agter at indgå i de følgende tolv måneder.
 På forslag af Kommissionen og efter høring af Europa-Parlamentet og Det  

 Økonomiske og Sociale Udvalg træffer Rådet inden den 1. marts 1990 afgørelse  

 om, hvorvidt denne pligt skal udvides til de øvrige ordregivende myndigheder,  

 som er omfattet af artikel 1.
 2. De ordregivende myndigheder, der ønsker at indgå en  

 aftale om et offentligt indkøb ved offentligt eller begrænset udbud eller på  

 de betingelser, der er fastsat i artikel 6, stk. 3, ved udbud efter  

 forhandling som defineret i artikel 1, tilkendegiver deres hensigt ved en  

 bekendtgørelse.
3. De ordregivende myndigheder, der har indgået en  

 aftale, giver meddelelse om resultatet heraf ved en bekendtgørelse.
Dog vil  

 det efter afgørelse i det enkelte tilfælde være muligt at undlade at  

 offentliggøre visse former for oplysninger, hvis disse oplysninger ville være  

 til hinder for anvendelse af lovgivningen eller på anden måde være i modstrid  

 med offentlige interesser eller være til skade for bestemte offentlige eller  

 private virksomheders retmæssige økonomiske interesser eller  

 konkurrenceforholdet mellem leverandørerne.
 4. De i stk. 1, 2 og 3 omhandlede bekendtgørelser  

 sendes af den ordregivende myndighed hurtigst muligt og på den bedst egnede  

 måde til Kontoret for De Europæiske Fællesskabers Officielle Publikationer.  

 Hvis der foreligger det i artikel 12 omhandlede hastetilfælde, skal  

 bekendtgørelserne sendes ved telex, telegram eller telefax:
 5. Bekendtgørelserne affattes i overensstemmelse med  

 de i bilag III anførte modeller.
6. Bekendtgørelserne offentliggøres i deres helhed i  

De Europæiske Fællesskabers Tidende og TED-databanken på deres  

 originale sprog.
Et resume af hver bekendtgørelses hovedindhold  

 offentliggøres på Fællesskabernes øvrige officielle sprog, dog således at kun  

 den originale udgave er autentisk.
Kontoret for De Europæiske Fællesskabers Officielle Publikationer  

 offentliggør bekendtgørelserne senest tolv dage efter afsendelsesdatoen.
Hvis  

 der foreligger det i artikel 12 omhandlede hastetilfælde, nedsættes denne  

 frist til fem dage.
7. Offentliggørelse i de officielle meddelelsesorganer  

 eller i pressen i den ordregivende myndigheds hjemland må ikke finde sted før  

 afsendelsesdatoen, som skal nævnes i offentliggørelsen.
Den må ikke indeholde  

 andre oplysninger end dem, der offentliggøres i De Europæiske  

 Fællesskabers Tidende.
 8. De ordregivende myndigheder skal være i stand til  

 at bevise afsendelsesdatoen.
9. Omkostningerne ved offentliggørelsen af  

 udbudsbekendtgørelser i De Europæiske Fællesskabers Tidende afholdes af  

 Fællesskaberne.
Bekendtgørelsen må ikke være længere end een side i nævnte  

 Tidende, dvs. ca. 650 ord.
Hvert nummer af De Europæiske Fællesskabers  

 Tidende, som indeholder een eller flere bekendtgørelser, gengiver den  

 eller de modeller, som den eller de offentliggjorte bekendtgørelser henviser  

 til.« Artikel 10 Artikel 10, stk. 1, affattes således:
1. Ved offentlige udbud skal fristen for modtagelse af  

 bud af de ordregivende myndigheder fastsættes således, at den ikke er på  

 under 52 dage regnet fra datoen for afsendelsen af bekendtgørelsen.' Artikel 11 Artikel 11, stk. 1, 2 og 3, affattes således:
 1. Ved begrænsede udbud i henhold til artikel 1, litra  

 e), og ved udbud efter forhandling i henhold til artikel 1, litra f), på de  

 betingelser, der er fastsat i artikel 6, stk. 3, må den af de ordregivende  

 myndigheder fastsatte frist for modtagelse af anmodninger om deltagelse ikke  

 være på under 37 dage regnet fra datoen for afsendelsen af bekendtgørelsen.
 2. De ordregivende myndigheder skal samtidigt og  

 skriftligt opfordre de ansøgere, der kommer i betragtning, til at afgive bud.  

 Opfordringsskrivelsen ledsages af udbudsbetingelserne og af det supplerende  

 materiale.
3. Ved begrænsede udbud må den af de ordregivende  

 myndigheder fastsatte frist for modtagelse af bud ikke være på under 40 dage  

 regnet fra datoen for afsendelsen af den skriftlige opfordring.' Artikel 12 Artikel 12, stk. 1, affattes således:
 1. I hastetilfælde, hvor det er umuligt at anvende de  

 i artikel 11 anførte tidsfrister, kan de ordregivende myndigheder fastsætte  

 følgende frister:
Artikel 13 Artikel 13, 14 og 15 ophæves.
Artikel 14 Artikel 19, stk. 1, affattes således:
1. Ved begrænsede udbud eller ved udbud efter  

 forhandling vælger de ordregivende myndigheder på grundlag af oplysningerne  

 om leverandørens egen situation samt de oplysninger og formaliteter, der er  

 nødvendige for at kunne vurdere de mindstekrav af økonomisk og teknisk art,  

 som denne skal opfylde, de ansøgere, som de vil opfordre til at afgive bud  

 eller til at forhandle med, blandt dem, der har de i artikel 20 til 24  

 krævede kvalifikationer.' Artikel 15 I artikel 21, stk. 1, tilføjes følgende efter ordene »for  

 Nederlandene: »Handelsregister«;» ordene »for Portugal:  

 »Registo Nacional das Pessoas Colectivas«;» Artikel 16 Artikel 26 affattes således:
»Artikel 26 1. Dette direktiv er ikke til hinder for, at der  

 indtil den 31. december 1992 kan anvendes bestående nationale bestemmelser  

 vedrørende offentlige indkøb, der har til formål at begrænse regionale  

 forskelle og fremme skabelsen af arbejdspladser i udviklingsmæssigt  

 tilbagestående områder og i områder med erhvervsmæssig tilbagegang, såfremt  

 de pågældende bestemmelser er forenelige med Traktaten og med Fællesskabets  

 internationale forpligtelser.
2. Stk. 1 berører ikke anvendelsen af artikel 25, stk.  

 4.« Artikel 17 Artikel 29 affattes således:
»Artikel 29 1. Med henblik på bedømmelsen af resultaterne af  

 direktivets anvendelse fremsender medlemsstaterne til Kommissionen en  

 statistisk opgørelse over de indkøbsaftaler, der er indgået, 2. I denne opgørelse skal i det mindste angives:
3. Kommissionen fastlægger efter høring af Det  

 Rådgivende Udvalg for Offentlige Aftaler arten af eventuelle yderligere  

 statistiske oplysninger, der kræves i henhold til dette direktiv.« Artikel 18 Bilag I, II og III erstattes med bilag I, II og III til dette direktiv.
Ophævelse af visse bestemmelser i direktiv 80/767/EØF Artikel 19 Artikel 2 til 6 i direktiv 80/767/EØF ophæves.
Afsluttende bestemmelser Artikel 20 Medlemsstaterne træffer de nødvendige foranstaltninger for at efterkomme  

 dette direktiv senest den 1. januar 1989. De underretter straks Kommissionen  

 herom.
 For så vidt angår Den Hellenske Republik, Kongeriget Spanien og Den  

 Portugisiske Republik erstattes datoen den 1. januar 1989 dog med den 1.  

 marts 1992.
Artikel 21 Medlemsstaterne meddeler Kommissionen de vigtigste love og administrative  

 bestemmelser, som de udsteder for at efterkomme dette direktiv.
Artikel 22 Dette direktiv er rettet til medlemsstaterne.
 Udfærdiget i Bruxelles, den 22. marts  

 1988.
På Rådets vegne M.
BANGEMANN Formand BILAG 1 FORTEGNELSE OVER DE I ARTIKEL 1, LITRA b), OMHANDLEDE OFFENTLIGRETLIGE  

 JURIDISKE PERSONER, OG HVAD DER SVARER HERTIL I.
Alle medlemsstater:
De af lokale organer dannede offentligretlige sammenslutninger, og hvad  

 der svarer hertil, såsom »associations de communes«,  

 »Gemeindeverbænde«, mv.
II.
Tyskland:
»Bundesunmittelbare Kørperschaften, Anstalten und Stiftungen des  

 øffentlichen Rechts«; »Landesunmittelbare Kørperschaften, Anstalten  

 und Stiftungen des øffentlichen Rechts«, som er undergivet en  

 budgetkontrol fra statens side.
III.
Belgien:
- le Fonds des Routes 1955-1969 - het Wegenfonds 1955-1969 - la Regie des Voies aeriennes - de Regie der Luchtwegen - les Centres publics d'Aide sociale - les Fabriques d'eglise - l'Office Regulateur de la Navigation interiure - de Dienst voor regeling  

 van de binnenvaart - la Regie des Services frigorifiques de l'Etat Belge - de Regie der  

 Belgische Rijkskoel - en Vriesdiensten.
IV.
Danmark:
Andre forvaltningssubjekter.
V.
Frankrig:
- offentlige institutioner af administrativ karakter på statsligt,  

 regionalt, departementalt eller lokalt plan - universiteter, offentlige institutioner af videnskabelig og kulturel  

 karakter samt andre institutioner som fastlagt i »loi d'orientation de  

 l'enseignement superieur« nr. 68-978 af 12. november 1968. VI.
Irland:
Andre offentlige myndigheder, hvis offentlige indkøbsaftaler er undergivet  

 statens kontrol.
VII.
Italien:
- statsuniversiteterne, statslige universitetsinstitutter, konsortier til  

 udbygning af universiteterne - de højere videnskabelige og kulturelle  

 institutter, de astronomiske, astrofysiske, geofysiske og vulkanologiske  

 observatorier - »Enti di riforma fondiaria« - hjælpe- og  

 velgørenhedsinstitutioner af enhver art.
VIII.
Grækenland:
Andre offentligretlige juridiske personer, hvis offentlige indkøbsaftaler  

 er undergivet statens kontrol.
IX.
Luxembourg:
Almennyttige institutioner under regeringens, kommunesammenslutningernes  

 og kommunernes tilsyn.
X.
Nederlandene:
- »Waterschappen« - »instellingen van Wetenschappelijk onderwijs vermeld in art. 15 van  

 de Wet op het Wetenschappelijk Onderwijs (1960)»; »academische  

 ziekenhuizen« - »Nederlandse Centrale Organisatie voor toegepast  

 natuurwetenschappelijk Onderzoek (TNO)» og organisationer, der er  

 underlagt denne.
XI.
Spanien:
Andre juridiske personer, der er undergivet en offentlig ordning om  

 indgåelse af indkøbsaftaler.
XII.
Portugal:
Offentligretlige juridiske personer, hvis indgåelse af offentlige  

 indkøbsaftaler er undergivet statens kontrol.
XIII.
Det Forenede Kongerige:
- »Education Authorities« - »Fire Authorities« - »National Health Service Authorities« - »Police Authorities« - »Commission for the New Towns« - »New Towns Corporations« - »Scottish Special Housing Association« - »Northern Ireland Housing Executive«.
BILAG II DEFINITION AF VISSE TEKNISKE SPECIFIKATIONER I dette direktiv forstås ved:
1.  »tekniske specifikationer«, samtlige tekniske  

 forskrifter, navnlig sådanne, der findes i udbudsbetingelserne, som  

 fastlægger krævede karakteristika for et produkt, som f.eks. kvalitet,  

 brugsegenskaber, sikkerhed, dimensioner, herunder terminologiske forskrifter  

 for varen, symboler, prøvning og prøvningsmetoder, emballering, mærkning  

 eller etikettering, og som giver mulighed for objektivt at karakterisere et  

 materiale, et produkt eller en levering på en sådan måde, at de opfylder de  

 af de ordregivende myndigheder ønskede formål; 2. »standard«, den tekniske specifikation, som er  

 godkendt af et anerkendt standardiseringsorgan til gentagen eller konstant  

 anvendelse, men hvis overholdelse i princippet ikke er obligatorisk; 3. »europæisk standard«, de standarder, der er godkendt  

 af Den Europæiske Standardiseringsorganisation (CEN) eller af Den Europæiske  

 Komite for Elektroteknisk Standardisering (CENELEC) som »Europæisk  

 Standard (EN)» eller som »Harmoniseringsdokumenter (HD)» i  

 henhold til de fælles regler for disse organisationer; 4. »fælles teknisk specifikation«, de tekniske  

 specifikationer udarbejdet med henblik på en ensartet anvendelse i alle  

 Fællesskabets medlemsstater.
BILAG III MODELLER FOR UDBUDSBEKENDTGØRELSER A.
Offentligt udbud 1. Den ordregivende myndigheds navn, adresse,  

 telefonnummer og telegramadresse samt telex- og telefaxnummer.
2. a) Den valgte udbudsform 3. a) Leveringssted 4. Eventuel leveringsfrist.
5. a) Navn og adresse på den myndighed, til hvilken  

 anmodning om relevante dokumenter kan rettes 6. a) Sidste frist for modtagelse af bud 7. a) De personer, der har adgang til at overvære  

 åbningen af buddene 8. (I givet fald) Sikkerhedsstillelse og andre  

 garantier, som forlanges.
 9 De vigtigste finansierings- og betalingsbetingelser og/eller  

 henvisninger til de retsforskrifter, hvoraf de fremgår.
 10. I givet fald den bestemte retlige form, hvorunder  

 eventuelt det konsortium skal fremtræde, som vil få tildelt ordren.
 11. De oplysninger og formaliteter, som er nødvendige  

 for en vurdering af de økonomiske og tekniske mindstebetingelser, som  

 leverandøren skal opfylde.
 12. Den periode, inden for hvilken enhver tilbudsgiver  

 er forpligtet til at opretholde sit bud.
13. Kriterier, som vil blive lagt til grund ved  

 tildelingen af ordren.
Kriterierne - bortset fra den laveste pris - nævnes  

 når de ikke er anført i udbudsbetingelserne.
 14. Andre oplysninger.
 15. Datoen for bekendtgørelsens afsendelse.
 16. Datoen for Kontoret for De Europæiske  

 Fællesskabers Officielle Publikationers modtagelse af bekendtgørelsen.
B.
Begrænset udbud 1. Den ordregivende myndigheds navn, adresse,  

 telefonnummer og telegramadresse samt telex- og telefaxnummer.
2. a) Den valgte udbudsform 3. a) Leveringssted 4. Eventuel leveringsfrist.
 5. I givet fald den bestemte retlige form, hvorunder  

 eventuelt det konsortium skal fremtræde, som vil få tildelt ordren.
6. a) Sidste frist for modtagelse af anmodninger om  

 deltagelse 7. Sidste frist for udsendelse af opfordringer til at  

 afgive bud.
 8. Oplysninger om leverandørens egne forhold samt de  

 oplysninger og formaliteter, som er nødvendige for en vurdering af de  

 økonomiske og tekniske mindstebetingelser, som skal opfyldes af leverandøren.
 9. Kriterierne for tildeling af ordren, hvis de ikke  

 fremgår af opfordringen til at afgive bud.
 10. Andre oplysninger.
 11. Datoen for bekendtgørelsens afsendelse.
 12. Datoen for Kontoret for De Europæiske  

 Fællesskabers Officielle Publikationers modtagelse af bekendtgørelsen.
C.
Udbud efter forhandling 1. Den ordregivende myndigheds navn, adresse,  

 telefonnummer og telegramadresse samt telex- og telefaxnummer.
2. a) Den valgte tilbudsform 3. a) Leveringssted 4. Eventuel leveringsfrist.
 5. I givet fald den bestemte retlige form, hvorunder  

 eventuelt det konsortium skal fremtræde, som vil få tildelt ordren.
6. a) Sidste frist for modtagelse af anmodninger om  

 deltagelse 7. Oplysninger om leverandørens egne forhold samt de  

 oplysninger og formaliteter, som er nødvendige for en vurdering af de  

 økonomiske og tekniske mindstebetingelser, som skal opfyldes af leverandøren.
 8. I givet fald navne og adresser på de leverandører,  

 der allerede er valgt af den ordregivende myndighed.
 9. Datoen for de foregående offentliggørelser i De  

 Europæiske Fællesskabers Tidende.
 10. Andre oplysninger.
 11. Datoen for bekendtgørelsens afsendelse.
 12. Datoen for Kontoret for De Europæiske  

 Fællesskabers Officielle Publikationers modtagelse af bekendtgørelsen.
D.
Fremgangsmåde ved forhåndsmeddelelse 1. Navn, adresse, telefonnummer og telegramadresse  

 samt telex- og telefaxnummer på den ordregivende myndighed og på det kontor,  

 hvor der kan anmodes om supplerende oplysninger.
 2. Arten og mængden eller værdien af de varer, der  

 skal leveres.
 3. Den foreløbige dato, på hvilken procedurerne for  

 indgåelse af aftalen eller aftalerne indledes (hvis den er kendt).
 4. Andre oplysninger.
 5. Datoen for bekendtgørelsens afsendelse.
 6. Datoen for Kontoret for De Europæiske Fællesskabers  

 Officielle Publikationers modtagelse af bekendtgørelsen.
E.
Indgåede aftaler 1. Den ordregivende myndigheds navn, og adresse.
2. a) Den valgte udbudsform 3. Datoen for aftalens indgåelse.
 4. Kriterierne for tildeling af ordren.
 5. Antallet af modtagne bud.
 6. Leverandørens eller leverandørernes navn(e) og  

 adresse(r).
 7. Arten og mængden af de varer, der i givet fald  

 leveres af hver leverandør.
 8. Pris eller prisramme (minimums-/maksimumspriser).
 9. Andre oplysninger.
 10. Datoen for offentliggørelsen af bekendtgørelsen i  

De Europæiske Fællesskabers Tidende.
 11. Datoen for bekendtgørelsens afsendelse.
 12. Datoen for Kontoret for De Europæiske  

 Fællesskabers Officielle Publikationers modtagelse af bekendtgørelsen.
(* 1) EFT nr.
C 173 af 11. 7. 1986, s. 4, EFT nr.
C 161 af 19. 6. 1987, s.  

 10 og EFT nr.
C 303 af 13. 11. 1987, s. 3.
(* 2) EFT nr.
C 13 af 18. 1. 1988, s. 66.
(* 3) EFT nr.
C 68 af 16. 3. 1987, s. 7.
(* 4) EFT nr.
L 13 af 15. 1. 1977, s. 1.
(* 5) EFT nr.
L 215 af 18. 8. 1980, s. 1.
