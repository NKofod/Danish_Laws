Kendelse fra Pressenævnet i sag nr.  

 68/2000 [K] og [N] har ved advokat   Henrik  Karl  Nielsen klaget  

 til Pressenævnet over nogle udsendelser bragt i TV 2 den 26. 27. og 28  

 marts 2000, idet de mener, at god presseskik er tilsidesat.
 Af en udsendelse bragt den 26. marts 2000 på TV 2  

 fremgår bl.a. at:
 Speak: "Om et øjeblik afdækker vi  

 historien om den danske spion [K].
[K] træffer jeg ham? Speak: Først skal det handle om en dansk spion.  

 I de næste 18 minutter er Dags Dato i stand til at bringe en meget  

 minutiøs afdækning af det arbejde, som en dansker udførte  

 for den tidligere østtyske efterretningstjeneste Stasi.
Agenten hedder  

 Han arbejdede for Stasi gennem otte år.
Vi har gennemgået  

 alle hans næsten 900 sagsakter i Stasi's arkiver.
Vi har talt med de  

 mennesker, han arbejdede sammen med, og med dem han sladrede om, og så  

 har vi fundet ud af, hvorfor [K] gjorde, hvad han gjorde.
 Her optrevler  Morten  Hansted og  Niels  Klit historien  

 om spionen fra Christianshavn.
 Her på Christianshavn i København bor en  

 dansker, der i otte år samarbejdede med den østtyske  

 efterretningstjeneste Stasi.
Ja, goddag, det er  Niels  Klit fra TV 2. [K],  

 træffer jeg ham? Stemme i dørtelefon: Nej han er ikke hjemme  

 lige nu.
Speak: Hvornår har I ham tilbage, ved du  

 det? Stemme i dørtelefon: Prrryh! Speak: I byen Rostock opsøgte vi hans  

 tidligere Stasi kontakter.
 Klaus  Bohnhoff, tidl. major Stasi: Uden  

 kamera.
Speak: Den danske Stasi agent hedder [K].
Hans  

 østtyske føringsofficerer, dem der havde den personlige kontakt  

 med danskeren, gav ham dæknavnene " Apollo" og " Hamster".
Hvad kan De huske om " Hamster"? K.B.: Han var en klovn.
Speak: Hvorfor? K.B.: Han var indblandet i tyveri, cigaret- og  

 spiritussmugling.
Speak: I Stasi's tidligere afdeling i Rostock  

 ligger der i dag 883 sider, som beskriver den danske agents arbejde.  

 Når vi er i stand til at beskrive [K] indsats i detaljer, skyldes det  

 en tilfældighed.
Vi skal tilbage til det historiske år 1989.  

 Stasi hovedkvarteret i Berlin bliver stormet af vrede demonstranter efter  

 murens fald.
Men forinden når Stasi ansatte at destruere millioner af  

 dokumenter.
Her i Rostock lykkedes det dog byens borgere at redde den lokale  

 Stasi afdelings papirer fra ødelæggelse.
Den statslige Gauck  

 myndighed administrerer nu arkivet deriblandt de oprindelige arkivposer om Klaus  Költzsch, arkivbestyrer,  

 Gauck-arkiverne: Der er altid tre mapper.
Her er den personlige journal,  

 - det er arbejdsjournalen, - og her ligger kvitteringer for det, man har  

 fået af penge og gaver.
 Speak: Stasi papirerne beskriver danskerens  

 hemmelige aktiviteter, alt fra overvågning af danske  

 grænseovergange, infiltration af den polske  

 solidaritetsbevægelse, oplysninger om det konservative folkeparti samt  

 det alvorligste, hjælp til at afsløre en organisation der hjalp  

 DDR-borgere med at flygte til vesten.
Christoph  Kleemann, direktør  

 Gauck-arkiverne: Han var en uofficiel medarbejder, som man gav et vist  

 ansvar.
Han arbejder der, nu sender vi ham derhen   og det skal han klare.
Og  

 det gør Stasi med folk, der er godkendt.
Speak: [K] er i dag 55 år.
Han er 37, da han  

 i 1981 bliver hvervet af Stasi.
På det tidspunkt bor han i  

 rækkehus her i Ishøj ved København sammen med sin polske  

 kone.
Forbindelsen til Polen bliver afgørende for hans senere  

 virksomhed for Stasi. [K] er arbejdsløs, men ifølge Stasi  

 dokumenterne driver han omfattende smugleri af cigaretter over  

 grænserne mellem Polen, DDR og Danmark.
I Danmark er han en af  

 politiets gamle kendinge.
I 1984 dømmes han i tre smuglersager.
Og  

 så sent som sidste år sigtes han på ny i en smuglersag.
Begyndelsen på otte års pendulfart over  

 Østersøen mellem Danmark og den østtyske  

 efterretningstjenestes afdeling i Rostock begynder på denne måde.  

 Ifølge dette dokument standses han den 4. juli 1981 af de  

 østtyske toldere.
I et speciel svejset rum i bilen finder tolderne 209  

 kartoner cigaretter.
For at undgå straf og for at få lov til at  

 fortsætte sit smugleri tilbyder [K] at skaffe oplysninger til Stasi.  

 Hans løfte fra den gang ligger stadig i arkiverne.
"Jeg forpligter mig til på frivillig basis, at  

 understøtte de statslige organer i DDR ved at give informationer om  

 smuglere og menneskehandlere jeg møder.
Ved overtrædelse af  

 denne erklæring kan jeg straffes ifølge østtysk  

 lovgivning og miste min indrejsetilladelse.
Underskrevet [K]".
Den Stasi-officer, der var øverst ansvarlig for  

 hvervningen af [K], driver i dag et trykkeri i den nordtyske by Rostock.
Han  

 ønsker ikke at komme i tv, men vi lader kameraet køre for at  

 skaffe dokumentation for danskerens hemmelige aktiviteter.
Hvordan kunne Stasi samarbejde med en røver? K.B.: Fordi han kunne give os oplysninger om en  

 grænseovergang.
Speak: Mange får hjælp fra  

 flugtorganisationer i vesten, som yder et livsfarligt stykke arbejde.
En af  

 flugtorganisationerne hedder Ost-Vest Transfer.
Navnet betyder øst  

 vest overførsel.
Og det er den, som [K] i starten af 1980'erne  

 sættes til at optrevle.
Speak: Også Stasi's topledelse i  

 Østberlin er opmærksom på Ost-Vest Transfers store  

 hvervekampagne.
Derfor begynder man at se sig om efter en agent, der på  

 vestlig grund kan være med til at optrevle organisationen.
Valget  

 falder på danskeren [K], fordi hans polske kone har en datter, som er  

 blevet tilbage i Polen.
At få datteren smuglet ud er [K]'s påskud  

 for at søge kontakt med Ost-Vest Transfer.
Målet er imidlertid  

 at afsløre karakteren af organisationen, dens planer og metoder,  

 såvel som personkredsen, der står bag.
Og De havde slet ikke mistanke om, at han kunne være  

 agent? Dieter  Siebert, tidl. aktiv Ost-West Transfer:  

 Nej, hvorfor? Speak: I slutningen af marts 1983 dumper dette brev  

 ind hos Ost-Vest Transfer.
Her beder [K] om et personligt møde.  

 Mødet finder sted her i  Dieter  Siebers hus Nordstrasse 4 i Vissen.  

 Ifølge de meget detaljerede STASI papirer ankommer [K] i en Ford  

 Sierra.
 D.S.: Ja, det var en Ford Sierra, den kan jeg godt  

 huske.
Speak: Siger altså en af de personer  

 som deltog i mødet.
Seks dage efter når informationerne frem til  

 Rostock, da [K] mødes med sine føringsofficerer.
I en ti sider  

 lang rapport beskriver han de to mænd, han har været til  

 møde med.
Vægt, højde, alder, hårfarve, frisure,  

 næse, skæg, specielle kendetegn, dialekt, sprog,  

 påklædning. [K] giver desuden Stasi en grundplan af huset, og  

 adressen hvor mødet fandt sted.
I rapporten indgår også en  

 nøje beskrivelse af, hvordan Ost-Vest transfer vil smugle [K]'s Polske  

 steddatter ud.
Speak: 5. maj mødes [K] igen med folkene bag  

 Ost-Vest Transfer.
Denne gang på en motorvejsrasteplads øst for  

 Hannover.
Påskuddet er at aftale detaljerne ved udsmuglingen af den  

 polske steddatter.
Papirerne fortæller os, at Stasi igen får  

 nøje besked.
Ifølge dette dokument, som skrives 12 dage senere,  

 fortæller [K], at Ost-Vest Transfer planlægger 22 nye  

 udsmuglinger.
I Stasi's fotoalbum udpeger den danske spion nu med stor  

 sandsynlighed to af folkene bag Ost-Vest Transfer.
 C.K.: Senest i den situation må  

 kontaktpersonen have vidst, hvad han bliver brugt til.
Speak: Hvorfor? C.K.: Når der kræves, at man  

 identificerer nogen, så ved man, at nogen vil bruge de oplysninger til  

 noget.
Speak: For [K] er fordelen ved at arbejde for Stasi  

 kontant.
Ifølge dokumenterne får han udbetalt over 33.000 D-mark  

 for sine tjenester.
Hvor stor en del, der dækker udlæg, og hvor  

 meget, der er ren belønning, er umuligt at se.
Men pengene kommer  

 også fra en helt anden kant.
Folkene bag Ost-Vest Transfer er nemlig  

 ikke de rene idealister, der ønsker at hjælpe andre.
De er  

 også dybt kriminelle.
Dirk  Sälzer, tidl. aktiv, Ost-West Transfer:  

 Jeg har begået bedrageri.
Jeg har bedraget banker, virksomheder,  

 tekstilfabrikker og bilforhandlere.
Jeg har fået varer, som jeg ikke  

 har betalt.
 Speak: Ligesom [K] er folkene bag Ost-Vest Transfer  

 involveret i smugling.
 D.S.: F.eks. smugling af cigaretter og tekstiler.  

 Alt hvad der gav penge.
Speak: Ifølge Stasi's papirer enes Ost-Vest  

 Transfer og danskeren om at samarbejde om udsmugling af cigaretter fra Polen  

 og Østtyskland. [K] kan uhindret smugle cigaretter gennem DDR,  

 Ost-Vest Transfer kan afsætte dem.
Pengene til at indkøbe  

 cigaretterne hjælper Stasi med at skaffe.
 "P.g.a. sin finansielle situation får "Hamster" for  

 at kunne realisere sin opgave, indkøbe cigaretter, som skal overgives  

 til Ost-Vest Transfer, et bidrag på 3000 D-mark mod kvittering".
 Hertil siger [K]'s tidligere Stasi kontakt:
Har De hjulpet [K] med at smugle cigaretter? K.B.: Ja og nej.
Speak: Hvad skal det sige? K.B.: Vi har undladt at fange ham.
Speak: Var det helt normalt? K.B.: Hvad er normalt, og hvad er ikke normalt?  

 Hvad ville De gøre med en røver? Speak: I løbet af fem måneder tager  

 mere end 13 gange kontakt til Ost-Vest Transfer.
Enten via møder,  

 telefonsamtaler eller brevvekslinger.
I juli 1983 gør Stasi status:  

 "Agenten har væsentlig andel i opklaring af karakteren og personerne  

 bag organisationen.
Det er centralt fastslået at organisationen skal  

 ødelægges".
I dag ved ingen dog med sikkerhed, om [K]'s  

 agentvirksomhed bragte folk i fængsel.
I efteråret 1983 beslutter  

 Ost-Vest Transfer nemlig, at nedlægge sig selv. Årsagen er, at en  

 flygtning omkommer under et flugtforsøg i Tjekkoslovakiet.
Den  

 beslutning redder sandsynligvis  Dieter  Siebert og andre fra Ost-Vest  

 Transfer fra at havne i et østtysk fængsel.
D.S.: Så sagde vi stop.
Det kan ikke betale  

 sig med alt det besvær.
Og så udsætter man hver gang de  

 mennesker, der medvirker for fare.
Og det for få penge.
Speak: Men sagen er ikke slut, selvom den har  

 ligget i dvale i 17 år i Stasi's arkiver.
For få dage siden  

 modtog det danske politi de mange hundrede sider om den danske agent fra  

 Gauck-myndigheden i Berlin.
Ingen i politiet ønsker dog at kommentere  

 sagen overfor TV 2. TV 2 har desuden flere gange forsøgt at få  

 en kommentar fra [K].
Men uden resultat.
I dette brev skriver hans advokat:  

 "Jeg går ud fra, at I omgående ophører med at rette  

 henvendelse til min klient, idet min klient som han selv har meddelt, ikke  

 ønsker denne form for henvendelser". Mens politiet arbejder på  

 at opklare sagen, slås dens hovedpersoner hver med deres problemer.  

  Siebert forsøger i dag at drive et mindre transportfirma i hjembyen  

 Vissen.  Sälzer blev i 1991 dømt til fængsel på  

 livstid for at have myrdet to personer i sin kriminelle omgangskreds.
Og [K]  

 er i dag sigtet som bagmand i en ny stor smuglersag, der involverer over en  

 million indsmuglede cigaretter.
I de kommende dage bringer TV 2 nyhederne flere  

 afsløringer om [K].
Vi fortæller bl.a., hvordan han kortlagde  

 danske grænseovergange, og hvordan han rapporterede om den polske  

 frihedsbevægelse Solidaritet." Af en udsendelse bragt den 27. marts 2000 på TV 2  

 fremgår at:
Speak: "Politiet går nu ind i sagen om en  

 55-årig dansker, der i årevis var agent for Stasi, som nyhederne  

 afslørede i aftes.
Sagen har rystet de mennesker, det gik ud over  

 blandt andre medlemmer af Det Konservative Folkeparti og herboende  

 polakker.
Krzysztof  Lubowiecki er tidligere leder af den polske  

 solidaritetsbevægelse i Danmark.
Han er rystet over afsløringer  

 af, at en 55-årig dansker i 80'erne leverede følsomme  

 oplysninger om afdelingens kontakter i Polen.
Hvordan har du det, når du ser sådan et  

 billede af ham i dag? Krzysztof  Lubowiecki, tidl. leder, Støt  

 Solidaritet: Tjah altså, - ad helvede til.
Speak: Som vi fortalte i går var den  

 smuglerdømte [K] agent for Stasi fra 1981 1989. Bl.a. infiltrerede han  

 en organisation, som hjalp DDR borgere med at flygte til vesten.
Men i 1983  

 fik [K] under dæknavnet " Apollo" også til opgave at  

 overvåge Solidaritet i Danmark.
Christoph  Kleemann, Leder tidl.
STASI-arkiver i  

 Rostock: Jeg formoder, at han frem for alt var vigtig som  

 hovedinformanten.
At han gav Stasi de vigtige informationer om  

 støttekomiteen: Hvad der foregik, hvilke kontakter er der fra  

 komitéen via DDR til Polen eller via Polen til DDR? Speak: [K], der dengang var polsk gift, og som  

 ifølge Stasi papirerne rejste meget i Polen på smuglertogter,  

 meldte sig som frivillig kurér.
Gennem sit arbejde for Solidaritet  

 lykkedes det ham bl.a. at skaffe navne på modtagere af illegal  

 litteratur i Polen, hvor bevægelsen dengang var forbudt.
K.  L.: I bedste tilfælde for dem fik de  

 ubehagelige forhør, huset blev vendt om, og de fik også nogle  

 trusler, altså det er i bedste tilfælde.
I værste  

 tilfælde kunne de også risikere at sidde et par uger i  

 spjældet.
Speak: Men også Det Konservative Folkepartis  

 afdeling i Ishøj blev overvåget af danskeren.
Her blev [K]  

 medlem i 82, hvorefter han sendte bl.a. foreningens medlemslister til Stasi i  

 Rostock.
Per  Stig  Møller, udenrigsordfører,  

 kons.: Ja, det bør få de konsekvenser, at det  

 selvfølgelig forfølges fra politiets side med den sigtedes  

 rettigheder naturligvis.
Så man får optrevlet, hvor meget der  

 egentlig foregik i Danmark, fordi der kan også komme en dag, hvor vi  

 har godt af at lære, af det der er sket.
Og at man også  

 forstår, at selv om der ikke er krig, så kan der godt forberedes  

 en krig, og det må man ikke medvirke til.
 Speak: I dag oplyste Københavns Politi  

 så, at sagen nu vil blive undersøgt.
 Bitte  Dyrberg, konst. vicepol. dir.:  Vi har  

 modtaget en sag og nogen dokumenter, som vi nu skal gennemgå.
Speak: Men I er altså ikke kommet ret langt  

 endnu eller hvad? B.  D.: Nej, vi modtog dem torsdag eftermiddag,  

 tror jeg, så vi har ikke haft lejlighed til at se på ret meget  

 endnu.
Speak: Politiet forventes inden en uge at  

 afgøre, om danskeren skal sigtes." Af en udsendelse bragt den 28. marts 2000 på TV 2  

 fremgår bl.a. at:
Speak: "Danske Stasi agenter hjalp den  

 østtyske efterretningstjeneste til en systematisk kortlægning af  

 de danske grænsehavne.
Det tidligere kommuniststyre skulle bruge  

 oplysningerne dels til et eventuelt angreb på Danmark under en krig,  

 dels til nemmere at få spioner ind i landet.
Båndoptagelser og  

 dokumenter i Stasi arkiverne viser, at mindst tre navngivne danskere deltog i  

 arbejdet.
Speak: Den anden dansker er [K], som vi har omtalt i  

 nyhederne de seneste dage.
Den tredje er ifølge Stasi dokumenterne  

 toldbetjent [B], der selv var ansat her på Gedser Havn.
Ifølge  

 Stasi arkiverne har de udleveret tegninger af danske grænsehavne og  

 kortlagt toldvæsenets rutiner ned til mindste detalje.
Materialet  

 omfatter tilsammen op mod 2000 sider.
Torben  Jessen, Politimester Nykøbing Falster:  

Vi skal have oversat de her mange hundrede sider, vurderet indholdet,  

 fundet ud af, om der er nogle huller, der skal lukkes.
Der kan være  

 nogle sagsoplysninger, vi skal have skaffet hjem.
Så skal der foretages  

 nogen afhøringer.
Speak: Oplysningerne har de tre danskere  

 ifølge Stasi indsamlet i perioden fra 1981 og helt frem til murens  

 fald i 1989. Dette Stasi dokument viser, hvad danskerne skulle gå  

 efter.
Havnenes indretning, toldernes bevæbning, bemanding på  

 nat- og daghold, bemanding på søn- og helligdage.
Speak: I Stasi's arkiver ligger i alt 883 sider med  

 oplysninger fra [K]. [A] tegner sig for 382 sider og [B]'s navn står  

 på 575 dokumenter.
Fra Stasi's arkiver har TV 2 også fået  

 udleveret båndoptagelser fra en samtale fra 1989, hvor Stasi hverver  

 den ene af danskerne, tolderen [B].
 Speak: Toldbetjent [B] er i dag som den eneste af de  

 tre sigtet for spionage. [K]'s sag efterforskes i øjeblikket af  

 politiet, det samme gælder sagen mod [A].
Og politiet regner med at have gennemgået materialet  

 her i løbet af en uge." Klageren har anført, at indklagede i alle tre  

 nyhedsindslag har omtalt klageren ved hans fulde navn og i samme forbindelse  

 fremsat en række groft injurierende og bagvaskende beskyldninger mod  

 ham, hvilket er i strid med god presseskik.
Klageren har endvidere anført, at det i udsendelsen  

 påstås, at han har overtrådt straffeloven ved at  

 udføre spionage mod Danmark til fordel for DDR, samt at han skulle  

 have begået røveri, tyveri og foretaget spiritussmugling.
Disse  

 oplysninger er imidlertid forkerte og løgnagtige, idet han aldrig har  

 været afhørt, sigtet eller dømt for disse forbrydelser.  

 Den person, som i udsendelserne påstår at have været  

 klagerens føringsofficer, er ham aldeles ukendt, ligesom klageren  

 intet kendskab har til dæknavnet " Hamster" eller til, at han skulle  

 have samarbejdet med Stasi.
Det fremgår da heller ikke af den  

 "samarbejdserklæring", som fremlægges som dokumentation i  

 udsendelsen den 26. marts 2000, at han har indledt samarbejde med Stasi.  

 Klageren har derimod fuldt lovligt samarbejdet med østtyske  

 politimyndigheder med det formål at efterforske og forhindre  

 narkotikaforbrydelser knyttet til transittrafikken gennem DDR.
Da der er tale  

 om skadelige, krænkende og agtelsesforringende oplysninger, skulle  

 disse have været søgt efterprøvet først og  

 fremmest ved forelæggelse for klageren, hvilket ikke er sket eller  

 reelt forsøgt, hvorved god presseskik er tilsidesat.
Klageren har tillige anført, at der er tale om  

 forkerte oplysninger, når det i udsendelsen den 26. marts 2000 oplyses,  

 at han i 1984 blev dømt i tre smuglersager.
Oplysningerne bringes  

 endvidere uden fremlæggelse af dokumentation for oplysningernes  

 rigtighed.
Da der er tale om oplysninger, som kan være skadelige,  

 krænkende eller virke agtelsesforringende, skulle de have været  

 efterprøvet i særlig grad inden de blev bragt først og  

 fremmest ved forelæggelse for klageren.
Da indklagede ikke har gjort  

 dette, er god presseskik tilsidesat, ligesom det er i strid med god  

 presseskik at omtale 16 år gamle domme.
Klageren har herudover anført, at udtalelserne "i  

 Danmark er han en af politiets gamle kendinge", "  og så sent som  

 sidste år sigtes han på ny i en smuglersag", og "[K] er i dag  

 sigtet som bagmand i en stor smuglersag, der involverer over 1 million  

 indsmuglede cigaretter" er bragt uden angivelse af kilde.
Klageren blev  

 fremstillet i grundlovsforhør den 8. juni 1999, og retten afsagde i  

 den forbindelse kendelse om, at sagen skulle behandles for lukkede  

 døre.
Da klageren ikke selv har udtalt sig om sagen til pressen,  

 må oplysningerne stamme fra anklagemyndigheden, hvilket i givet fald  

 indebærer en overtrædelse af straffelovens §§ 152-152c.
Ved at  

 viderebringe disse oplysninger uden at efterprøve dem ved  

 forelæggelse for klageren sammen med klagerens navn og uden at oplyse,  

 hvordan klageren har forholdt sig til sigtelserne, har indklagede groft  

 tilsidesat god presseskik.
Klageren har således erklæret sig  

 ikke-skyldig i sigtelsen, og klageren er efter 10 måneder endnu ikke  

 anklaget i sagen.
 Klageren har endvidere anført, at indklagede ved  

 sin henvendelse på klagerens bopæl den 5. januar 2000  

 tilsidesatte både straffeloven og reglerne om god presseskik.  

 Indklagede skaffede sig således adgang til et ikke frit  

 tilgængeligt sted, hvor man stod parat med skudklart kamera på  

 trappeafsatsen på tredje sal, hvorefter man ringede på  

 entrédøren, hvorved klagerens datter, der var alene hjemme,  

 blev meget skræmt.
 Klageren har herudover anført, at det er en  

 krænkelse af klagerens privatliv samt i strid med god presseskik og  

 straffeloven, når indklagede i udsendelsen den 27. marts 2000 oplyser,  

 at klageren i 1982 blev medlem af Det Konservative Folkeparti.
Klageren har tillige anført, at der i alle tre  

 udsendelser gengives personfotografier af klageren, som er optaget på  

 hans bopæl for ca. 20 år siden.
Ved at bringe disse billeder har  

 klageren kunnet genkendes, og indklagede har ikke forinden forsøgt at  

 indhente klagerens tilladelse til at bringe billederne, hvorfor god  

 presseskik er tilsidesat.
Det bemærkes i denne forbindelse, at den  

 sløring af klagerens identitet, som indklagede har foretaget, er  

 utilstrækkelig til at forhindre genkendelse.
Klageren har endvidere anført, at indklagede ved at  

 bringe meget detaljerede informationer i form af billed- og lydoptagelser fra  

 det område, hvor klageren bor, i realiteten har givet oplysninger om  

 klagerens bopæl.
Dette var imidlertid ikke påkrævet af  

 hensyn til udsendelsen, hvorved indklagede ligeledes har tilsidesat god  

 presseskik.
 Klageren har endelig anført, at indklagede har  

 fremstillet ham som en dybt kriminel og på alle måder  

 uhæderlig person, samt at indklagede ved at tillægge det  

 østtyske arkivmateriale ubetinget sandhedsværdi har undladt  

 enhver normal efterprøvelse af oplysninger, og indklagede har dermed  

 forladt den type kritisk journalistik, som bør anvendes i et  

 demokratisk samfund.
Indklagede har anført, at man er i besiddelse af  

 dokumentation for, at klageren i 1980'erne overlod den østtyske  

 efterretningstjeneste Stasi en række oplysninger om bl.a.  

 flugtorganisationen Ost-West Transfer, om personkredsen bag Solidaritet i  

 Danmark, om medlemmer af Det Konservative Folkeparti samt om  

 grænseovergangene ved Gedser og Lübeck.
Dokumentationen findes i  

 form at skriftlige dokumenter fra Stasis arkiver og i form af mundtlige  

 udsagn fra en tidligere medarbejder hos Stasi, der tillige har  

 bekræftet oplysningerne i den skriftlige dokumentation.
Derudover er  

 oplysningerne i indslagene bekræftet af personer fra organisationen  

 Ost-West Transfer samt fra Det Konservative Folkeparti, hvorfor man må  

 afvise, at der i udsendelserne fremkommer urigtige oplysninger  

 vedrørende klagerens samarbejde med den tidligere østtyske  

 efterretningstjeneste Stasi.
Man er endvidere i besiddelse af dokumentation  

 for, at klageren har medvirket til spiritussmugling.
Indklagede har endvidere anført, at det ikke  

 fremgår af indslagenes speakertekst, at klageren har begået  

 tyveri og røveri, men at det er korrekt, at en tidligere  

 Stasi-officer,  Klaus  Bohnhoff, i indslaget den 26. marts 2000 udtaler, at  

 klageren har været involveret i sager om tyveri, cigaret- og  

 spiritussmugling, ligesom indklagede i et spørgsmål til  Klaus  

  Bohnhoff anvender betegnelsen "røver" om klageren.
Anvendelsen af  

 betegnelserne "røver" og "tyv" er imidlertid sket af  

 lægmænd, og ordene skal derfor ikke forstås i den rent  

 juridiske forstand, men derimod i overført betydning som en mere  

 generel beskrivelse af klagerens tidligere smugleri, hvilket klart  

 fremgår af den sammenhæng, udtalelserne fremsættes i.  

 Indklagede må derfor afvise, at det fremstår som om, at klageren  

 har begået røveri og tyveri eller har medvirket hertil.
Hertil  

 kommer, at indklagede den 5. og 7. januar 2000 ringede på klagerens  

 dørtelefon med henblik på at opnå et interview med  

 klageren vedrørende disse oplysninger.
Det blev i denne forbindelse  

 oplyst, at klageren ville kontakte indklagede, hvilket klageren imidlertid  

 ikke gjorde.
På denne baggrund forsøgte indklagede endnu engang  

 den 10. januar 2000 at opsøge klageren, men ved denne lejlighed  

 meddelte klageren ved dørtelefonen, at han ikke ønskede at lade  

 sig interviewe.
Da indklagede herefter besluttede at tilbyde klageren at  

 medvirke i anonym form, henvendte man sig endnu engang på klagerens  

 bopæl den 10. januar 2000, men klageren meddelte, at han ikke  

 ønskede at tage imod tilbuddet om at medvirke i anonymiseret form.  

 Herefter opfordrede klagerens advokat ved skrivelse af 12. januar 2000  

 indklagede til at ophøre med at rette henvendelse til klageren,  

 hvilket indklagede opfattede som et afslag på at medvirke.
Indklagede  

 har således forsøgt at efterprøve oplysningerne hos  

 klageren, hvorfor man afviser at have handlet i strid med god presseskik.
Indklagede har endvidere anført, at man ikke har  

 krænket klagerens privatliv ved at henvende sig på hans  

 bopæl med henblik på at opnå et interview.
Der er nemlig  

 tale om en sædvanlig og naturlig journalistisk fremgangsmåde  

 særligt, da klagerens telefonnummer ikke er offentligt  

 tilgængeligt.
Indklagede har tillige anført, at man er i  

 besiddelse af dokumentation for, at klageren i 1985 blev dømt i tre  

 smuglersager, men at man beklager fejlagtigt at have oplyst, at dommene var  

 fra 1984. Baggrunden for, at man bragte oplysningen, var, at oplysningen  

 understøttede Stasi-dokumenternes oplysninger om klagerens smuglerier,  

 og at oplysningen derfor var relevant for beskrivelsen af klagerens  

 samarbejde med Stasi.
Derimod oplyste man ikke, at klageren var fundet  

 skyldig i ulovlig våbenbesiddelse, idet en sådan oplysning ikke  

 var relevant for sagen.
Hertil kommer, at det ikke var muligt at  

 forelægge oplysningen for klageren, idet han ikke ønskede at  

 lade sig interviewe, hvorfor god presseskik ikke er overtrådt.
Indklagede har herudover anført, at oplysningen om,  

 at klageren er sigtet i en større smuglersag, ikke henhører  

 under privatsfæren, men at der derimod er tale om en oplysning af klar  

 almen interesse.
Indklagede beklager imidlertid, at det ikke i indslaget er  

 præciseret, at klageren nægter sig skyldig.
Indklagede har tillige anført, at oplysningen om,  

 at klageren har været medlem af Det Konservative Folkeparti, var  

 nødvendig og relevant, idet det illustrerer klagerens samarbejde med  

 Stasi.
Indklagede er dog som udgangspunkt enig med klageren i, at der  

 bør udvises varsomhed i forbindelse med gengivelse af oplysninger om  

 politiske tilhørsforhold.
Indklagede har endelig anført, at baggrunden for,  

 at man offentliggjorde klagerens navn i udsendelsen var, at der består  

 en væsentlig almen interesse heri.
Der består derfor ikke en  

 presseetisk forpligtelse til at sløre billederne af klageren, men  

 sløringen er sket af hensyn til klageren.
Hertil kommer, at indklagede  

 er uenig med klageren i, at det ud fra udsendelserne er muligt at  

 identificere hvor han bor.
Henset til, at klageren allerede er identificeret  

 i udsendelsen, indebærer dette dog i givet fald ikke en  

 tilsidesættelse af god presseskik..
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Ulrik Holmstrup  

 og Ole Askvig.
 Pressenævnet udtaler:
 Indledningsvis bemærkes, at Pressenævnet  

 betragter klagen som indgivet rettidigt, jf. medieansvarslovens § 34, stk. 3,  

 og at Pressenævnet ikke har kompetence til at tage stilling til, om  

 straffeloven er overtrådt.
Pressenævnet finder ikke, at [N], der ikke omtales i  

 udsendelserne, har den fornødne retlig interesse, der kræves for  

 at kunne klage til nævnet.
Når der i kendelsen er henvist til  

 "klageren" menes således alene [K].
 Pressenævnet finder, at det har offentlig interesse  

 at omtale indholdet af tyske Stasi-arkiver, og at dette gælder i  

 særlig grad, når det heraf fremgår, at danskere har  

 optrådt som agenter for fremmede stater.
Indklagede har oplyst, at baggrunden for udsendelserne er,  

 at man har gennemgået 900 sagsakter i Stasi-arkiverne om klageren, samt  

 at man herudover har både skriftlig og mundtlig dokumentation for de  

 oplysninger om klageren, som fremsættes i udsendelserne.
Klageren har  

 heroverfor nægtet at have samarbejdet med Stasi samt nægtet at  

 have kendskab til tidligere Stasi-officer  Klaus  Bohnhoff, ligesom klageren  

 har nægtet at have kendskab til dæknavnet " Hamster". Klageren  

 oplyser i samme forbindelse, at han har samarbejdet med østtyske  

 politimyndigheder med det formål at efterforske og forhindre  

 narkotikaforbrydelser knyttet til transittrafikken gennem DDR.
Da indklagede rent faktisk ved adskillige henvendelser  

 på klagerens bopæl har forsøgt at forelægge  

 oplysningerne fra Stasi-arkiverne for klageren, og da klageren konsekvent har  

 nægtet at udtale sig, finder Pressenævnet ikke anledning til at  

 kritisere, at indklagede nævner klageren ved navn i udsendelserne i  

 forbindelse med de oplysninger, som indklagede er kommet i besiddelse af fra  

 Stasi arkiverne.
Da klageren er identificeret i udsendelsen, indebærer  

 det endvidere ikke en tilsidesættelse af god presseskik at gengive  

 gamle fotografier af klageren eller at bringe billed- og lydoptagelser, som  

 eventuelt vil kunne vise, hvor klageren bor.
Indklagede burde imidlertid i  

 forbindelse med omtalen af, at klageren så sent som sidste år er  

 blevet sigtet i en ny smuglersag have oplyst, hvordan klageren stilledes sig  

 til sigtelsen.
Det forhold, at indklagede i udsendelserne omtaler, at  

 klageren er dømt for smugleri i tre tilfælde for 16 år  

 siden, findes at være relevant, når de nuværende sigtelser,  

 som er rejst mod klageren, tages i betragtning, hvorfor Pressenævnet  

 ikke finder anledning til at kritisere, at indklagede har bragt disse  

 oplysninger.
At indklagede fejlagtigt oplyser, at dommene er fra 1984, mens  

 det korrekte år er 1985, finder nævnet i denne forbindelse heller  

 ikke anledning til at kritisere.
 Det forhold, at det i udsendelserne oplyses, at klageren i  

 1982 blev medlem af Det Konservative Folkeparti, findes ligeledes at  

 være en relevant oplysning henset til de oplysninger, klageren  

 ifølge Stasi's arkiver har videregivet om danske konservative.
 Pressenævnet finder således ikke, at  

 indklagede har tilsidesat god presseskik.
 Afsagt den 1. november 2000.
