 Denne lærevejledning er udarbejdet i tilknytning til justitsministeriets  

 undervisningsplan for køreuddannelse til kategori A.
 De nærmere bestemmelser om køreuddannelse og køreprøver fremgår af  

 justitsministeriets bekendtgørelse om undervisningsplan for køreuddannelse  

 til kategori A samt justitsministeriets bekendtgørelse om kørekort.
JUSTITSMINISTERIET, den 11. juli 1986 Walsted Hansen Køreuddannelsens formål.
Det overordnede formål med køreuddannelsen til kategori A er,  

 at eleverne opnår indsigt i og forståelse for de  

 farer og Eleverne skal erhverve sig et sådant kendskab til motorcyklen og dens  

 funktioner, at de kan konstatere fejl og mangler af betydning for  

 færdselssikkerheden.
Eleverne skal endvidere opnå færdighed i at bedømme  

 færdslen kritisk og føre motorcyklen uden fare for sig selv og andre.
 Køreuddannelsen skal i øvrigt bidrage til, at eleverne bliver  

 ansvarsbevidste og hensynsfulde motorcyklister, særlig i forholdet til de  

 svage trafikanter.
 Generelle synspunkter.
Risikoen for at komme ud for en færdselsulykke er særlig stor for den  

 mindre rutinerede motorcyklist.
Da menneskelige fejl spiller en afgørende  

 rolle ved størsteparten af ulykkerne, og da især unge motorcyklister ofte  

 synes tilbøjelige til at overvurdere egne evner og undervurdere risikoen, er  

 det nærliggende først og fremmest at søge ulykkerne bekæmpet gennem  

 køreuddannelsen.
Her er det ikke tilstrækkeligt at fremhæve færdselslovens  

 idealer og krav om, hvordan man bør, skal og må færdes.
Der skal i  

 undervisningen også lægges vægt på at gøre eleven bekendt med de  

 risikoforhold og farer, der trods gældende regler daglig opstår i færdslen.
 Det er vigtigt, at eleven lærer hurtigt at opfatte og bedømme de  

 forskellige faretegn ved andre trafikanters adfærd, køretøjernes  

 manøvreegenskaber, vejen, vejret og føret, således at eleven kan forudse  

 situationerne og i tide reagere over for dem.
Undervisningen skal i højere grad end tidligere orienteres mod  

 køreuddannelsens egne mål og ikke snævert mod beståelse af køreprøven.
Det  

 bør i den forbindelse gøres eleven klart, at en bestået køreprøve ikke er  

 noget bevis på, at man nu er færdig med sin køreuddannelse.
Ved prøven bliver  

 man ikke bedømt som rutineret motorcyklist, netop fordi man endnu mangler  

 erfaring og rutine.
Kørelæreren bør derfor indskærpe eleven, at man under de  

 første års kørsel søger at udvide sin erfaring om risikoforhold og  

 faremuligheder.
Dette vil ofte kræve, at man kører mere forsigtigt, end andre  

 mener sig forpligtet til.
Kørelæreren bør især advare mod en almindelig  

 tendens til, at man hurtigt vænner sig til en risikobetonet køremåde, fordi  

 den ikke straks får ubehagelige følger - ikke på grund af ens egen dygtighed,  

 men alene på grund af heldige omstændigheder.
 Køreuddannelsens indhold.
 I undervisningsplanen til kategori A er køreuddannelsens indhold opdelt i  

 9 hovedafsnit:
 1. Motorcyklens indretning og udstyr.
 2. Manøvrer på lukket øvelsesplads.
 3. Køretøjers manøvreegenskaber.
 4. Trafikantadfærd.
 5. Vejforhold.
 6. Grundregler for kørsel på motorcykel.
 7. Manøvrer på vej.
 8. Køretekniske forhold.
 9. Forberedelse til køreprøve.
Hvert hovedafsnit indeholder en beskrivelse af undervisningens formål og  

 hovedmål og detaljerede delmål.
Delmålene udgør de egentlige retningslinier  

 for såvel undervisningen som bedømmelsen ved køreprøven, idet de nøjere  

 klarlægger, hvad eleven skal vide og kunne efter endt undervisning.
Der skelnes ikke helt skarpt mellem teoretisk og praktisk undervisning.  

 Det skyldes ønsket om at stille kørelæreren mere frit i valget af  

 undervisningsmetode og undervisningssituation.
Nogle praktiske færdigheder,  

 f,eks, kritisk orientering kan udmærket indøves i et teorilokale med de rette  

 hjælpemidler, og en del teoretisk viden kan med fordel formidles under de  

 praktiske øvelser i færdslen.
 Undervisningens tilrettelæggelse.
At køre motorcykel er i sagens natur en praktisk handling.
Derfor må  

 køreuddannelsen også have sit tyngdepunkt i indøvelsen af praktiske  

 færdigheder.
Det vil således være mest hensigtsmæssigt at lade den praktiske  

 undervisnings forløb være bestemmende for, hvordan den teoretiske  

 undervisning skal tilrettelægges og gennemføres.
 Den praktiske undervisning indledes med manøvrer på en lukket øvelsesplads  

 og fortsætter derefter med øvelseskørsel på almindelig vej.
 Et gennemgående princip ved tilrettelæggelsen af den praktiske  

 undervisning er, at eleven hele tiden føres fra en lettere til en  

 vamskeligere øvelse og desuden får lejlighed til repetition af foregående  

 øvelser, således at indlærte færdigheder fæstnes eller styrkes.
Øvelseskørsel må kun finde sted under vejledning og overvågning af  

 kørelæreren.
For at sikre en forsvarlig overvågning og vejledning foretages  

 øvelseskørslen med normalt højst 3 elever ad gangen.
Den teoretiske undervisning skal først og fremmest tjene til at lette  

 elevens indlæring af de praktiske færdigheder.
Derfor skal undervisningen i  

 størst muligt omfang tilrettelægges således, at eleven præsenteres for den  

 teoretiske side af et emne eller en manøvre kort forud for de praktiske  

 øvelser i samme emne eller manøvre.
 Før den mere detaljerede tilrettelæggelse af undervisningen bør  

 kørelæreren sikre sig en velegnet lukket øvelsesplads, et hensigtsmæssigt  

 indrettet teorilokale og udvælgelse af passende øvelsesstrækninger til  

 manøvrerne på vej.
 Krav til lukket øvelsesplads.
Øvelsespladsen skal omfatte et jævnt vandret areal på ca. 100 x40 m. med  

 kørefast overflade.
Pladsen skal være afspærret for almindelig færdsel  

 (f.eks. med trådhegn, levende hegn, grøft, jordvold eller lignende), og  

 indkørslen skal være forsynet med aflåselig kæde eller bom.
Hvor pladsen  

 støder op til vej eller lignende samt til arealer, hvor ventende elever,  

 tilskuere m.v. opholder sig, mens der foregår øvelseskørsel, skal der  

 etableres en sikkerhedsafspærring, som kan bringe de benyttede motorcykler  

 til standsning ved de normalt forekommende hastigheder.
Afvigelser i arealets præcise mål kan efter omstændighederne være  

 nødvendige eller hensigtsmæssige.
Kørelæreren bør i så fald nøje planlægge  

 arealets udnyttelse under hensyn til den plads og det udstyr, de enkelte  

 øvelser kræver, og det antal elever, der samtidig skal kunne undervises.
 Bestemmende for pladsens længde på ca. 100 m er især øvelserne i kørsel  

 med skift til 2. gear, kombineret med enten opbremsning eller svingning om  

 hjørner samt bremse- og undvige manøvrer ved højere hastigheder.
 Bestemmende for pladsens bredde på ca. 40 m er især de øvelser med forlæns  

 kørsel hele pladsen rundt, hvor eleven må have rigelig mulighed for at  

 korrigere styring under svingningen.
På øvelsespladser, der ikke er indrettet i tilknytning til køretekniske  

 anlæg, kan det anbefales at forlænge en bane ud over 100 m og derved forbedre  

 mulighederne for gearskift- og bremseøvelser.
Det kan desuden anbefales at  

 udforme et mindre stykke af pladsen med svag hældning til indøvelse af  

 igangsætning med og uden brug af bremse.
Øvelsespladsen skal i øvrigt være indrettet således, at eleven helt kan  

 koncentrere sig om beherskelse af motorcyklen.
Derfor må der på pladsen ikke  

 forekomme andet end det nødvendige markeringsmateriel.
Ethvert forsøg på at  

 efterligne vilkårene i den almindelige færdsel med kørebanestriber,  

 færdselstavler og -signaler eller lignende vil kun virke forstyrrende på  

 eleven og indebærer ingen pædagogisk fordel.
Erfaringsmæssigt kræver det lidt  

 ekstra tid og anstrengelse at skulle placere kegler m.v. til hver enkelt  

 øvelse.
Det må dog tilrådes at vente med eventuel permanent markering med  

 faste kegler, kantsten og lignende, indtil man har afprøvet øvelsespladsens  

 indretning gennem nogen tid og fået tilstrækkelig erfaring i den mest  

 bekvemme afvikling af manøvrerne.
Derimod kan det anbefales, at man straks får installeret en skurvogn eller  

 lignende med opvarmningsmulighed for elever, der holder pause eller  

 undervises i teori.
En carport vil også være hensigtsmæssig i dårligt vejr  

 ved undervisning i motorcyklens indretning og udstyr.
 Krav til teorilokale.
Teorilokalet må have en sådan størrelse og indretning, at det kan fungere  

 hensigtsmæssigt for det normale antal elever på et undervisningshold og  

 tillade brug af de almindeligste hjælpemidler.
Det skal bemærkes, at en  

 tilfredsstillende undervisning vanskeligt kan gennemføres uden brug af  

 plancher, (eventuelt modeller) til anskueliggørelse af de vigtigste mekaniske  

 dele af motorcyklen og deres funktion samt forevisning af dias til  

 illustration af risikoforhold og faremuligheder i forskellige  

 færdselssituationer.
Af hensyn til gennemførelse af evaluerende teoriprøver, som omtalt i  

 undervisningsplanens afsnit 9. Forberedelse til køreprøve, bør lokalet være  

 udstyret med borde eller lignende så eleverne bekvemt kan udfylde  

 afkrydsningsskemaer ved prøverne.
Man bør i den forbindelse være opmærksom  

 på, at eleverne placeres hensigtsmæssigt i forhold til lærred eller skærm,  

 således at vigtige detaljer på billederne er tydeligt synlige for alle og  

 uden forvrængninger.
 Eventuelle tvivlsspørgsmål om teorilokalets bygningsmæssige udformning vil  

 kunne afklares ved henvendelse til kommunen, der kan vejlede efter gældende  

 bygningsreglementer.
 Krav til øvelsesstrækninger.
 For at sikre en god og hurtig indlæring må øvelserne i manøvrer på vej  

 planlægges nøje med hensyn til både indhold og rækkefølge, og de bedst egnede  

 øvelsesstrækninger i lokalområdet må i forvejen være udvalgt og fastlagt, så  

 de passer til øvelserne, og så man undgår spildtid på enten overflødig eller  

 for krævende kørsel i forhold til elevens færdighedsniveau.
Eleven skal lære at udføre de almindeligste manøvrer fejlfrit.
Tager man  

 hensyn til problemerne med orientering og samtidig beherskelse af fart og  

 styring, kan manøvrerne ordnes nogenlunde således efter sværhedsgrad:
 - Igangsætning, ligeudkørsel, standsning.
 - Kørsel forbi holdende køretøj, gående m.v.
 - Møde med modkørende.
 - Overhaling af langsomt kørende.
 - Svingning til højre i vejkryds.
 - Ligeudkørsel i vejkryds.
 - Svingning til venstre i vejkryds.
 - Overhaling af hurtigere kørende.
 - Kørsel på motorvej og motortrafikvej.
 - Kørsel i mørke.
 - Kørsel i tæt og blandet færdsel.
En manøvres sværdhedsgrad afhænger dog ikke alene af kravene til førerens  

 orientering og motorcyklens betjening, men også af de aktuelle vej- og  

 færdselsforhold.
Dette må derfor også tages i betragtning ved valget af  

 øvelsesstrækninger og fastsættelses af tidspunkt for øvelsernes  

 gennemførelse.
 Følgende typer øvelsesstrækninger vil være egnede til opfyldelse af  

 normalplanens krav:
 1. Bred, helst 4-sporet, lige vej, 3-5 km lang med  

 vognbanemarkering, gerne midterrabat og med mulighed for lette store  

 U-vendinger på overskuelige steder.
Strækningen bør være uden vejkryds, bortset fra underordnede sideveje, så  

 eleven ikke belastes med vigepligtsproblemer.
Strækningen skal på  

 øvelsestidspunkt være tyndt trafikeret.
 Både vej- og færdselsforholdene skal være så enkle som muligt for at lette  

 elevens overgang fra den lukkede øvelsesplads til almindelig vej.
 På strækningen indøves de grundlæggende former for manøvrerne 7.1 - 7.8 i  

 undervisningsplanen samt 7.9 dog kun som overhaling af langsomt kørende.
 2. Smallere, gerne 2-sporet landevej, 3-5 km lang med  

 længdeafmærkning, sving af forskellig skarphed og om muligt også bakker.  

 Strækningen bør være uden vejkryds, bortset fra ubetydende sideveje.
Strækningen skal på øvelsestidspunktet være tyndt trafikeret.
Vej- og  

 færdselsforholdene må ikke være så komplicerede eller byde på problemer  

 (meget smal vej, en del færdsel, mange sving og bakker), der følger så tæt på  

 hinanden, at eleven konstant belastes, eller at kørelæreren ikke kan nå at  

 give den fornødne instruktion eller vejledning forud for opgaverne.
 På strækningen indøves manøvrerne 7.1 - 7.4 og 7.6 - 7.8 i  

 undervisningsplanen samt 7.9 dog kun som overhaling af langsomt kørende .
Det kan nogle steder vise sig særligt vanskeligt at finde veje, der helt  

 opfylder kravene til strækning 1 og 2, navnlig hvis de skal ligge bekvemt og  

 tæt på hinanden.
En slags mellemløsning kan da blive nødvendig, - d.v.s. en  

 vej, der er tilstrækkelig bred til de indledende placerings- og  

 hastighedsøvelser, men også så smal, eventuelt et stykke længere fremme, og  

 med sådanne vejsving, at eleven kan få udbytte af de efterfølgende øvelser i  

 mere præcis styring og tilpasning af hastigheden.
Flere repetitioner kan i så  

 fald være påkrævet for at nå alle de angivne delmål.
U-vendinger kan  

 eventuelt udskydes til senere indøvelse på bredere vej.
 3. Tyndt trafikeret villavejskvarter eller lignende  

 med mulighed for flere højresving efter hinanden omkring grundstykker eller  

 husblokke med hjørner af forskellig skarphed.
Vejkryds, hvor eleven ikke har ubetinget vigepligt må foretrækkes.
Ellers  

 må kørelæreren hjælpe eleven med vigepligtsproblemet, således at eleven kan  

 koncentrere sig om indøvelse af højresving.
 Et enkelt eller nogle få 4-benede kryds, ligeledes tyndt trafikerede kan  

 indgå til samtidig indøvelse af grundlæggende kørsel frem mod kryds og  

 ligeudkørsel over kryds.
 På strækningerne indøves grundlæggende færdigheder i manøvrerne 7.10 -  

 7.12.
 4. Villavejkvarter eller lignende som under punkt 3  

 ovenfor, men udvidet til også at omfatte kryds med højrevigepligt og  

 ubetinget vigepligt samt gennemfartsveje med og uden cykelsti (også gerne  

 dobbeltrettet cykelsti og om muligt signalregulerede kryds med  

 vognbanemarkering (og eventuelt afkortet cykelsti).
 Vejkrydsene bør ikke være for tæt trafikerede, men det er vigtigt, at der  

 forekommer cyklister og knallertkørere samt krydsende fodgængere.
 På strækningerne indøves alle delmål i manøvrerne 7.10 - 7.12 samt  

 grundlæggende færdigheder i 7.13.
 5. Tættere trafikeret byområde, eventuelt kombineret  

 med landevej og med forskelligt regulerede vejkryds til indøvelse af alle  

 delmål i manøvre 7.13.
 Fra dette tidspunkt i uddannelsen skal eleven have nået et sådant  

 færdighedsniveau, at valg af øvelsesstrækninger kan foretages uden  

 begrænsninger i vej- og færdselsforhold.
 6. Motorvej og eventuel motortrafikvej, hvor sådanne  

 findes i rimelig nærhed.
Til de første øvelser kræves en motorvejsstrækning med gode, overskuelige  

 til- og frakørselsmuligheder.
Til de efterfølgende øvelser kræves strækninger  

 med forskellige typer til- og frakørsler, om muligt også med vigepligt.
 På strækningen indøves alle delmål i manøvre 7.14.
 7. Længere landevejsstrækning eventuelt kombineret med  

 strækning i byområde.
 Landevejsstrækningen skal omfatte forskellige typer veje med varieret  

 bredde og afmærkning, sving af forskellig skarphed, om muligt bakker og  

 jernbaneoverkørsler, kryds med forskellige former for vigepligt og  

 strækninger med og uden vejbelysning.
 På strækningen indøves eventuelt udskudte delmål i manøvre 7.2. samt alle  

 delmål i manøvre 7.15 i mørke, (herunder også kørsel i passende byområde).
 Landevejsstrækninger kan med fordel tillige benyttes til indøvelse af  

 landevejskørsel i dagslys.
 8. Tæt trafikeret indfaldsvej til bycenter, hovedvej,  

 ringvej eller lignende flere km land med blandet trafik og to eller flere  

 vognbaner i færdselsretningen, samt forskellige typer kryds med og uden  

 signalregulering.
I forbindelse med strækningen udvælges et passende byområde så vidt muligt  

 med større og tættere trafikeret rundkørsel og i øvrigt med gader, der rummer  

 de vanskeligste manøvreproblemer, herunder smalle parkeringsgader, forskudte  

 eller »skæve« kryds, ensrettet færdsel m.v.
På strækningen indøves  

 alle delmål i manøvrerne 7.16 - 7.17.
 9. Trafiksanerede veje omfattende stillevej samt  

 kørsel tværs over gå-gade, såfremt sådanne vejtyper forekommer i  

 lokalområdet.
 På strækningen indøves alle delmål i det omfang, det er muligt, i manøvre  

 7.19.
 Vendinger samt standsnings- og parkeringsmanøvrer indlægges på passende  

 tider og steder, overalt på øvelsesstrækningerne, hvor forholdene tillader  

 det.
 Forslag til lektionsopdeling af den teoretiske og praktiske  

 køreuddannelse.
Det nøjagtige indhold samt varigheden af de enkelte lektioner eller  

 »timer« i den teoretiske og praktiske undervisning er overladt til  

 kørelærerens skøn, særlig under hensyn til elevernes individuelle behov.
Den  

 følgende oversigt skal derfor alene opfattes som forslag til et  

 standardprogram, der kan danne grundlag for kørelærerens egen planlægning.
Hver af de angivne lektioner er tænkt gennemført inden for en normal  

 undervisningstime på ca. 50 min.
Oversigten omfatter ialt 39 lektioner, heraf - 12 dobbeltlektioner i teori med 2 evaluerende teoriprøver, - 4 lektioner i manøvrer på lukket øvelsesplads, - 11 lektioner i manøvrer på vej med fast repetioner.
En forsvarlig uddannelse vil ikke kunne gennemføres alene med de 39  

 lektioner.
Kørelæren må regne med, at nogle elever vil have behov for  

 ydeligere repetioner i manøvrer på vej, og eleverne bør desuden tilbydes  

 kurser i teori med en mere grundig gennemgang af stoffet.
 (De i oversigten anførte undervisningsemner refererer til  

 undervisningsplanens nummererede delmål).
 Lektion 1-2.
 Køreuddannelsens formål og indhold.
 Krav til teoriprøven og den praktiske prøve.
 Undervisningens gennemførelse i køreskolen.
 Udlevering af elevmaterialer.
 Nærmere orientering om sammenhængen mellem den teoretiske og praktiske  

 uddannelse.
 Elevens forberedelse til de enkelte lektioner.
 Lektion 3.
 (lukket øvelsesplads).
 Lektion 4-5.
 (Praktisk demonstration og teorilokale).
 1.1.5. Gear.
 1.2.1. Førerens og ejerens ansvar.
 1.1.6. og 1.2.2. Styreapparatet.
 1.1.7. og 1.2.3. Bremser.
 1.2.4. Lygter, reflekser og signalhorn.
 1.2.5. Motor og udstødningssystem.
 1.2.6. Bærende dele.
 1.2.7. Stel m.v.
 1.2.8. Særligt udstyr.
 Lektion 6. (lukket øvelsesplads).
 Repetition af 2.2. - 2.3. - 2.4.
 Lektion 7-8.
 3.1.1.Fartegenskaber.
 3.1.2. Styreegenskaber.
 3.1.3. Førerens orienteringsvilkår.
 3.2.1. Person- og varebiler.
 3.2.2. Lastbiler.
 3.2.3. Biler med påhængsvogn.
 3.2.4. Traktorer og motorredskaber.
 3.2.5. Motorcykler.
 3.2.6. Knallerter og cykler.
 Lektion 9.
 (Lukket øvelsesplads).
 Repetion af 2.4. - 2.5. - 2.6.
 Lektion 10-11.
 4.1.1. Motorcyklistens vigtigste opgaver.
 4.1.2. Reaktionstiden.
 4.1.3. Opfattelses- og reaktionsevnens begrænsning.
 4.1.4. Forbedring af opfattelses- og reaktionsevnen.
 4.2.1. Synsretning og bevægelsesretning.
 4.3.1. Bedømmelse af afstand.
 4.3.2. Bedømmelse af egen hastighed.
 4.3.3. Bedømmelse af andres hastighed.
 4.4.1. Alkohol.
 4.4.2. Sygdom, medecin, træthed.
 4.5.1. Ulykker, alder, trafikantart.
 4.5.2. Aldersbetingede vanskeligheder.
 4.6.1. Kendetegn på alder, opmærksomhed og hensigt.
 4.6.2. Særlig udsatte trafikanters typiske fejl.
 Lektion 12.
 (Lukket øvelsesplads).
 Lektion 13-14.
 6.1.1. Færdselslovens gyldighed.
 6.1.2. Anvisninger for kørslen.
 6.2.1. Grundregler for færdslen.
 6.2.2. Fare og ulempe.
 6.2.3. Lygteføring og signalgivning.
 6.2.4. Fri passage for bestemte trafikarter.
 6.2.5. Passagerer og gods m.v.
 6.2.6. Færdselsulykke.
 6.2.7. Forsikringspligt.
 Lektion 15.
 Øvelseskørsel på vej bør omfatte alle normalplanens delmål vedrørende  

 orienterings- og manøvre-færdigheder.
 Lektion 16-17.
 5.1.1. Grænser for vejes sikkerhed.
 5.1.2. Benyttelse af vejene.
 5.2.1. Kendetegn på risikoforhold.
 5.2.2. Vejens omgivelser.
 5.2.3. Vejens udstyr.
 5.2.4. Vejens forløb.
 5.2.5. Vejens brug.
 5.2.6. Særligt afmærkede vejtyper.
 Lektion 18.
 Repetition af 7.1. - 7.5.
 Lektion 19-20.
 Evaluerende teoriprøve.
 Lektion 21.
 Lektion 22.
 Repetition af 7.10 - 7.11. - 7.12.
 Lektion 23-24.
 Gennemgang af resultater fra evaluerende prøve.
 Lektion 25.
 Repetition af foregående manøvrer.
 Lektion 26.
 Repetition af foregående manøvrer.
 Lektion 27-28.
 Lektion 29.
 Lektion 30.
 Repetition af foregående manøvrer.
 Lektion 31-32.
 Evaluerende teoriprøve.
 Lektion 33.
 Lektion 34.
 Repetition af foregående manøvrer.
 Lektion 35-36.
 Gennemgang af resultater fra evaluerende prøve.
 Lektion 37.
 Repetition af 7.16. - 7.17.
 Herefter fortsættes med repetition af manøvrer på vej efter elevens  

 særlige behov.
 Lektion 38-39.
 8.1.1. Bevægelsesenergi.
 8.1.2. Bremselængder.
 8.2.1. Vejgrebets betydning.
 8.2.2. Belæsning, dæktryk og slidbanemønster.
 8.2.3. Vejgrebets udnyttelse.
 8.3.1. Baghjulsudskridning.
