Nr BTL 16 Forslag til lov om ændring af lov om afgift af gas   

 Nr L 16 1991-92, 1. samling Afgivet af Skatteudvalget Afgivet: 19920513 Udvalget har behandlet lovforslaget i en række møder og har herunder  

 stillet spørgsmål til skatteministeren, som denne har besvaret skriftligt og  

 i samråd.
 Endvidere har udvalget modtaget skriftlige henvendelser fra:
A/S Dansk Shell, BP Gas A/S Kuwait Petroleum (Danmark) A/S, Skibby Motor A/S og Statoil A/S.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
Et flertal (udvalget med undtagelse af Socialistisk Folkepartis og  

 Kristeligt Folkepartis medlemmer) finder, at udviklingen i miljøbelastningen  

 fra rutebiler bør følges nøje, herunder i hvilket omfang tilskuddet på 55 øre  

 pr. liter autogas til rutebildrift er af passende størrelse og et passende  

 instrument til at sikre opfyldelse af de ønskede mål om en yderligere  

 reduktion i miljøbelastningen fra rutebiler.
Regeringen opfordres til inden  

 1. januar 1994 at foretage en vurdering på baggrund af de erfaringer, der er  

 indhøstet inden da.
 Herefter indstiller et flertal (Socialdemokratiets,  

 Fremskridtspartiets, Centrum-Demokraternes og Det Radikale Venstres medlemmer  

 af udvalget) lovforslaget til vedtagelse med det af et mindretal  

 stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med de af  

 skatteministeren stillede ændringsforslag.
 Et andet mindretal (Socialistisk Folkepartis medlemmer af udvalget)  

 vil redegøre for sin stilling til lovforslaget og de stillede ændringsforslag  

 ved 2. behandling.
 Et tredje mindretal (Kristeligt Folkepartis medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Til § 1Af skatteministeren , tiltrådt af et mindretal (V og  

 KF):
 1) Nr. 2 affattes således:
 »2. I § 7 indsættes efter stk. 1 som nye stykker:
 »Stk. 2. For afgift af gas, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel, ydes der fuld godtgørelse forhøjet med 21 øre pr. liter.
Stk. 3. Skatteministeren bemyndiges til at forhøje den i stk. 2  

 nævnte godtgørelse med yderligere 47 øre pr. liter gas, der anvendes i de i  

 stk. 2 nævnte køretøjer, såfremt disse indgår under en forsøgsordning.  

 Godtgørelsen, der ydes efter ansøgning, bortfalder den 1. juli 1993.« Stk. 2 og 3 bliver herefter stk. 4 og 5.' Af et mindretal (S og FP), tiltrådt af et mindretal (CD og  

 RV):
 2) Nr. 2 affattes således:
 »2. I § 7 indsættes efter stk. 1 som nyt stykke:
»Stk. 2. For afgift af gas, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel, ydes der fuld godtgørelse forhøjet med 55 øre pr. liter.  

 Skatteministeren kan fastsætte de nærmere bestemmelser om godtgørelsen.« Stk. 2 og 3 bliver herefter stk. 3 og 4.' Af skatteministeren , tiltrådt af et mindretal (V og KF):
 3) Nr. 3 affattes således:
»3. I § 24, stk. 3 , indsættes efter »§ 7, stk.  

 2,»: »3 eller 4,».« Bemærkninger Til nr. 1 og 3 Regeringen foreslår indført et tilskud på 21 øre pr. liter  

 autogas, der anvendes i rutebiler.
 Regeringen foreslår yderligere, at der midlertidigt indtil 30. juni 1993  

 indføres en bemyndigelse til at yde et supplerende tilskud efter anmodning på  

 47 øre pr. liter autogas til rutebiler, der indgår i en forsøgsordning.
Regeringen foreslog oprindelig, at gas til rutebildrift, der i dag  

 belastes med 124 øre pr. liter i afgift, skulle friholdes fuldstændig for  

 afgift.
Regeringen har senere bebudet et ændringsforslag om, at der  

 yderligere skulle gives et tilskud på 14 øre pr. liter autogas, der anvendes  

 til rutebiler.
De 14 øre pr. liter svarer til tilskuddet på 20 øre pr. liter  

 let diesel til rutebiler, når der omregnes efter energiindhold.
Regeringen har i lovforslag nr.
L 248, forslag til lov om ændring af lov  

 om afgift af visse olieprodukter og lov om afgift af gas, foreslået  

 tilskuddet til ultralet dieselolie forhøjet fra 20 øre pr. liter til 30 øre  

 pr. liter.
 Som konsekvens af dette lovforslag foreslår regeringen nu, at tilskuddet  

 til autogas til rutebildrift skal være 21 øre pr. liter.
 Hermed foreslås der skabt fuldstændig afgiftsmæssig ligestilling mellem  

 autogas og ultralet dieselolie.
 Tilskud til anvendelse af energi er ikke i harmoni med de overordnede  

 formål med energiafgiftslovgivningen, hvorefter afgiftslovene bør medføre  

 incitamenter til mindre energiforbrug og dermed mindre miljøbelastning.
Regeringen har i forbindelse med forliget om dieseltilpasningen 1. juli  

 1991 aftalt med et flertal af Folketingets partier, at brændstof til  

 rutebiler skulle belastes med afgift, men samtidig skulle der gives  

 kompensation, således at de samlede omkostninger ikke steg.
Da der eventuelt  

 er udsigt til, at persontransport i EF skal belægges med moms, og regeringen  

 også i denne forbindelse er indstillet på at give kompensation, således at  

 omkostningerne ikke stiger, har regeringen fundet det hensigtsmæssigt at  

 udskyde afgiftsbelastningen af brændstof til rutebiler og kompensationen,  

 indtil der er klarhed over, om persontransport i EF skal momsbelægges.
 Regeringen håber, at denne klarhed er skabt inden den 1. juli 1993, hvor  

 det er hensigten at foreslå drivmidlerne afgiftsbelagt og gennemføre en  

 tilsvarende kompensation.
Regeringen ser med alvor på miljøbelastningen fra rutebiler og er  

 opmærksom på, at især partikelforureningen vil kunne reduceres yderligere i  

 forhold til anvendelse af ultralet dieselolie.
Således vil anvendelsen af  

 særlige filtre og katalysatorer til dieselrutebiler, forbedret dieselteknik  

 og anvendelse af autogas og eventuelt naturgas kunne medføre en yderligere  

 reduktion.
Regeringen finder imidlertid ikke, at man med den nuværende usikkerhed med  

 rimelighed kan satse på et enkelt af de pågældende alternative drivmidler til  

 rutebiler.
Principielt finder regeringen ligeledes, at det afgørende er  

 nedbringelse af miljøbelastningen og ikke så meget metoden.
Hvis der skal  

 ydes yderligere støtte til reduktioner i rutebilernes miljøbelastning, bør  

 støtten gives til rutebiler, der har en beskeden forurening, snarere end til  

 en bestemt teknologi eller et særligt brændstof.
Regeringen overvejer derfor i forbindelse med belastningen af brændstof  

 til rutebildrift, om der ud over kompensation kan gives en merkompensation  

 til rutebiler med særlig beskeden forurening, f.eks. under 50 pct. af  

 partikeludslippene fra en normal rutebil på normal diesel.
Kompensationen  

 skulle knyttes til anvendelsen af sådanne særlige miljøvenlige rutebiler  

 snarere end til anvendelsen af et bestemt brændstof.
Autogasrutebiler vil  

 sandsynligvis opfylde betingelserne for en sådan særlig merkompensation.
 Tiden fra den 1. juli 1992, hvor ultralet dieselolie introduceres og  

 dermed umiddelbart nedbringer miljøbelastningen i form af partikler med ca.  

 10 pct., og indtil 30. juni 1993 bør efter regeringens opfattelse anvendes  

 til at indhente yderligere erfaringer for anvendelse af særlig miljøvenlige  

 dieselteknologier og autogas.
Autogas er i øjeblikket væsentlig dyrere også renset for afgift end  

 dieselolie.
Det har tidligere været vurderet, jf. den ved besvarelsen af  

 spørgsmål 12 oversendte rapport fra COWIconsult, at prisen på autogas vil  

 kunne nedbringes til et konkurrencedygtigt niveau, såfremt et større antal  

 rutebiler anvendte autogas, og såfremt der blev givet et tilskud på niveauet  

 21 øre pr. liter autogas.
Hvis alene et mindre antal rutebiler spredt over  

 landet går over til at anvende autogas, er det sandsynligvis svært at opnå så  

 store rabatter begrundet i besparelser ved stordriftsfordele, at autogassen  

 bliver konkurrencedygtig uden væsentligt større tilskud.
Skibby Motor A/S har  

 skønnet tilskudsbehovet til i alt 68 øre pr. liter.
Det er på den ene side klart, at autogas vil være uforholdsmæssigt dyrt  

 samfundsøkonomisk i forhold til f.eks. dieselfiltre, hvis den privatøkonomisk  

 alene vil kunne klare sig med et tilskud på 68 øre pr. liter, også når et  

 større antal rutebiler anvender autogas.
På den anden side er det lige så  

 klart, at man først kan få bedre overblik over den mulige pris på autogas ved  

 levering af større mængder ved at gøre forsøget.
Ligeledes er det regeringens  

 indtryk, at trafikselskaberne vil være tøvende over for at anvende autogas,  

 der potentielt har miljøfordele, indtil der på et bredere grundlag end i dag  

 er opnået praktiske erfaringer.
 Regeringen foreslår på denne baggrund, at der midlertidigt indtil den 1.  

 juli 1993, hvor hele spørgsmålet om afgiftsbelastning af brændstof til  

 rutebildrift og kompensation tænkes taget op til revision, indføres en  

 bemyndigelse til, at der efter anmodning kan gives et tilskud på yderligere  

 47 øre pr. liter autogas, der anvendes i rutebiler.
Det er tanken, at bemyndigelsen alene skal anvendes til at imødekomme  

 anmodninger fra rutebilejere, der er tilknyttet en forsøgsordning, således at  

 man kan udbygge de tilgængelige erfaringer for anvendelsen af autogas.  

 Spørgsmålet, om rutebilerne er tilknyttet en tilstrækkelig seriøs  

 forsøgsordning, kunne f.eks. afgøres efter udtalelse fra Trafikministeriet  

 eller Miljøstyrelsen, der begge på forskellig måde støtter forsøg med mindre  

 miljøbelastende rutebiler.
Det er ikke tanken at opstille meget strenge krav  

 til, hvilke forsøgsordninger rutebilerne deltager i.
Som nævnt finder regeringen alene, at der er behov for en midlertidig  

 ordning, indtil en mere permanent ordning kan træde i kraft.
Der vil således  

 alene blive givet det yderligere tilskud efter anmodning til rutebiler, der  

 er ombygget til gasdrift senest 30. juni 1993.
 Såfremt det mod forventning ikke bliver muligt at gennemføre en permanent  

 ordning som skitseret ovenfor, er regeringen indstillet på at fremsætte  

 forslag om, at der kan ydes tilskud til de allerede ombyggede rutebiler i  

 yderligere 5 år efter 1. juli 1993, således at rutebilejerne er sikret en  

 rimelig periode til afskrivning af meromkostninger ved ombygning til  

 gasdrift.
Provenubemærkninger Ændringsforslaget om at give et tilskud på 21 øre pr. liter autogas vil få  

 meget begrænsede provenumæssige virkninger ved det nuværende meget begrænsede  

 antal gasdrevne rutebiler.
For hver rutebil, der skifter fra ultralet  

 dieselolie med et tilskud på 30 øre pr. liter til autogas med et tilskud på  

 21 øre pr. liter, vil gasprovenuet falde med ca. 7.000 kr. ved en årskørsel  

 på 50.000 km og gennemsnitligt forbrug, mens besparelsen ved mindre tilskud  

 til ultralet dieselolie er på ca. 5.800 kr.
Netto er der således tale om et  

 provenutab på ca. 1.200 kr. pr. rutebil.
 Det yderligere tilskud på 47 øre pr. liter autogas vil medføre et  

 provenutab på ca. 15.700 kr. pr. rutebil pr. år ved 50.000 km kørsel.
 Det er ikke muligt at skønne over det antal rutebiler, der som led i  

 forsøgsordningen vil skifte til autogas indtil 30. juni 1993, men antallet  

 kan næppe antages at overstige 250 rutebiler.
 Til nr. 2 Med et miljøtilskud til autogas udelukkende anvendt til  

 rutebilkørsel vil det være helt rigtigt at fastsætte miljøtilskuddet til 55  

 øre pr. liter for at skabe ligestilling for autogas på basis af den beregnede  

 miljøeffekt.
