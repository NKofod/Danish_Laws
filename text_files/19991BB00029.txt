Fremsat den 11. november 1999 af  

 Yvonne Herløv Andersen (CD),  

 Annie Lunde Hansen (CD), Mimi Jakobsen (CD),  

 Ebbe Kalnæs (CD) og Arne Melchior (CD) Forslag til folketingsbeslutning om etablering af amtsældreråd Folketinget opfordrer regeringen til hurtigst muligt at  

 skabe fornøden hjemmel i lov om retssikkerhed og administration  

 på det sociale område til etablering af  

 amtsældreråd.
Amtsældrerådenes arbejdsområde skal  

 være de af amtsrådenes politiske beslutninger, hvor der er behov  

 for at inddrage de ældres viden og erfaringer.
Formålet med  

 amtsældreråd skal endvidere være at fungere som  

 koordinerende organer for de enkelte amters kommunale  

 ældreråd.
 De kommunale ældreråd udpeger af deres midte  

 medlemmer til amtsældrerådene.
Bemærkninger til forslaget Baggrunden for forslaget er, at der på  

 nuværende tidspunkt faktisk er organiseret amtsældreråd i  

 10 amter.
Det første blev oprettet i Frederiksborg Amt i 1995, og  

 flere er under dannelse.
Der er endvidere planer om at stifte en  

 amtsældrerådsforening.
Efter forslagsstillernes opfattelse er det  

 derfor rimeligt, at der skabes lovhjemmel for amtsældrerådenes  

 virke.
Mens de kommunale ældreråd først og  

 fremmest beskæftiger sig med alle former for sociale forhold, der  

 træffes afgørelse om i kommunalt regi, er det de  

 sagsområder, som amtsrådene træffer beslutning om, der  

 vedrører amtsældrerådene.
Det vil sige  

 spørgsmål som sundhed, herunder sygehuse og forebyggelse,  

 trafikplanlægning og regionplanlægning.
 Amtsældrerådene vil desuden kunne bidrage til  

 at skabe større ensartethed på amtsplan i behandlingen af de  

 forhold, som de kommunale ældreråd beskæftiger sig med.  

 På samme måde kan Amtsældrerådsforeningen være  

 med til at skabe en tilsvarende ensartethed på landsplan.
For initiativtagerne bag de eksisterende  

 amtsældreråd har en af drivkræfterne været  

 ønsket om at styrke og udbygge det folkevalgte fundament, som de  

 kommunale ældreråd hviler på.
Derved vil de kommunale  

 ældreråd og amtsældrerådene samlet komme til at  

 repræsentere alle ældre medborgere uafhængigt af  

 interesseorganisationer.
 Det forudsættes, at amtsrådene betaler  

 udgifterne ved amtsældrerådenes virksomhed, på samme  

 måde som kommunalbestyrelserne gør det for  

 ældrerådenes vedkommende.
Skriftlig fremsættelse Yvonne Herløv Andersen (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af  

 amtsældreråd.
(Beslutningsforslag nr.
B 29).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
