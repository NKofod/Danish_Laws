1. Regler for avlskontrol Avlskontrollen af markfrø i 1989 foregår efter Statsfrøkontrollens Regler  

 for Avlskontrol og Certificering udsendt i marts 1988.
Formularerne, der skal anvendes ved anmeldelse og besigtigelse, er blevet  

 revideret.
Bl.a. er der efter firmaønske udarbejdet et særligt  

 besigtigelsesskema for markært, formular IIIc.
Eventuel beholdning af gamle  

 formularer bedes kasseret, da deres brug vil give gener på  

 Statsfrøkontrollen.
 I det følgende vejledes om fremgangsmåden ved anmeldelse af partier,  

 arealer og høstkontrol.
 En særlig version af denne meddelelse, er som meddelelse xxxa-89, MA-xxa,  

 sendt til firmaer, der kun har fremavl af markært og/eller hestebønne.
2. Anmeldelse af udlægspartier til rådighed Udlægspartier skal anmeldes på FORMULAR Ia senest 1. marts for danske  

 sorter og senest 1. april for udenlandske sorter.
Anmeldelsen skal omfatte  

 såvel nye partier som restbeholdninger af tidligere anmeldte udlægspartier.
 Anmeldelsen er en forudsætning for, at nyindkøbte partier udsås i  

 kontrolmark og dermed for, at avl på partiet kan godkendes til certificering.
 Udlægspartier, som sendes til udlandet for opformering, skal også anmeldes  

 på formular Ia.
 Danske og udenlandske sorter bedes anmeldt på hver sine  

 anmeldelsesskemaer, og arterne bedes anført i følgende rækkefølge:
 I rubrikken for kategori skrives udsædspartiets kategori i forkortet form  

 som: FM, PBA, BA eller C1.
 Rubrikken »kg nyanmeldt« anvendes, hvor en mængde af et parti  

 anmeldes for første gang, og rubrikken »kg genanmeldt« anvendes,  

 hvor mængden var inkluderet i en anmeldelse fra foregående år.
For udlægspartier af græsser, som er indkøbt/oprenset i sommeren 1988, og  

 som er benyttet til efterårsudlæg i 1988, bedes partiets oprindelige kvantum  

 anført i rubrikken for »kg nyanmeldt«.
Den resterende mængde bedes  

 anført i samme rubrik, men i parentes.
3. Anmeldelse af fremavlsarealer Anmeldelser af arealer til høst 1988 sker på anmeldelsesskemaer, FORMULAR  

 II, og på markbesigtigelsesskemaer efter art/kategori på formular IIIa, IIIb,  

 IIIc eller IIId.
Sidste frist for indsendelse er 30. april for arter, der  

 ikke udsås i høståret, og 31. maj for øvrige arter.
Hvis et areal med markært ønskes avlskontrolleret for ærtebakteriose, kan  

 der anmodes om dette på formular II og IIIc.
I meddelelse 179-89 er  

 beskrevet, hvordan det gøres.
Udfyldelse af formular II Firmaet bedes tildele hver avl (avlsparti) et nummer.
Dette anføres i  

 rubrikken »Avlsparti nr.«.
På hvert skema kan anmeldes flere arealer.
Dog kun, hvis det er med samme  

 udlægsparti.
Ved afkrydsning angives, om arealerne anmeldes til avl af  

 præ-basisfrø, basisfrø, C1 eller C2.
Hvis et areal er udlagt med frø fra flere udlægspartier, skal samme avl  

 anmeldes på det tilsvarende antal formular II.
Totalt udlagt areal skal  

 angives på den ene formular II med et »x« efter.
På de øvrige  

 formular II, hvor avlspartiet optræder, skal i ha-rubrikken kun skrives  

 »x«.
 I bilag 1 er vist et eksempel på, hvordan et areal udlagt med frø fra 2  

 udlægspartier kan anmeldes.
For arter, der er frøgivende i flere år, skal der i kolonnen for høstår  

 anføres f.eks. 2, 3 eller 4 som forkortelse for andet, tredje eller fjerde  

 høstår på udlægget.
Kolonnen skal ikke udfyldes, hvor avlen er første høstår.  

 Besigtigelsesskemaer og deres udfyldelse ved anmeldelse Skemaerne findes til 4 artsgrupper, formular IIIa - IIId.
Disse er  

 trebladede, hvoraf det tredje blad (rødt) skal indsendes sammen med formular  

 II.
Skemaerne udfyldes med oplysninger om firma, avlers navn og adresse, art,  

 sort, udlægsår, kontraheret areal, udlægspartiets referencenummer samt  

 firmaets avlspartinummer.
Hvis et areal ikke er placeret på avlers adresse,  

 er det vigtigt, at arealets adresse er anført.
De tre blade i skemaerne anvendes som følger: Originalen, første blad, der  

 er grønt, anvendes ved firmaets besigtigelse af avlen og indsendes  

 umiddelbart efter markbesigtigelsen.
Det andet blad, der er gult og i en  

 tyndere papirkvalitet, er til firmaets interne brug.
 Kun det tredje blad, der er rødt, skal indsendes sammen med formular II.  

 Det skal bruges ved den officielle besigtigelse af avlen.
Skemaerne kan også leveres som enkeltbladede røde skemaer.
Disse kan  

 anvendes internt af firmaet eller ved den officielle besigtigelse.
Det vil  

 give store gener, hvis de anvendes som indberetning for en firmabesigtigelse.
4. Anmeldelse om høstkontrol Høstkontrol skal af firmaerne anmeldes på et særligt skema (bilag 2)  

 senest den 15. maj.
For arter, der udsås i høståret, dog senest den 31. maj.
 I henhold til avlskontrolreglerne, afsnit 9, skal der gennemføres  

 høstkontrol, hvis der på en ejendom eller på ejendomme i samdrift er:
a. frøavl af to eller flere sorter af samme art b. frøavl af samme art til udsæd og til andet formål.
Under punkt b hører også tilfælde, hvor et areal til avl af rapsudsæd er  

 placeret for nær en nabos avl af anden rapssort.
Der skal da foretages en  

 fraskæring af den del af arealet, der ligger inden for mindsteafstanden for  

 pågældende udsædskategori, for at arealet med udsæd kan godkendes.
På grund af det store antal arealer, der anmeldes til høstkontrol, er det  

 nødvendigt, at Statsfrøkontrollens besigtigelse af disse arealer kan udføres  

 uden væsentlig tidsspilde med at finde lokaliteterne.
De bedes derfor så vidt  

 muligt vedlægge anmeldelsen en skitse, som viser ejendommens og de berørte  

 arealernes placering.
 Skitsen kan være en frihåndstegning, eller arealerne og ejendommen kan  

 afmærkes på en kopi af et kort f.eks. i forholdet 1:100.000.
Skitser bør påføres oplysning om de berørte arealers beliggenhed, vejnavn og nummerangivelse.
5. Annullering af anmeldte arealer Hvis anmeldte arealer ompløjes eller af anden årsag ønskes annulleret,  

 bedes dette meddelt så tidligt som muligt og senest den 15. maj.
For arter,  

 der udsås i høståret, dog senest den 31. maj.
6. Efteranmeldelser For anmeldelser, der modtages senere end anførte tidsfrister, opkræves et  

 forsinkelsesgebyr.
 For sent anmeldte udlægspartier på formular Ia betales med 300 kr. pr.  

 parti.
 For sent anmeldte arealer på formular II og tredje blad af formular IIIa -  

 IIId betales med 100 kr. pr. parti + 3 kr. pr. ha.
 For sent anmeldte arealer til høstkontrol betales med 100 kr. pr.  

 høstkontrol.
7. Bestilling af formularer Anmeldelses- og besigtigelsesskemaer kan bestilles hos Statsfrøkontrollen.  

 Det vil spare porto og tid, hvis der indgives en samlet bestilling ved  

 benyttelse af vedlagte bestillingsseddel (bilag 3).
Med venlig hilsen Hans Jørgen Andersen Bilag 1 til Meddelelse 180-89 MA-87 Firmanavn og adresse:
 Følgende antal formularer ønskes tilsendt:
Formular Ia, anmeldelse af udlægspartier (på hvert skema kan anmeldes 20-25 partier) ....................
------------------------------------------------------------------ Formula II, anmeldelse af fremavl (på hvert skema kan anmeldes 7-8 fremavl med samme udlægsparti) ..........
------------------------------------------------------------------ Formular IIIa, besigtigelsesskema for græsmarksplanter til avl af præ-basisfrø og basisfrø (der anvendes et skema for hver fremavl) ..............................
--------------------------------------------------------------------- Formular IIIa, enkeltbladet ..........................
--------------------------------------------------------------------- Formular IIIb, besigtigelsesskema for græsmarksplanter til avl af C1/C2 (der anvendes et skema for hver --------------------------------------------------------------------- Formular IIIb, enkeltbladet ..........................
--------------------------------------------------------------------- Formular IIIc, besigtigelsesskema for MARKÆRT (der anvendes et skema for hver fremavl) ..................
--------------------------------------------------------------------- Formular IIIc, enkeltbladet ..........................
--------------------------------------------------------------------- Formular IIId, besigtigelsesskema for olie- og spindplanter, rodfrugter og hestebønne (der anvendes et skema for hver fremavl) ...........................
--------------------------------------------------------------------- Formular IIId, enkeltbladet ..........................
--------------------------------------------------------------------- Formularer til anmeldelse af høstkontrol (der anvendes et skema pr. høstkontrol) ............................
