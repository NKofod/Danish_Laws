Kursist, der drev landbrug sammen med ægtefællen, ønskede godtgørelse  

 under industrisyningskursus.
Landbruget var reduceret til deltidsbrug alene  

 med planteavl.
Nævnet godkendte godtgørelse, da Pgl's deltagelse i  

 ægtefællens virksomhed ansås for bierhverv, og da der forelå løfte om arbejde  

 efter kurset.
 I brev af 16.3.1988 har centret klaget over, at har afslået at udbetale  

 godtgørelse for tab af indtægt m.v. til en af centrets klienter, under hendes  

 deltagelse i et specialarbejderkursus i industrisyning i perioden fra den  

 1.2.-19.2.1988.
 Det fremgår af sagen, at AF-kontorets afslag er begrundet med, at Deres  

 klients ægtefælle driver selvstændig virksomhed som hovedbeskæftigelse.
 Af klageskrivelsen fremgår, at driften af den selvstændige virksomhed  

 (landbrug) kraftigt er reduceret på grund af sygdom, således at det i dag har  

 karakteer af deltidslandbrug med planteavlsproduktion som eneste aktivitet.
 Det fremgår samtidig, at Deres klient efter ophøret med den animalske  

 produktion har søgt lønarbejde for at opretholde husstandens økonomi, og at  

 hun således i perioden fra den 15.11.-8.12.1987 har pelset mink og 2.1.1988  

 har meldt sig som arbejdssøgende ved AF-kontoret i.
 Endelig fremgår det, at Deres klient er sikret arbejde på efter  

 kursusdeltagelsen.
 I denne anledning skal man meddele, at sagen har været behandlet i  

 kursusnævnet, der, under hensyn til at Deres klient efter det oplyste kun kan  

 anses for at drive selvstændig virksomhed som bibeskæftigelse, samt til at  

 pågældende er sikret arbejde efter kursets afslutning, har fundet Deres  

 klient berettiget til godtgørelse m.v. under det omhandlede kursus.
 Vedr. udbetaling af godtgørelse, bedes Deres klient rette henvendelse til  

 der herfra er underrettet om ovenstående.
