 Samme dag blev patienten undersøgt af en overlæge, som  

 ligeledes konkluderede, at man kunne mistænke en ondartet sygdom.  

 Overlægen har anført, at han ikke direkte brugte udtrykket  

 kræft, men at han tydeligt huskede at have talt med patienten om de  

 forskellige ting, han kunne fejle.
Den følgende dag blev patienten undersøgt af en anden  

 overlæge, som fandt det mest sandsynligt, at svulsten skyldtes en  

 infektion.
Overlægen har anført, at han sagde til patienten, at  

 han mente, at der var tale om en infektion, men at man dog ikke var helt  

 sikker på dette, og at man derfor ville undersøge ham yderligere  

 for, om der kunne ligge noget "farligere" bag.
Der blev således  

 gennemført et større undersøgelsesprogram.
 Den 25. juli 1999 blev patienten opereret for en byld over venstre  

 kraveben.
 Patienten blev under indlæggelsen fejlagtigt underkastet en  

 lungefunktionsundersøgelse.
Klage over infektion efter blokade, mangelfuld  

 information om diagnose og over udførelse af en undersøgelse  

 ordineret til en anden patient Patientklagenævnet fandt ikke grundlag for kritik af praktiserende  

 læge A.
Nævnet lagde herved vægt på, at symptomerne  

 var forenelige med seneskedehindebetændelse, og fandt, at der blev  

 givet en almindelig anerkendt behandling herfor.
Nævnet fandt ikke  

 grundlag for at kritisere praktiserende læge B ved dennes angivelse af  

 diagnose i forbindelse med indlæggelsen af patienten.
Nævnet  

 lagde herved vægt på, at det af lægens journalnotater  

 fremgik, at lægen alene angav mistanke om knoglemarvsbetændelse  

 som indlæggelsesdiagnose.
Patientklagenævnet fandt ikke at kunne kritisere de involverede  

 læger på medicinsk afdeling.
Nævnet lagde herved vægt  

 på, at patienten gennemgik et relevant og adækvat  

 undersøgelsesprogram, ligesom nævnet ikke fandt at kunne  

 kritisere den lægelige supervision af lægevikarerne.
Videre lagde  

 nævnet vægt på, at der på mistanke om infektion blev  

 påbegyndt antibiotisk behandling samt foretaget relevante tiltag for at  

 udrede infektionens omfang og eventuelt tilgrundliggende ondartet sygdom.
 Nævnet fandt ikke grundlag for at fastslå det af klager  

 anførte om, at patienten blev behandlet ud fra diagnosen "akut cancer  

 obs. pro." uden at han blev informeret herom.
For så vidt angår klagen over, at patienten blev underkastet  

 en fejlagtig lungefunktionsundersøgelse, fandt nævnet grundlag  

 for kritik af den sygeplejerske, der forestod undersøgelsen ved ikke  

 på tilstrækkelig vis at kontrollere patientens cpr.nr. og dermed  

 undlod at sikre sig mod forveksling af patienter med samme navn.
Nævnet  

 fandt, at det af hensyn til patientsikkerheden er afgørende, at der i  

 forbindelse med patientundersøgelser foretages den rette  

 identifikation af patienten.
