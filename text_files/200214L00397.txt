Betænkning afgivet af Udvalget for Udlændinge- og  

 Integrationspolitik den 8. april 2003 Betænkning over Forslag til lov om  

 ændring af udlændingeloven  

  

 (Skærpelse af  

 udsendelsesforanstaltningerne, effektivisering af sagsbehandlingen vedrørende  

 ansøgninger om humanitær opholdstilladelse m.v.) integrationsministeren (Bertel Haarder)] 1. Udvalgsarbejdet Lovforslaget blev fremsat den 29. januar 2003 og var til 1.  

 behandling den 7. februar 2003. Lovforslaget blev efter 1. behandling henvist  

 til behandling i Udvalget for Udlændinge- og Integrationspolitik.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 20. december 2002 dette udkast  

 til  

 udvalget, jf. alm. del   bilag 150. Den 29. januar  

    

 2003 sendte integrationsministeren de  

 indkomne høringssvar og den 31. januar 2003 et notat herom til udvalget.
Spørgsmål Udvalget har stillet 12 spørgsmål til integrationsministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret  

                                                                         .
Socialdemokratiet kan støtte lovforslaget, idet partiet har  

 noteret sig, at lovforslaget ikke ændrer på betingelserne og mulighederne for  

 at kunne få humanitær opholdstilladelse.
Socialdemokratiet forudsætter, at  

 det  

 ved implementeringen af loven sikres, at der i de tilfælde, hvor det skønnes  

 absolut nødvendigt at udveksle eller videresende oplysninger uden samtykke,  

 efterfølgende i størst muligt omfang sker en orientering af de pågældende om  

 indholdet og omfanget af disse oplysninger samt orientering om, hvem de er  

 udvekslet med.
 Et  

  

 mindretal  

  

 i  

 udvalget (SF, RV, EL og KRF) indstiller lovforslaget til  

  

 forkastelse  

  

 ved 3. behandling.
Det Radikale Venstre kan ikke støtte lovforslaget, idet det  

 indeholder en række elementer, som forringer flygtninges retsstilling.
Hertil  

 kommer, at der lægges op til en sjældent set detaljeringsgrad for, hvad  

 staten  

 kan blande sig i, og hvad man kan straffes for.
Her kan f.eks. nævnes, at en  

 flygtning skal kunne komme i fængsel, hvis vedkommende modsætter sig en  

 overflytning til et andet asylscenter efter f.eks. at have nægtet at rydde op  

 på sit værelse.
Det er RVs opfattelse, at sådanne sanktionsmuligheder  

 er  

 uforenelige med almindelige retsprincipper, herunder  

 proportionalitetsprincippet.
Det må endvidere understreges, at der allerede  

 er  

 mange sanktionsmuligheder over for udlændinge, som er til fare for ro og  

 orden  

 på asylcenterene eller i det danske samfund som sådan.
Der henvises til  

 integrationsministerens svar på spørgsmål nr. 1.
 RV finder det endvidere meget anstødeligt, at der med  

 lovforslaget gives mulighed for dels at sætte familier med mindreårige børn  

 på  

 den såkaldte madpakkeordning, dels at placere familier med små børn i  

 Sandholmlejren, hvis de nægter at udrejse efter afslag på asyl.
Det skal pointeres, at også RV er af den klare opfattelse, at  

 afviste asylansøgere og andre udlændinge uden lovligt ophold her i landet  

 skal  

 udrejse.
Disse mennesker frister allerede med de eksisterende regler en trist  

 tilværelse uden rettigheder og uden reelle fremtidsmuligheder i Danmark.
Når  

 de  

   set i lyset heraf   alligevel nægter at udrejse, må der være tungtvejende  

 grunde hertil, f.eks. en stærk subjektiv frygt for forfølgelse i hjemlandet.  

 Hårdere sanktioner vil næppe få disse mennesker til at forlade Danmark, men  

 blot forværre deres, herunder deres børns, psykiske og fysiske tilstand.
 RV støtter muligheden for at give afviste asylansøgere  

 starthjælp (betegnelsen burde retteligt reserveres til denne særlige form for  

 hjælp!) i hjemlandet.
 Vi er ligeledes åbne over for lovforslagets intentioner om, at  

 ansøgning om humanitær opholdstilladelse skal kunne behandles samtidig med,  

 at  

 Flygtningenævnet behandler en klage over afslag på asyl.
 Socialistisk Folkeparti og Kristeligt Folkeparti kan tilslutte  

 sig Det Radikale Venstres bemærkninger.
Enhedslisten deler ikke regeringens argument for stramningerne i  

 dette lovforslag, som er, at der er behov for en skærpelse for at kunne  

 udvise  

 afviste asylansøgere.
Efter regeringens opfattelse er behovet opstået, fordi  

 der er en gruppe af mennesker, som ikke umiddelbart efter et afslag forlader  

 landet frivilligt.
Over for disse mennesker skal der så sættes forskellige  

 initiativer i værk, som kan sætte skub i deres udrejse.
Under førstebehandlingen af lovforslaget gjorde Enhedslisten  

 opmærksom på, at det allerede i dag er sådan, at udlændingeloven indeholder  

 en  

 række redskaber, som myndighederne kan bruge til at lægge pres på folk, så de  

 kan forlade landet.
Set i det lys mener vi ikke, at der er behov for at  

 skærpe  

 disse muligheder yderligere.
Sagen er jo den, at det, regeringen her lægger op til, i  

 realiteten betyder, at man tvinger folk til at skrive under på papirer, som  

 skal vise, at de gør noget frivilligt, selv om det overhovedet ikke er  

 tilfældet.
Man tvinger folk til at lyve! Uanset om Flygtningenævnet og  

 Udlændingestyrelsen måtte mene noget andet, så er der ikke nogen, der skal  

 tvinge de mennesker, der er bange for deres liv, til at skrive under på, at  

 de  

 ikke er det.
Efter Enhedslistens opfattelse illustrerer et konkret eksempel  

 hele det dystre perspektiv i dette lovforslag: For kort tid siden var der i  

 medierne en sag om en ung mand fra Iran, som på flugt fra det  

 fundamentalistiske regime var kommet hertil sammen med sin mor.
Han fik  

 afslag  

 på asyl og blev tvangsmæssigt sendt tilbage til Iran.
På den baggrund skulle  

 man så selvfølgelig tro, at den sag ikke var længere.
Det er den måske heller  

 ikke for flertallet i Folketinget.
Men for Enhedslisten er den.
For ganske få  

 måneder siden dukkede manden op i et asylcenter i Grækenland, hvor han var  

 kommet  

 til efter at være sluppet ud fra et af Irans fængsler.
Her havde han siddet  

 indespærret og været udsat for tortur.
Nogle vil måske sige: Nå, men det er bare et enkelt ulykkeligt  

 eksempel, men sådan er det jo ikke.
Hvis man bare opholder sig ved  

 Iranflygtningene, så har der også været andre eksempler på folk, som er  

 blevet  

 sendt tilbage og er forsvundet.
Hvad er der sket med dem? Det er der ingen,  

 der  

 ved.
Den unge mand fra torturkammeret i Teheran, som nu er tilbage i  

 Danmark og skal have sin sag behandlet igen, er ikke enestående, hvad angår  

 forsvindinger, i forbindelse medtilbagesendelser til Iran.
Det enestående er,  

 at han er kommet ud igen, og at det er blevet kendt, hvad der skete, da han  

 er  

 blevet sendt tilbage, også selv om de danske asylmyndigheder besluttede, at  

 der  

 ikke var nogen grund til, at han fik asyl.
Efter Enhedslistens opfattelse viser dette meget godt problemet:  

 Skal en sådan person tvinges til at skrive under på, at han frivilligt vender  

 tilbage, når det ikke er tilfældet? Det synes vi ikke.
Efter vores  

 opfattelsen  

 er det regeringen, der selv må påtage sig ansvaret.
Hvis regeringen så  

 brændende ønsker det, kan den bare tage skridt til at udvise disse mennesker,  

 men så må den også tage ansvaret for, hvad der sker med dem.
Efter  

 Enhedslistens  

 opfattelse er det helt urimeligt at vedtage lovgivning, der kræver af folk,  

 at  

 de skal skrive under på, at de gør noget frivilligt, som under ingen  

 omstændigheder er frivilligt.
 Et  

  

 andet mindretal  

  

 i  

 udvalget (IA) vil redegøre for sin stilling ved lovforslagets 2. behandling.
 Tjóðveldisflokkurin og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)  

    

 Irene Simonsen (V)  

    

 Bodil Kornbek (KRF)  

    

 Marianne Pedersen (V)  

    

 Jørgen Winther (V)  

  

  fmd.  

  

    

 Pia Kjærsgaard (DF)  

    

 Peter Skaarup (DF)  

    

 Else Theill Sørensen (KF)  

    

 Lars Barfoed (KF)  

    

 Ritt Bjerregaard (S)  

    

 Sophie Hæstorp Andersen (S)  

    

 Morten Bødskov (S)  

    

 Anne‑Marie Meldgaard (S)  

  

  nfmd.  

  

    

 Kamal Qureshi (SF)  

    

 Elsebeth Gerner Nielsen (RV)  

    

 Søren Søndergaard (EL)  

    

 Kuupik Kleist (IA) Tjóðveldisflokkurin og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 156 Bilagsnr.
Titel 1 Høringssvar, fra integrationsministeren 2 Høringsnotat, fra integrationsministeren 3 Spm. 1 om oversigt over muligheder for at frihedsberøve  

 udlændinge, til integrationsministeren 4 Forslag til tidsplan 5 Spm. 2 om betingelser for at opnå humanitært ophold, til  

 integrationsministeren Spm. 3 om påvirkning af hjemlande til positiv  

 tilbagevenden, til integrationsministeren Spm. 4 om pres på oprindelige hjemlande, til  

 integrationsministeren Spm. 5 om tilbagetagelsesaftale, til  

 integrationsministeren Spm. 6 om problemer med tilbagetagelse, til  

 integrationsministeren Spm. 7 om sundhedsmæssige oplysninger og undersøgelser,  

 til integrationsministeren Spm. 8 om eksempel på § 47 a, til integrationsministeren Spm. 9 om støtte til frivillig tilbagevenden, til  

 integrationsministeren Spm. 10 om størrelse på beløb til frivillig hjemrejse,  

 til integrationsministeren 6 Spm. 11, om udveksling af oplysninger og data uden  

 samtykke er i overensstemmelse med internationale konventioner, til  

 integrationsministeren Spm. 12 om orienteringspligt i tilfælde af udveksling af  

 oplysninger uden samtykke, til integrationsministeren 7 Aktstykke nr. 87 og yderligere høringssvar, fra  

 integrationsministeren 8 Svar på spm. 2 om betingelser for at opnå humanitært  

 ophold, fra integrationsministeren Svar på spm. 7 om sundhedsmæssige oplysninger og  

 undersøgelser, fra integrationsministeren Svar på spm. 8 om eksempel på § 47 a, fra  

 integrationsministeren Svar på spm. 9 om støtte til frivillig tilbagevenden, fra  

 integrationsministeren Svar på spm. 10 om størrelse på beløb til frivillig  

 hjemrejse, fra integrationsministeren 9 Svar på spm. 3 om påvirkning af hjemlande til positiv  

 tilbagevenden, fra integrationsministeren Svar på spm. 4 om pres på oprindelige hjemlande, fra integrationsministeren Svar på Spm. 5 om tilbagetagelsesaftale, fra  

 integrationsministeren Svar på spm. 6 om problemer med tilbagetagelse, fra  

 integrationsministeren 10 Svar på spm. 11, om udveksling af oplysninger og data  

 uden samtykke er i overensstemmelse med internationale konventioner, fra  

 integrationsministeren Svar på spm. 12 om orienteringspligt i tilfælde af  

 udveksling af oplysninger uden samtykke, fra integrationsministeren 11 Svar på spm. 1 om oversigt over muligheder for at  

 frihedsberøve udlændinge, fra integrationsministeren 12 Kopi FIU: Aktstk. 110   Afghanske statsborgere, støtte i  

 forbindelse med frivillig hjemrejse 13 Svar på spørgsmål stillet af Finansudvalget den 26/3-03,  

 fra integrationsministeren 14 1. udkast til betænkning 15 Kopi UUI: Aktstykke om en særlig støtteordning for  

 afghanske statsborgere, der frivilligt ønsker at vende tilbage til  

 Afghanistan, fra integrationsministeren Bilag  

 2 5 af udvalgets spørgsmål til integrationsministeren  

 og dennes svar herpå Spørgsmålene og svarene er optrykt efter ønske fra V, S og KF Spørgsmål 4:
Hvis ventetiden i forbindelse med en tilbagevenden alene  

 skyldes, at hjemlandet ikke vil modtage egne borgere, hvilke muligheder har  

 Danmark da for at lægge pres på det pågældende land? Svar:
 Udenrigsministeriet har oplyst, at Danmarks muligheder for på  

 diplomatisk niveau at udvirke en indrejsetilladelse i en udlændings hjemland  

 bl.a. vil være betinget af den konkrete situation og Danmarks forhold til det  

 pågældende land i øvrigt, herunder om der er nære relationer og  

 berøringsflader.
 Der henvises i øvrigt til besvarelsen af spørgsmål nr. 3 (L 156  

   bilag 5).
 Spørgsmål 5:
Hvilke lande har Danmark tilbagetagelsesaftaler med? Svar:
 Rigspolitiet har oplyst, at Danmark har indgået bilaterale  

 traktater om tilbagetagelse (eventuelt blot en klausul herom i en mere  

 omfattende traktat) med følgende lande: Tyskland (Den dansk-tyske  

 grænseoverløberoverenskomst, 1954), de nordiske lande (Den nordiske  

 Paskontroloverenskomst, 1957), Litauen (1992), Estland (1993), Letland  

 (1996),  

 Slovenien (1997), Bulgarien (1997), Sri Lanka (1998) og Rumænien (1999).
 En tilbagetagelsesaftale med Serbien og Montenegro er trådt i  

 kraft den 8. marts 2003, og en tilbagetagelsesaftale med Armenien forventes  

 underskrevet i løbet af foråret 2003.
Udlændingestyrelsen og myndighederne i Somaliland har i 1997  

 aftalt et praktisk arrangement om tilbagerejse.
Der er tale om en såkaldt  

 forvaltningsoverenskomst, dvs. en aftale eller et arrangement af udpræget  

 teknisk karakter mellem fagmyndigheder uden udenrigstjenestens medvirken.
EU arbejder løbende på at indgå tilbagetagelsesaftaler med  

 tredjelande eventuelt i form af tilbagetagelsesklausuler i f.eks.  

 associeringsaftaler.
Kommissionen arbejder p.t. på egentlige  

 tilbagetagelsesaftaler med Hong Kong, Macao, Marokko, Pakistan, Rusland, Sri  

 Lanka, Ukraine, Albanien, Algeriet, Kina og Tyrkiet.
Aftaler, der indgås af  

 EU  

 vedrørende tilbagetagelser, er omfattet af Danmarks forbehold på det retlige  

 og  

 indre område.
I aftaleudkastene er der derfor indføjet en klausul, der giver  

 Danmark mulighed for efterfølgende at indgå en tilsvarende aftale med de  

 pågældende tredjelande.
 Spørgsmål 6:
I forhold til hvilke lande er der problemer med tilbagetagelse  

 af egne borgere? Svar:
Rigspolitiet har oplyst, at alvorlige udsendelsesproblemer i  

 forhold til et land foreligger, hvis det i en længere periode slet ikke eller  

 kun i et begrænset omfang er muligt at udsende til landet på grund af  

 forhold,  

 der alene skyldes landet.
En sådan situation forekommer kun i forhold til et  

 meget begrænset antal lande.
 Forbundsrepublikken Jugoslavien (nu Serbien og Montenegro):
 Den 8. marts 2003 er en tilbagetagelsesaftale mellem Danmark og  

 Forbundsrepublikken Jugoslavien (nu Serbien og Montenegro) trådt i kraft.  

 Forud  

 herfor har det siden primo 1997 ikke været muligt at gennemføre udsendelser  

 til  

 Forbundsrepublikken Jugoslavien.
 Det nordlige Irak (kurdisk kontrollerede områder):
Udenrigsministeriet har oplyst, at det ikke er muligt at  

 gennemføre tvangsmæssige udsendelser til det nordlige Irak.
Det er således  

 hverken muligt at flyve til det nordlige Irak eller at gennemføre  

 tvangsmæssige  

 ledsagede udsendelser med transit over land gennem hverken Iran, Syrien eller  

 Tyrkiet, idet disse landes myndigheder ikke vil tillade, at danske  

 polititjenestemænd ledsager udlændingene.
 Spørgsmål 9:
Hvordan vil størrelsen på den økonomiske støtte til frivillig  

 tilbagevenden, jf. forslaget til ny § 43 b, blive fastlagt? Svar:
 Det forudsættes, at integrationsministeren i forbindelse med iværksættelse  

 af en støtteordning efter den foreslåede bestemmelse i § 43 b indhenter  

 samtykke fra Folketingets Finansudvalg ved et aktstykke, hvori bl.a.  

 størrelsen  

 af den økonomiske støtte er fastlagt.
 Spørgsmål 11:
Er de foreslåede muligheder for udveksling af oplysninger og  

 data uden samtykke i overensstemmelse med gældende internationale  

 konventioner? Svar:
 Integrationsministeriet antager, at der med spørgsmålet sigtes  

 til de foreslåede ændringer af udlændingelovens § 40 a, stk. 9, og § 40 b,  

 stk.  

 9, om muligheden for at videregive udlændinges fingeraftryk og  

 personfotografi.
 Ved lovforslaget foreslås kravet om retskendelse i forbindelse  

 med videregivelse af en udlændings fingeraftryk til hjemlandets eller et  

 andet  

 lands repræsentation i forbindelse med politiets bestræbelser på at udsende  

 udlændingen ophævet.
 Endvidere foreslås det, at politiets muligheder for at  

 videregive fingeraftryk og personfotografi af en udlænding med henblik på  

 identifikation af den pågældende og med henblik på udstedelse eller  

 fremskaffelse af rejsedokumenter udvides, således at der fremover med henblik  

 på identifikation eller udstedelse eller fremskaffelse af rejsedokument vil  

 kunne videregives fingeraftryk til udenlandske udlændingemyndigheder,  

 hjemlandets eller et andet lands repræsentation og internationale  

 politisamarbejdsorganisationer.
 Af lovforslagets bemærkninger fremgår, at de foreslåede  

 ændringer om videregivelse af fingeraftryk og personfotografi findes at være  

 i  

 overensstemmelse med Den Europæiske Menneskerettighedskonventions artikel 8,  

 der bl.a. beskytter retten til privatlivet.
 Efter Den Europæiske Menneskerettighedskonventions artikel 8,  

 stk. 2, må ingen offentlig myndighed gøre indgreb i udøvelsen af retten  

 til privatliv, medmindre det sker i overensstemmelse med lov og er nødvendigt  

 i  

 et demokratisk samfund af hensyn til den nationale sikkerhed, den offentlige  

 tryghed eller landets økonomiske velfærd, for at forebygge uro eller  

 forbrydelse eller for at beskytte sundheden eller sædeligheden eller for at  

 beskytte andres ret og frihed.
 De foreslåede bestemmelser i § 40 a, stk. 9, og § 40  

 b, stk. 9, om videregivelse af fingeraftryk og personfotografi til  

 udenlandske udlændingemyndigheder, til hjemlandets eller et andet lands  

 repræsentation eller til internationale politisamarbejdsorganisationer må  

 anses  

 for at udgøre et indgreb i retten til privatlivet, jf. artikel 8,  

 stk. 1.  

 Om et indgreb er konventionsmedholdeligt efter artikel 8, stk. 2, beror  

 navnlig på, om indgrebet kan anses for at være nødvendigt og stå i et  

 rimeligt  

 forhold til dets angivne formål (proportionalitetskravet).
 De foreslåede bestemmelser i § 40 a, stk. 9, og § 40  

 b, stk. 9, vil medføre, at videregivelse af fingeraftryk og  

 personfotografi til de i bestemmelserne anførte modtagere med de i  

 bestemmelserne anførte formål vil ske i overensstemmelse med lov, således som  

 det er en betingelse efter Den Europæiske Menneskerettighedskonventions  

 artikel  

 8, stk. 2.
De foreslåede bestemmelser har til formål at bidrage til, at  

 udlændinge, der ikke har ret til at opholde sig her i landet, udsendes  

 (tvangsmæssigt) af landet.
Bestemmelserne har således til formål at begrænse  

 muligheden for, at udlændinge ved bevidst at skjule deres identitet kan undgå  

 eller udsætte at blive udsendt af Danmark.
 Udlændinge, der ikke udrejser, efter at deres sag er endeligt  

 afgjort, og det derfor påhviler dem at udrejse af landet, udgør en væsentlig  

 økonomisk byrde for det danske samfund.
De foreslåede bestemmelser må derfor anses for nødvendige af  

 hensyn til landets økonomiske velfærd.
Hertil kommer, at der for visse  

 udlændinge vil være tale om, at de pågældende har begået kriminalitet og  

 derfor  

 er udvist af landet.
De foreslåede bestemmelser kan i forhold til sådanne  

 tilfælde siges at medvirke til at sikre den offentlige tryghed og til at  

 forebygge forbrydelse.
Proportionalitetskravet er utvivlsomt opfyldt, da der er tale om  

 indgreb af begrænset rækkevidde.
Indgrebet består således alene i at  

 videregive  

 allerede registrerede fingeraftryk og personfotografier, hvilket ikke kan  

 anses  

 for at være uforholdsmæssigt, når formålet med indgrebet   at bidrage til at  

 forhindre, at udlændinge ved bevidst at skjule deres identitet kan undgå  

 eller  

 udsætte at efterleve myndighedernes pålæg om udrejse   tages i betragtning.
Hertil kommer, at en udlænding har mulighed for at påklage  

 Udlændingestyrelsens eller politiets videregivelse af fingeraftryk eller  

 personfotografi til Integrationsministeriet efter udlændingelovens § 46,  

 stk. 2, og § 48. Endvidere har en udlænding, der ønsker at klage over en  

 afgørelse truffet af Integrationsministeriet om stadfæstelse af politiets  

 eller  

 Udlændingestyrelsens videregivelse af fingeraftryk eller personfotografi,  

 adgang til at indbringe afgørelsen herom for Folketingets Ombudsmand.
Endelig  

 har udlændingen efter grundlovens § 63 mulighed for at indbringe  

 lovligheden af administrationens afgørelser for domstolene.
Forslagene om  

 udvidelse af politiets mulighed for at videregive en udlændings fingeraftryk  

 og  

 personfotografi har derfor efter Integrationsministeriets opfattelse det  

 fornødne retssikkerhedsmæssige grundlag.
 Spørgsmål 12:
Under lovforslagets førstebehandling nævnte den  

 socialdemokratiske ordfører, at der burde overvejes en orienteringspligt til  

 den pågældende person i de tilfælde, hvor der udveksles oplysninger m.v. uden  

 samtykke.
Agter ministeren at fremsætte ændringsforslag herom? Svar:
 Integrationsministeriet antager, at der med spørgsmålet sigtes  

 til de foreslåede ændringer af udlændingelovens § 40 a, stk. 9, og § 40 b,  

 stk.  

 9, om muligheden for at videregive udlændinges fingeraftryk og  

 personfotografi.
 Videregivelse af oplysninger efter de foreslåede bestemmelser  

 vil   som det fremgår af bemærkningerne til bestemmelserne   alene kunne  

 finde  

 sted, når dette kan ske i overensstemmelse med lov nr. 429 af 31. maj 2002 om  

 behandling af personoplysninger (persondataloven).
 Persondataloven indeholder i § 28 og § 29 regler om  

 oplysningspligt over for den registrerede.
 Det følger af persondatalovens § 28, at den dataansvarlige  

 (eller dennes repræsentant) ved indsamling af oplysninger hos den  

 registrerede  

 skal give den registrerede meddelelse om den dataansvarliges (og dennes  

 repræsentants) identitet, formålene med den behandling, hvortil oplysningerne  

 er bestemt og alle yderligere oplysninger, der under hensyn til de særlige  

 omstændigheder, hvorunder oplysningerne er indsamlet, er nødvendige for, at  

 den  

 registrerede kan varetage sine interesser, som f.eks. kategorierne af  

 modtagere  

 og reglerne om indsigt i og berigtigelse af de oplysninger, der vedrører den  

 registrerede.
 Hvor oplysninger ikke er indsamlet hos den registrerede,  

 påhviler det efter persondatalovens § 29 den dataansvarlige (eller dennes  

 repræsentant) ved registreringen, eller hvor de indsamlede oplysninger er  

 bestemt til videregivelse til tredjemand, senest når videregivelsen af  

 oplysningerne finder sted, at give den registrerede meddelelse om den  

 dataansvarliges (og dennes repræsentants) identitet, formålene med den  

 behandling, hvortil oplysningerne er bestemt og alle yderligere oplysninger,  

 der under hensyn til de særlige omstændigheder, hvorunder oplysningerne er  

 indsamlet, er nødvendige for, at den registrerede kan varetage sine  

 interesser,  

 som f.eks. hvilke typer oplysninger det drejer sig om, kategorierne af  

 modtagere og om reglerne om indsigt i og om berigtigelse af de oplysninger,  

 der  

 vedrører den registrerede.
 Efter persondatalovens § 28 og § 29 påhviler der således den  

 dataansvarlige (eller dennes repræsentant) en pligt til af egen drift at give  

 den registrerede meddelelse om en række forhold ved indsamling og  

 videregivelse  

 af oplysninger om den pågældende.
 Reglerne i persondatalovens § 28 og § 29 gælder for indsamling  

 og videregivelse af fingeraftryk og personfotografi efter de foreslåede  

 bestemmelser i § 40 a, stk. 9, og § 40 b, stk. 9. På den baggrund finder  

 Integrationsministeriet ikke anledning til at fremsætte et ændringsforslag  

 som  

 anført i spørgsmålet.
