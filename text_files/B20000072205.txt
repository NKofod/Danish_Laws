Bekendtgørelse om kontrol m.m. af  

 spisekartofler i engros- og detailleddet1) I medfør af § 22 og § 78, stk. 3 i lov nr. 471 af 1. juli 1998 om  

 fødevarer m.m. og § 3, stk. 1 i lov om frø, kartofler og  

 planter, jf. lovbekendtgørelse nr. 261 af 26. april 1999, samt efter  

 bemyndigelse fra ministeren for fødevarer, landbrug og fiskeri,  

 fastsættes:
 § 1. Virksomheder, autoriseret, godkendt eller  

 registreret i henhold til bekendtgørelse nr. 991 af 14. december 1999  

 om autorisation m.v. ved behandling og salg af fødevarer m.v. samt  

 kontrolmærkning af animalske fødevarer og som sorterer, pakker  

 eller mærker spisekartofler kan klassificere kartoflerne i henhold til  

 kvalitetsnormerne i nærværende bekendtgørelses § 3.
 Stk. 2. Fødevareregionerne fører kontrol  

 med, at reglerne i denne bekendtgørelse overholdes.
 § 2. Virksomheder omfattet af § 1, skal opfylde  

 følgende krav :
 1)	Der skal på virksomhederne forefindes tilstrækkeligt  

 store bygninger, der er egnede til formålet, herunder opbevaringsrum,  

 så de enkelte kartoffelpartier kan holdes adskilt.
2)	Sortererummet skal være udstyret med sortereanlæg,  

 verificeret vægt og sortererullebord med en belysning på mindst  

 800 lux.
Dette gælder dog ikke sorterevirksomheder, der alene pakker  

 nye kartofler.
 3)	Lokaler samt maskiner m.m. skal hvert år være  

 tømt for kartofler, rengjort og desinficeret inden den 30. juni.
 4)	Kartofler af foregående års avl skal fjernes inden den  

 15. juni.
 6)	Affald i form af jord, sten, affaldsknolde og andet vegetabilsk  

 affald (frugtsaft m.m ) fra virksomheder, der sorterer, vasker eller  

 forarbejder kartofler, samt kildesorteret affald og spildevandsslam er ved  

 udbringning, medmindre affaldet har været underkastet kontrolleret  

 kompostering eller hygiejnisering, underlagt følgende restriktion :
 a)	affaldet må ikke udbringes på arealer omfattet af en  

 autorisation til avl af læggekartofler udstedt i henhold til  

 Plantedirektoratets regler herom, medmindre affaldet udelukkende stammer fra  

 den pågældende bedrift og efter tilladelse fra Plantedirektoratet  

 kan anvendes uden plantesundhedsmæssig risiko.
 § 3. Kartofler kan kun sælges som  

 henholdsvis spisekartofler klasse I og spisekartofler klasse II eller som nye  

 kartofler, hvis de opfylder kvalitetsnormerne i bilag 1 og er pakket og  

 mærket efter bestemmelserne i bilag 2.
Stk. 2. Stk. 1 gælder dog ikke for 1)	kartofler, der sælges til en autoriseret sorterevirksomhed,  

 og 2)	spisekartofler, der a)	indføres fra et andet EU-land, b)	er omfattet af lovgivningen om spisekartofler i dette land, og c)	er mærket på dansk med oprindelsesland samt de  

 øvrige oplysninger i bilag 2, del B, i det omfang disse oplysninger er  

 tilgængelige.
 § 4. Spisekartofler eller nye kartofler må  

 kun indføres fra et andet EU-land, hvis partiet ikke indeholder mere  

 end én vægtprocent jord.
 § 5. Med bøde straffes den, der  

 overtræder §§ 2-4.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft  

 den 2. august 2000.
Fødevaredirektoratet, den 24. juli  

 2000 Henrik G.
Jensen /Marianne Treumer Andersen Bilag 1 Kvalitetsnormer for spisekartofler, herunder nye  

 kartofler Ved nye kartofler forstås kartofler, der er høstet,  

 før de er fuldstændigt modne, og hvis overhud let kan gnides  

 af.
A.
PARTIETS ALMINDELIGE TILSTAND 1. Knoldene skal være a)	praktisk taget fri for jord og ethvert andet fremmedstof b)	fri for fremmed lugt og smag c)	faste, ikke udtørrede eller rynkede d)	fri for spirer, der er længere end 3 mm e)	tørre, fri for unormal ydre fugtighed 2. Knoldene skal være i en sådan stand, at de kan tåle  

 transport og håndtering og opfylde kvalitetskravene på  

 bestemmelsesstedet.
 3. Partiet skal være af ensartet kvalitet og knoldstørrelse.  

 Kravet om ensartet knoldstørrelse gælder dog ikke for nye  

 kartofler.
 4. Særlige bestemmelser for de enkelte klasser :
4.1. Klasse I og nye kartofler Knoldene skal være velformede og sortstypiske.
4.2. Klasse II Knoldene skal være sortstypiske.
B.
STØRRELSESSORTERING 1. Knoldene, dog ikke nye kartofler og ikke sorten "Asparges" og  

 andre langagtige sorter, skal sorteres inden for følgende intervaller  

 med hensyn til mindste- og størstemål/tværmål  

 :
a)	25-35 mm b)	30-45 mm c)	40-65 mm d)	60 mm For pakninger med kartofler over 40 mm må forskellen mellem mindste  

 og største knoldstørrelse ikke overstige 20 mm.
 Knolde med mindre tværmål end det mindste tværmål  

 anført ovenfor godkendes i den pågældende  

 størrelsessorteringsklasse, hvis knoldenes længde er mindst  

 :
a)	32 mm b)	40 mm c)	50 mm d)	75 mm 2. Inden for det størrelsesinterval, der er angivet på  

 mærkningen, skal samtlige knoldstørrelser være  

 repræsenteret i et naturligt forhold.
 3. For sorten "Asparges" og andre langagtige sorter anvendes  

 ingen størrelsesangivelse.
C.
TOLERANCER 1. Kvalitet Der må i et parti højst være følgende indhold af  

 knolde med de nævnte fejl eller mangler (vægtprocent ) :
Klasse I Klasse II Nye kartofler a) råd samt indre fejl 2 4 2 b) grønne knolde 2 4 2 c) fejl a + b, i alt max.
3 6 3 d) tryk- og stødpletter, beskadigelser, larvegnav, deforme knolde,  

 dyb skurv, vækstrevner o. lign.
10 20 20 e) fejl c + d, i alt max.
10 20 20 f) fremmed sort 2 4 2 g) kartoffelskurv, pulverskurv, netskurv og rodfiltsvamp 8 - 8 h) rust 3 6 3 Bemærkninger :
Ad a) Under råd henregnes tør- og blødråd med et  

 tværsnit på over 5 mm.
Indre fejl omfatter  

 "kerneråd" og "hule" kartofler.
Ad b) En grønfarvning, der dækker mindre end 1/8 af  

 kartoffelknoldens overflade, og som kan fjernes ved normal skrælning,  

 betragtes ikke som en fejl.
Ad d) Ved tryk- og stødpletter forstås grå, blå eller  

 sorte pletter, der er dybere end 5 mm.
Ved beskadigelser forstås  

 redskabsbeskadigelser, insekt- og larvegnav samt andre knolddefekter dybere  

 end 5 mm.
Dyb skurv er skurv dybere end 5 mm.
En knold betegnes som deform, såfremt der efter en normal  

 skrælning med kartoffelskrællekniv og med en  

 skrælletykkelse på op til 5 mm sidder skrællerester  

 tilbage.
Vækstrevner er overfladerevner, der er dybere end 5 mm.
Ad e) Summen af konstaterede fejl eller mangler i et parti kartofler må  

 ikke overstige de under e) angivne vægtprocenter.
Ad g) En knold er angrebet af kartoffelskurv, netskurv og/eller rodfiltsvamp,  

 når mindst ¼ af overfladen er dækket heraf.
En knold angrebet af  

 skurv dybere end 5 mm tæller i tolerancerne med under både d) og  

 g).
Ad h) Rustpletter med et tværsnit på over 1 mm anses for en fejl.  

 Ved bedømmelsen deles knolde på langs i 4 lige store både.  

 Kun både med fejl tælles med i tolerancen.
2. Størrelse Der må i et parti højst være 5 vægtprocent knolde  

 i klasse I og 10 vægtprocent knolde i klasse II, der ikke svarer til  

 den angivne størrelse.
Ingen knold må være mere end 5 mm  

 større eller mindre end den angivne størrelse.
Bilag 2 Pakning og mærkning af spisekartofler A.
Pakning 1. Emballagen skal være fremstillet af et materiale, der ikke  

 påvirker kartoflernes kvalitet, udseende, lugt eller smag.
2. Emballagen skal være ny.
For pakningsenheder over 25 kg kan  

 emballagen genanvendes, hvis den er rengjort B.
Mærkningens indhold Spisekartofler skal være mærket på dansk med  

 følgende oplysninger :
 a)	"Spisekartofler".
 b)	Oprindelsesland.
 c)	Sortsnavn.
d)	Kvalitetsklasse.
For nye kartofler skal anføres "Nye  

 kartofler".
e)	Sorteringsstørrelse.
For sorten "Asparges" og andre  

 langagtige sorter anføres ingen størrelsessortering.
 f)	Nettovægt, medmindre knoldene let kan ses og tælles  

 gennem indpakningen.
 g)	Autorisationsnummer, navn og adresse på den autoriserede  

 sorterevirksomhed, der har pakket kartoflerne.
C.
Mærkningens udførelse 1. Mærkningen skal anføres på alle pakningsenheder med  

 et påbindings- eller klæbemærke, som er forsvarligt  

 fastgjort til pakningsenheden eller påtrykt direkte på  

 emballagen.
2. Trykning af mærkningen skal udføres med typer af en  

 højde på minimum 4 mm.
Trykning skal fremstå tydeligt.
 3. For spisekartofler, der sælges i pakningsenheder på mere  

 end 10 kg direkte fra en autoriseret sorterevirksomhed til  

 fælleshusholdninger (kostskoler, plejehjem, sygehuse, hoteller og  

 lign.) eller til detailhandlen med henblik på udvejning i løs  

 vægt, jf. bilag 2 del D, kan de oplysninger, der er krævet i  

 mærkningen, i stedet gives på en faktura eller  

 følgeseddel.
D.
Detailsalg af spisekartofler i butikspakninger eller løs  

 vægt På salgsstedet skal skiltes tydeligt med oplysningerne krævet  

 i henhold til bilag 2, del B, litra a-e.
 1)   

  Bekendtgørelsens bestemmelser om kvalitetskrav til spisekartofler er  

 som udkast notificeret i overensstemmelse med Europa-Parlamentets og  

 Rådets direktiv 98/34/EF ( informationsproceduredirektivet ), som  

 senest ændret ved direktiv 98/48/EF.
