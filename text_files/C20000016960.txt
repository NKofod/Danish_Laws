Vejledning om ferie I bekendtgørelse nr. 1034 af 20. november 2000 er der  

 fastsat regler om ferie.
 I denne vejledning beskrives anvendelsen af reglerne, og  

 nogle af reglerne uddybes med nærmere retningslinier og bidrag til  

 fortolkning  

 heraf.
Det fremgår af de enkelte bestemmelser i bekendtgørelsen, i  

 hvilket omfang de eventuelt kan fraviges.
Der henvises i øvrigt til  

 principperne i lovens § 4.
Indledning Loven har i § 2 en opregning af, hvem der ikke  

 er  

 omfattet af loven.
Det er i lovens § 3 fastsat, at erhvervsministeren,  

 forsvarsministeren og indenrigsministeren kan fastsætte regler for nærmere  

 bestemte grupper af lønmodtagere.
 Ved en lønmodtager forstås i denne vejledning en person, der  

 modtager vederlag for personligt arbejde i tjenesteforhold.
Om en person anses for at være lønmodtager vil bero på en  

 helhedsvurdering.
Der vil i langt de fleste forhold ikke være tvivl om status  

 som lønmodtager.
 En lønmodtager er karakteriseret ved at være en person, som  

 i kraft af en arbejdsaftale har pligt til personligt at udføre  

 erhvervsmæssigt  

 arbejde (yde en tjenesteydelse) efter arbejdsgiverens instruktioner, for  

 arbejdsgiverens regning og risiko, under arbejdsgiverens tilsyn og i  

 arbejdsgiverens navn, og som har krav på en modydelse for arbejdet  

 (tjenesteydelsen) betalt af arbejdsgiveren, som hovedregel et vederlag, der  

 sædvanligvis udmåles i forhold til den brugte tid (timeløn, 14-dages løn  

 eller  

 månedsløn). Vederlaget er typisk A-indkomst for den pågældende.
Der skal være tale om et over-/underordnelsesforhold eller  

 en tjenestestilling.
Der behøver dog ikke nødvendigvis at være tale om  

 instruktionsbeføjelse i traditionel forstand.
Arbejdsgivers  

 instruktionsbeføjelse kan bestå i at fastsætte rammer for arbejdets  

 udførelse,  

 hvorefter den ansatte udfører arbejdet eventuelt med løbende rapportering til  

 arbejdsgiveren om, hvordan opgaven løses.
 Det taler for status som lønmodtager, at den pågældende ikke  

 har del i virksomhedens økonomiske risiko, udbytte eller kapital, at  

 arbejdsgiveren afholder alle udgifter til materialer, arbejdsredskaber m.v.,  

 og  

 at der er aftalt en fast arbejdstid inden for en bestemt periode.
 Titel har ingen betydning for vurderingen af, om en person  

 er lønmodtager, og loven opererer ikke med nogen form for aldersbegrænsning.
Det er med definitionen af lønmodtagerbegrebet ikke  

 hensigten at ændre den hidtidige praksis for, hvem der anses for at være  

 lønmodtagere efter loven.
Det vil fx sige, at familieplejere og au pairs som  

 udgangspunkt anses for lønmodtagere i lovens forstand.
Omvendt anses  

 indsatte,  

 der udfører arbejde i fængsler og institutioner, og personer der varetager  

 tillidshverv og borgerligt ombud, som fx borgmestre eller  

 folketingsmedlemmer,  

 ikke for lønmodtagere.
Det samme gælder som udgangspunkt administrerende  

 direktører, der er anmeldt til Erhvervs- og Selskabsstyrelsen.
 Hvis der opstår tvivl, om en person er omfattet af  

 ferieloven, er det direktoratet, der i første instans træffer afgørelse  

 herom.  

 Direktoratets afgørelse kan påklages til Arbejdsmarkedets Ankenævn.
Arbejdsforholdets varighed Det er uden betydning, om arbejdsforholdet har en  

 varighed af kun ganske få timer, eller om der er tale om et arbejdsforhold,  

 der, både for så vidt angår den ugentlige arbejdstid som varigheden af det  

 samlede arbejdsforhold, svarer til det, der sædvanligvis karakteriseres som  

 et  

 tidsubestemt arbejdsforhold på fuld tid (almindeligt ansættelsesforhold).
Vederlaget Størrelsen af den aftalte løn, og i hvilken form  

 vederlaget ydes, er uden betydning.
Det afgørende er, at vederlaget ydes for  

 en  

 arbejds- eller tjenesteydelse, som den ansatte har præsteret.
Månedsvis ansatte En månedsvis ansat er en lønmodtager, som  

 arbejdsgiveren  

 kun kan opsige med et varsel af minimum en måned, og som ikke fradrages i løn  

 for søgnehelligdage eller sygedage efter lovens § 23.
At en person er månedsvis ansat er ikke ensbetydende med, at  

 personen er omfattet af funktionærloven.
Eksempelvis er ansatte i børnehaver  

 og  

 hos frisører typisk ikke omfattet af funktionærloven, selvom de har krav på  

 en  

 måneds opsigelse, løn under sygdom og har krav på løn på søgnehelligdage.  

 Ansatte på prøve efter reglerne i funktionærloven er også omfattet af  

 reglerne  

 for månedsvist ansatte.
Timelønnede Timelønnede lønmodtagere defineres som de  

 lønmodtagere,  

 hvis ansættelsesvilkår ikke opfylder betingelserne i lovens § 23,  

 stk. 1.
Ved en timelønnet lønmodtager forstås således en  

 lønmodtager, der ikke er månedslønnet.
Afgørende for, om en lønmodtager er  

 timelønnet, er således, om personen får løn under sygdom, om personen får løn  

 på søgnehelligdage, og om personen kan opsiges med under 1 måneds varsel.  

 Såfremt et eller flere af disse forhold ikke foreligger, anses lønmodtageren  

 for timelønnet.
Geografisk afgrænsning Reglerne finder anvendelse på arbejdsforhold i  

 Danmark.  

 Af størst betydning for, om en person kan anses for omfattet af de danske  

 ferieregler er, at det sted, hvor beskæftigelsen finder sted, er i Danmark.
 Grønland og Færøerne er ikke omfattet af loven, jf. lovens  

 § 50.
Ansatte med sædvanligt arbejdssted i Danmark, som udsendes  

 til midlertidigt at arbejde i udlandet, er omfattet af loven.
Hvis en  

 udsendelse varer mere end 12 måneder, anses tilknytningen til den danske  

 ferielov som udgangspunkt for ophørt.
Til kapitel 1 Definitioner Feriepenge Til § 1, stk. 1 Begrebet feriepenge anvendes som en  

 fællesbetegnelse for  

 løn under ferie, ferietillæg og feriegodtgørelse.
Løn under ferie Til § 1, stk. 2 Månedsvis ansat En månedsvis ansat optjener ret til løn under ferie og  

 ferietillæg.
 En månedsvis ansat optjener dog ikke løn under ferie og  

 ferietillæg, hvis det følger af kollektiv overenskomst, at der optjenes  

 feriegodtgørelse (jf. lovens § 27, stk. 1), eller hvis  

 lønmodtageren  

 har krævet 12 pct. i feriegodtgørelse efter lovens § 23, stk. 5.
Ved fratræden omregnes den optjente løn under ferie og  

 ferietillæg til feriegodtgørelse.
Der beregnes feriegodtgørelse for det  

 løbende  

 optjeningsår og for den del af de tidligere optjeningsår, som der ikke er  

 holdt  

 ferie for endnu (jf. lovens § 23, stk. 6).
Timelønnet En timelønnet optjener kun ret til løn under ferie, hvis der  

 ved kollektiv overenskomst er indgået aftale derom.
Beregningsgrundlag Ferielønnen er det aktuelle,  

 normale vederlag for det arbejde, som en lønmodtager er antaget til at  

 udføre.  

 Lønmodtageren har krav på den løn, som ville blive udbetalt, hvis denne havde  

 været på arbejde.
Det vil sige, at eget bidrag  

 til pensionsordning medregnes.
Tillæg for forskudt tid, vagt og rådighed, som  

 indgår i den normale faste løn, medregnes også.
Der henvises til afsnittet  

 nedenfor om feriegodtgørelse.
 Desuden medregnes  

 personalegoder, som fx kost og logi, der ikke modtages under ferien.
 Betaling for overarbejde  

 medregnes ikke, selvom overarbejdet har et så regelmæssig omfang, at det  

 anses  

 for at indgå i den arbejdsydelse, som lønmodtageren fast er antaget til at  

 udføre.
 Arbejdsmarkedets parter kan  

 ved kollektiv overenskomst aftale, hvad der anses for at være den sædvanlige  

 og  

 fast påregnelige løn.
Ændring af arbejdstid Hvis der sker en væsentlig ændring i lønmodtagerens  

 arbejdstid eller arbejdets omfang fra optjeningsåret til tidspunktet for  

 feriens afholdelse, skal lønnen under ferien reguleres tilsvarende.
Hvis der er sket væsentlige ændringer i de lønbestemmende  

 beskæftigelsesforhold fra optjeningstidspunktet til ferietidspunktet, skal  

 lønnen under ferie stå i et rimeligt forhold til forholdene på  

 optjeningstidspunktet.
Dette princip kan dog fraviges i en kollektiv  

 overenskomst.
En væsentlig ændring er en afvigelse på mere end 20 pct.  

 mellem arbejdstid/arbejdsomfang på ferietidspunktet og den gennemsnitlige  

 arbejdstid/arbejdsomfang i optjeningsåret.
Det er tilfældet, hvis  

 arbejdstiden  

 har ændret sig fra fuld tid til deltid eller fra deltid til fuld tid, eller  

 hvis arbejdsmængden i øvrigt er ændret, fx fordi en dagplejemor i  

 optjeningsåret har haft 3 børn i pleje og i ferieåret har 4 børn i pleje  

 eller  

 omvendt.
Feriedifferenceberegning Definitioner:
A = Timetal pr. uge på ferietidspunktet B = Gennemsnitligt timetal  

 i optjeningsåret pr. uge = Summen af antal timer  


  

 52 C = Ugeløn på  

 ferietidspunktet D = Ændring i timetal pr.  

 uge = A  B E = Den procentvise ændring  

 i timetal pr. uge  

    

 = D  


  

 B × 100% F = Reguleret ferieløn = C  


  

 1+E (E er angivet i decimaltal) Fremgangsmåde 1.  

 	  

    

 Beregn det  

 gennemsnitlige timetal pr. uge i optjeningsåret (B).
 2.  

 	  

    

 Find den procentvise  

 ændring i timetallet (E). Hvis den absolutte procentvise ændring > 20% så  

 skal lønnen på ferietidspunktet (C) reguleres.
Eksempel 1 En lønmodtager har i optjeningsåret arbejdet 12 uger á 20  

 timer, 20 uger á 37 timer og 20 uger á 25 timer.
På ferietidspunktet arbejder  

 han 37 timer pr. uge og har en ugeløn på 6.730 kr.
A = 37 timer B = 12 ×20+20 ×37+20 ×25  


  

 52 =  

  

 28,46 timer C = 6.730 kr.
D = 37 28,46 timer = 8,54 timer E = ( 8,54  


  

 28,46 ) × 100% = 30%  

 Û F = 6.730  


  

 1+0,30 = 5.176,92 kr. pr.  

 ferieuge Eksempel 2 En lønmodtager har i optjeningsåret arbejdet 26 uger á 25  

 timer og 26 uger á 37 timer.
På ferietidspunktet arbejder han 20 timer og har  

 en ugeløn på 4.000.
A = 20 timer B = 26×25+26×37  


  

 52 =  

  

 31 timer C = 4.000 kr.
D = 20 31 timer = -11 timer E = ( - 11  


  

 31 ) × 100% = -35,48%  

 Û F = 4.000  


  

 1+(-0,3548) =  

  

 6.199,63  

 kr. pr. ferieuge Provisionslønnede For så vidt angår  

 provisionslønnede, gør der sig særlige forhold gældende.
Deres indkomst kan  

 være beregnet og sammensat på flere måder i et samspil mellem en  

 præstationsløn  

 og en fast månedsløn.
Nogle provisionslønnede har  

 et enedistrikt, hvis kunder de, og kun de alene, skal servicere og afsætte  

 varer eller tjenesteydelser til.
Andre provisionslønnede har ikke noget  

 afgrænset distrikt, men deres indtægt indtjenes delvist af kollegerne, idet  

 den  

 provisionslønnede får en del af frugterne af kollegernes indsats mod, at de  

 ligeledes får del i frugterne af hans/hendes arbejdspræstation.
I dette  

 tilfælde tales der om provision af indirekte ordrer.
Som udgangspunkt optjener den  

 provisionslønnede løn under ferie og ferietillæg, hvis de almindelige  

 betingelser derfor er opfyldt.
Det vil sige, at lønmodtageren alene modtager  

 sin faste månedsløn under ferien.
Ferietillægget beregnes ud fra lønnen i  

 optjeningsåret, herunder præstationslønnen.
Dette udgangspunkt fraviges  

 dog, hvis den provisionslønnede aflønnes med en grundløn samt en ikke  

 ubetydelig provision, og arbejdsvilkårerne indebærer, at provisionsdelen  

 reduceres som følge af ferieafholdelse.
Lønmodtageren vil da have ret til  

 under  

 ferien at modtage sin faste løn og feriegodtgørelse af provisionen i det  

 forudgående optjeningsår.
Det vil sige, at der modtages løn under ferie,  

 ferietillæg og feriegodtgørelse samtidig.
 Den provisionslønnede kan som udgangspunkt anmode om  

 feriegodtgørelse med 12 pct. efter lovens § 23, stk. 5.
 Lønmodtageren er dog afskåret fra at kræve feriegodtgørelse  

 med 12 pct., hvis der under ferien indgår provision af indirekte ordrer.
 Der er heller ikke adgang til at kræve feriegodtgørelse med  

 12 pct., hvis lønmodtageren kan tilrettelægge arbejdet således, at  

 ferieafholdelsen ikke påvirker størrelsen af den samlede indtægt.
Begrundelsen herfor er, at  

 lønmodtageren ellers ved at modtage provision af indirekte ordrer under  

 ferien  

 ville kunne få både feriegodtgørelse med 12 pct. og løn (provision) under  

 ferien.
I det tilfælde hvor lønmodtageren, ville kunne flytte sine ordrer til  

 udenfor ferieperioden, ville han på samme måde kunne få både løn for de  

 ordrer,  

 der ville være indgået i ferieperioden og feriegodtgørelse med 12 pct.
 I disse tilfælde ville  

 arbejdsgiveren altså ikke have mulighed for at trække lønmodtageren i løn,  

 selvom denne havde krævet feriegodtgørelse med 12 pct.
 Det forhold, at visse  

 provisionslønnede afskæres fra at kunne kræve feriegodtgørelse med 12 pct.,  

 påvirker ikke retten til ferietillæg eller kravet på feriegodtgørelse ved  

 fratræden.
Feriegodtgørelsen beregnes af den løn, der er optjent i  

 optjeningsåret, hvilket vil sige lønnen for det arbejde, der er udført i  

 optjeningsåret.
Tidspunktet for lønnens udbetaling er som udgangspunkt ikke  

 afgørende.
 Når en lønmodtager er provisionslønnet, kan der dog ske en  

 fravigelse fra dette optjeningsprincip.
Provision kan opgøres på et sådant tidspunkt, at arbejdet  

 altid er udført i et tidligere optjeningsår end det optjeningsår, hvor  

 provisionen udbetales.
Dette er eksempelvis tilfældet, hvis provisionen  

 opgøres  

 én gang årligt efter optjeningsårets udløb, og provisionen udbetales til  

 lønmodtageren derefter.
I den situation beregnes efter domspraksis  

 feriegodtgørelse ud fra den løn, der er udbetalt i optjeningsåret.
 Denne undtagelse gælder også, hvor det følger af  

 lønmodtagerens ansættelsesforhold, at der optjenes feriegodtgørelse med 12,5  

 pct.
Ferietillæg Til § 1, stk. 3 En månedsvis ansat optjener udover løn under ferie  

 et  

 ferietillæg, medmindre det ved kollektiv overenskomst er aftalt, at den  

 månedsvis ansatte optjener feriegodtgørelse.
Det kan være aftalt ved  

 kollektiv  

 overenskomst, at timelønnede lønmodtagere optjener løn under ferie samt  

 ferietillæg.
Ferietillæg udgør efter loven 1 pct. af lønnen i  

 optjeningsåret.
Det beregnes ud fra samme grundlag som feriegodtgørelse.  

 Andet  

 kan dog aftales ved kollektiv aftale, jf. lovens § 23, stk. 2, jf. § 27, stk.  

 2.
Feriegodtgørelse Til § 1, stk. 4 Timelønnet En timelønnet lønmodtager optjener ret til feriegodtgørelse.  

 Det kan dog være aftalt ved kollektiv overenskomst, at der optjenes ret til  

 løn  

 under ferie, jf. lovens § 27, stk. 1.
Månedsvis ansat For en månedsvis ansat lønmodtager beregnes der under ansættelsen  

 kun feriegodtgørelse i særlige tilfælde:
1)  

 	  

    

 hvis dette er aftalt  

 ved kollektiv overenskomst, jf. lovens § 27, stk. 1, eller 2)  

 	  

    

 hvis en lønmodtager  

 har krævet feriegodtgørelse med 12 pct. af lønnen, jf. lovens § 23,  

 stk. 5.
Kravet efter nr. 2 ovenfor skal rejses overfor  

 arbejdsgiveren inden optjeningsårets start.
Kravet er ikke betinget af, at  

 individuel eller kollektiv aftale åbner mulighed derfor.
Lovens § 23,  

 stk. 5 kan dog fraviges ved kollektiv overenskomst, jf. lovens  

 § 27,  

 stk. 2.
 For en månedsvis ansat, der fratræder, beregnes  

 feriegodtgørelse for det løbende optjeningsår og for den del af de tidligere  

 optjeningsår, som der ikke er holdt ferie for endnu.
Beregningsprocent Feriegodtgørelse beregnes som 12,5 pct. af en lønmodtagers  

 løn i optjeningsåret.
Feriegodtgørelse efter lovens § 23, stk. 5,  

 beregnes dog som 12 pct. af lønnen.
Sker fratræden, efter at der er valgt  

 feriegodtgørelse med 12 pct., beregnes der dog 12,5 pct.
Beregningsgrundlag Hovedbetingelser Feriegodtgørelse beregnes af indkomstskattepligtige  

 lønbeløb, det vil sige vederlag, som udspringer af arbejdsforholdet, og som  

 lønmodtageren har et retligt krav på.
Der ydes alene feriegodtgørelse af  

 reelt  

 skattepligtige indtægter.
Reglerne om indkomstskat er således afgørende for  

 beregningsgrundlaget.
 En lønmodtager kan have et retligt krav på feriegodtgørelse  

 i medfør af lov, individuel eller kollektiv aftale eller i medfør af kutyme.
Det er grundlaget for udbetaling af beløbet og beløbets  

 karakter, der er afgørende for, om det er at betragte som vederlag.
Det er  

 derfor ikke i sig selv afgørende, om beløbet eksempelvis betegnes som  

 godtgørelse.
 Ved kollektiv overenskomst kan et andet beregningsgrundlag  

 aftales, jf. lovens § 27, stk. 2.
Optjent under ansættelsen For at vederlaget kan danne grundlag for feriegodtgørelse,  

 skal det være optjent under ansættelsen.
 Fx beregnes der ikke feriegodtgørelse af  

 fratrædelsesgodtgørelse og tillæg for en konkurrenceklausul, som først  

 udbetales efter ansættelsens ophør.
Udbetalingsprincippet Feriegodtgørelsen beregnes af den løn eller de lønandele,  

 der er optjent i optjeningsåret.
Det vil sige, at feriegodtgørelsen beregnes  

 af  

 vederlaget for det arbejde, der er udført i optjeningsåret.
Tidspunktet for  

 udbetaling af løn og lønandele er i almindelighed ikke afgørende, jf. dog  

 ovenfor om provisionsløn.
Tillæg Som udgangspunkt skal der beregnes feriegodtgørelse af et  

 tillæg.
 Tillæg kan karakteriseres som enten omkostningsdækkende  

 eller ikke-omkostningsdækkende.
 Er der tale om et helt omkostningsdækkende tillæg, taler det  

 for, at der ikke skal beregnes feriegodtgørelse af tillægget.
 Hvis skattemyndighederne giver fradrag for en del af et  

 tillæg, men ikke for det hele, beregnes der feriegodtgørelse af den del, der  

 ikke gives fradrag for.
 Om betaling for overarbejde henvises til afsnittet om  

 beregningsgrundlag ovenfor.
 Eksempel 1.
En sælger får kørselstillæg på 1.000,00 kr. pr. måned.  

 Tillægget afhænger ikke af, hvor mange kilometer der rent faktisk køres pr.  

 måned.
Tillægget kan derfor ikke anses for at være omkostningsdækkende, og  

 der  

 skal beregnes feriegodtgørelse deraf.
 Eksempel 2.
En kontormedarbejder modtager et tillæg for arbejde på  

 forskudt tid på 7,50 kr. pr. time, der arbejdes mellem kl. 17.00 og kl.  

 06.00.  

 Tillægget kan ikke anses for at skulle modsvare omkostninger ved at arbejde i  

 det nævnte tidsrum.
Der skal derfor beregnes feriegodtgørelse deraf.
Personalegoder Der beregnes feriegodtgørelse af værdien af personalegoder.  

 Personalegoder kan være naturalydelser, og begrebet skal opfattes i  

 overensstemmelse med ligningsloven og skattekontrolloven.
Der kan fx være  

 tale  

 om kost og logi, fri telefon eller adgang til at benytte et sommerhus.
 Værdien af personalegoder beregnes på baggrund af  

 Ligningsrådets takster.
Godtgørelse Der skal ikke beregnes feriegodtgørelse af betaling for  

 søgnehelligdage, da der er tale om godtgørelse og ikke et vederlag.
Ligeledes  

 beregnes der heller ikke feriegodtgørelse af godtgørelse for 1. og 2.  

 ledighedsdag.
Der skal ikke beregnes feriegodtgørelse af feriegodtgørelse,  

 løn under ferie eller ferietillæg.
Det vil sige, at beregningsgrundlaget  

 efter  

 lovens § 26, stk. 1, skal reduceres med de beløb, som lønmodtageren  

 har modtaget under ferie.
 Arbejdsgiver har derfor ret til at fradrage 4,8 pct. af den  

 aktuelle månedsløn pr. feriedag i optjeningsåret, jf. lovens § 8,  

 stk. 2.  


  

 Se bilag 1 til denne  

 vejledning  

.
Særlige undtagelser Selv om beløbene ikke er indkomstskattepligtige, skal der  

 efter lovens § 26, stk. 2, beregnes feriegodtgørelse af  

 lønmodtagerens bidrag til:
 1)  

 	  

    

 Pensionsordninger m.v.,  

 der er omfattet af afsnit I i lov om beskatningen af pensionsordninger m.v.  

 (der er typisk tale om tværgående pensionsordninger, som er fastsat ved  

 overenskomst, og hvor både lønmodtageren og arbejdsgiveren indbetaler til  

 pensionen).
 2)  

 	  

    

 Arbejdsmarkedsfonden  

 i medfør af lov om en arbejdsmarkedsfond.
 3)  

 	  

    

 Den særlige  

 pensionsopsparing i henhold til kapitel 5 c i lov om Arbejdsmarkedets  

 Tillægspension.
Til kapitel 2 Optjening af ferie for lønmodtagere der arbejder  

 5  

 dage eller mindre om ugen Til § 2 Det er ansættelsens længde, som afgør, hvor mange  

 feriedage, der optjenes.
Der optjenes 2,08 feriedage pr. måneds ansættelse.  

 Er  

 en lønmodtager ansat hele året, optjenes 25 dages ferie, svarende til 5 uger.
Hvis en lønmodtager er ansat kortere tid end 1 måned, eller  

 hvis en ansættelse begynder eller slutter midt i en måned, optjenes feriedage  

 forholdsmæssigt efter § 2, stk. 2. Der optjenes ret til 0,07 dages  

 betalt  

 ferie pr. ansættelsesdag.
Der kan dog ikke optjenes mere end 2,08 dage pr.  

 måned.
Der optjenes ferie i hele ansættelsesperioden uafhængigt af,  

 om der rent faktisk udføres arbejde, fx i en weekend.
Når det opgøres, hvor  

 mange dage en lønmodtager har været ansat, indgår også helligdage, sygedage  

 og  

 fridage etc.
 Selv om en lønmodtager fx kun arbejder 2 timer eller mindre  

 på en dag, optjenes der 0,07 feriedag pr. dag.
Perioder, hvor der ikke optjenes ferie Der optjenes ferie i perioder, hvor der betales hel  

 eller delvis løn, og hvor en lønmodtager retligt set er ansat hos en  

 arbejdsgiver.
Under en arbejdskonflikt anses ansættelsesforholdet for  

 suspenderet eller ophørt.
Reglen i § 2, stk. 2, anvendes til at  

 opgøre antallet af optjente dage i måneden, hvor en lønmodtager har været på  

 arbejde før og efter konflikten.
 Reglen anvendes også, når lønmodtagere er sendt hjem på  

 grund af fx vejrlig eller mangel på materialer, med mindre der betales hel  

 eller delvis løn i perioden.
 I syge- eller barselsperioder, hvor der ikke udbetales hel  

 eller delvis løn, optjenes der ikke ferie.
Deltidsansatte En lønmodtager, der er ansat med et fast lavere  

 timetal,  

 end det der efter en overenskomst er det sædvanlige inden for et  

 arbejdsområde,  

 betragtes som ansat på deltid.
En ansat på deltid optjener 2,08 feriedag pr.  

 måned.
Er den deltidsansatte beskæftiget hele året, optjenes 25 feriedage,  

 der  

 svarer til 5 uger. § 2, stk. 2, bruges derfor ikke, når en  

 lønmodtager er fast ansat på deltid.
Hvis en lønmodtager har 2 sideløbende ansættelser på deltid,  

 optjenes der fuld ferieret i begge ansættelser.
Der kan dog højst optjenes 25  

 dage.
Omregning af dage ved skift mellem  

  

 5- og 6-dages uger Til § 3 Er ret til ferie optjent i en 5-dages uge, og skal  

 den  

 holdes i en 6-dages uge, skal de optjente feriedage reguleres  

 forholdsmæssigt.  

 Reguleringen sker senest ved ansættelsens start, hvor feriebevisets dage  

 omregnes i forholdet 6/5.
 Er der fx optjent ret til 5 dages ferie i en 5-dages uge,  

 som skal holdes i en 6-dages uge ganges med 6/5, således at der kan afholdes  

 6  

 dage.
 Der er kun tale om regulering af antal dage, og ikke summen  

 af de samlede feriepenge.
 Omregningen sker hos den nye arbejdsgiver, som ikke følger  

 en 5-dages uge i forhold til sine ansatte.
 Feriegodtgørelse, som indberettes til FerieKonto, skal være  

 omregnet til 5-dages uger, jf. §§ 15-16. FerieKonto omregner ikke selv  

 de  

 oplyste dage.
Til kapitel 3 Lønmodtagere der arbejder mere end  

  

 5 dage om ugen Optjening af ferie for lønmodtagere der arbejder mere  

 end 5 dage om ugen Til § 4 De fleste lønmodtagere er ansat til at arbejde 5  

 dage om  

 ugen, men der er også lønmodtagere, der er fast ansat til at udføre arbejde i  

 mere end 5 dage pr. uge.
De optjener 2,5 feriedage pr. måneds ansættelse, 30  

 feriedage efter et helt års ansættelse, svarende til 5 ugers ferie.
Det  

 gælder  

 også, selvom lønmodtageren i 6 dage om ugen sammenlagt kun arbejder 37 timer.
 Ved ansættelser i kortere tid end 1 måned, men i en  

 arbejdsuge, der er længere end 5 dage, optjenes feriedage efter reglen i  

 § 4. Optjening sker i forhold til ansættelsens længde efter de samme  

 principper, der er omtalt ovenfor til § 2.
 Det bemærkes, at en lønmodtager, som gennemsnitligt over  

 længere tid alene arbejder 5 dage om ugen eller mindre pr. uge, er omfattet  

 af  

 kapitel 2.
Ved en kollektiv overenskomst kan det aftales, at  

 feriekonto-systemet vælges fra til fordel for en ordning med feriekort.
I så  

 fald kan det også aftales, at ferie optjenes i timer.
 Det vil fx også kollektivt kunne aftales, at ferie holdes i  

 en 6-dages uge, uanset at ferien er optjent i en 5-dages uge.
Der må dog ikke indgås overenskomster, som kan medføre, at  

 lønmodtageren optjener ferie i mindre end 24 dage på et år.
Det skyldes, at  

 internationale aftaler, som Danmark er forpligtet af, giver den lønmodtager,  

 der har været ansat et helt optjeningsår, ret til at holde mindst 4 ugers  

 ferie  

 regnet i dage.
Det vil her sige 24 dages betalt ferie.
 Ved fratræden skal optjente ferietimer omregnes til  

 feriedage i lighed med reglerne for ansatte, der arbejder i 5-dages uger,  

 efter  

 lovens § 10, stk. 2. De nærmere regler fastsættes af de parter, der  

 indgår en sådan overenskomst.
Til § 6 En lønmodtager, der er ansat til at arbejde mere  

 end 5  

 dage om ugen, har i princippet samme retsstilling som en lønmodtager, der er  

 ansat til at arbejde 5 dage om ugen.
Bestemmelsen svarer til lovens  

 § 12,  

 stk. 2, der er en videreførsel af den hidtidige bestemmelse.
Det betyder blandt andet, at ferieugen skal afspejle en  

 normal arbejdsuge.
Hvis der fx arbejdes 5 hverdage, så kan ferien ikke kun  

 placeres på 3 af ugens dage, men skal fordeles forholdsmæssigt.
 Eksempel.
En lønmodtager (L) arbejder i en turnus, der strækker sig  

 over 4 uger.
Der arbejdes 2 uger med 5 arbejdsdage samt 2 uger med 6  

 arbejdsdage.
 Uge 1 arbejder L mandag til fredag og har fri lørdag/søndag.
 Uge 2 arbejder L mandag til fredag, har lørdag fri og  

 arbejder søndag.
 Uge 3 arbejder L mandag til fredag og har fri lørdag/søndag.
 Uge 4 arbejder L mandag til lørdag og har søndag fri.
 Det er forudsat, at L har optjent 30 feriedage i  

 optjeningsåret.
Der er 22 arbejdsdage fordelt over de 4 uger.
Når der skal  

 holdes ferie, skal 28 feriedage placeres på arbejdsdage, og 2 feriedage  

 placeres på arbejdsfrie dage.
 Hvis en lønmodtagers arbejdsuge både indeholder  

 arbejdsdage og arbejdsfrie dage, indgår arbejdsfrie dage også i ferieugen.  

 Arbejder en lønmodtager fx mandag, tirsdag og onsdag hver uge, vil der i en  

 ferieuge også skulle placeres feriedage på de arbejdsfrie torsdage, fredage  

 og  

 lørdage.
Reglen gælder også en lønmodtager, der arbejder i turnus  

 eller skiftehold.
Ved arbejde i turnus eller skiftehold forstås arbejde for  

 en  

 lønmodtager, der er ansat til at arbejde på vagt om dagen, aftenen og natten.  

 Ind i mellem vagterne lægges der arbejdsfrie dage, typisk for at overholde  

 regler i lovgivning eller overenskomst om hviletid og fridøgn.
En arbejdsfri  

 dag er en dag, der ikke er en erstatning for en søndag, og hvor der ikke  

 arbejdes.
Når ferien holdes, vil der derfor indgå et vist antal dage, hvor  

 lønmodtageren i forvejen havde fri.
Ved arbejde i turnus kan der også være tale om skift mellem  

 lange og korte vagter.
Nogle vagter er derfor mere belastende end andre, og  

 derfor er det rimeligt, at vagter af forskellig belastningsgrad også udmønter  

 sig, når der holdes ferie.
Arbejdsgiveren skal ved planlægningen af ferien  

 derfor sørge for, at de forskellige vagter indgår i ferien i et  

 forholdsmæssigt  

 antal.
Til § 6, stk. 2 Lønmodtagere, der er ansat til at arbejde 6 dage om  

 ugen, har samme retsstilling med hensyn til brug af FerieKonto og afholdelse  

 af  

 ferie i timer, som lønmodtagere, der er ansat til at arbejde 5 dage eller  

 mindre.
Bestemmelsen svarer til lovens § 20, stk. 1.
Det kan i en kollektiv overenskomst aftales, at FerieKonto  

 ikke bruges ved indbetaling af feriegodtgørelse.
I stedet kan det aftales, at  

 der anvendes en feriekortordning efter lovens § 31.
 Bruges FerieKonto ikke, kan det ved overenskomst aftales, at  

 en lønmodtager holder ferie i timer i stedet for i dage.
Hvis det er aftalt, at ferie holdes i timer, kan det have  

 konsekvenser for den samlede feries længde regnet i dage.
Det kan også  

 aftales,  

 at ferieugen ikke nødvendigvis skal afspejle den sædvanlige arbejdsuge.
Det  

 betyder, at hvis arbejdsgiveren overvejende fastsætter ferie på de lange  

 arbejdsdage, opbruger lønmodtageren så mange af sine optjente ferietimer, at  

 der ikke kan holdes i alt 5 ugers betalt ferie regnet i dage.
 Eksempel.
Hvis en lønmodtager normalt skulle have haft en vagt på 12  

 timer på en feriedag, bruges der, når der holdes ferie i timer, også 12  

 ferietimer.
Derimod ville den samme lønmodtager, hvis der i  

 ansættelsesforholdet blev holdt ferie i dage på den samme vagt kun have brugt  

 1  

 feriedag.
De lange vagter bruger på denne måde hurtigere ferietimerne,  

 i forhold til det antal feriedage, den samme lønmodtager ville være  

 berettiget  

 til efter ferieloven, og omvendt hvis det var korte vagter.
Det sker, fordi  

 en  

 feriedag i tilfælde, hvor der afholdes ferie i dage, tæller som en feriedag,  

 uanset hvor mange timer arbejdsdagen består af.
Det kan i nogle tilfælde betyde, at lønmodtageren, der er  

 ansat til at arbejde mere end 5 dage om ugen, selv må betale for den ferie,  

 der  

 ligger ud over 24 dage.
Der er altså stadig ret til at holde 30 dages ferie.
Der er ikke mulighed for at fravige princippet i lovens  

 § 14 om retten til sammenhængende ferie, dog bortset fra særreglen for  

 lønmodtagere, der er beskæftiget med udendørs planteavl.
Se dog også nedenfor  

 om konflikt.
Ferien vil fortsat skulle gives i sammenhæng.
Men da ferien  

 holdes i timer, har lønmodtageren ikke nødvendigvis ret til 3 ugers  

 hovedferie  

 regnet i dage.
Der skal dog altid gives mindst 2 ugers (12 dages) ferie i  

 sammenhæng, efter princippet i lovens § 21.
Lønfradrag for ansatte, der arbejder mere end 5 dage  

 om ugen Til § 7 I de første år efter ansættelse hos en ny  

 arbejdsgiver,  

 har arbejdsgiveren ret til at reducere den løn, der udbetales under ferie,  

 fordi der ikke er optjent (fuld) ret til ferie med løn i  

 ansættelsesforholdet.  

 I stedet har lønmodtageren typisk fået udstedt et feriebevis fra sin  

 tidligere  

 arbejdsgiver.
Feriebeviset attesteres, og beløbet udbetales under ferien i  

 stedet for den sædvanlige løn.
 Fradraget i månedslønnen (brutto) udgør:
4 pct. pr. feriedag 24 pct. af  

 månedslønnen for en uges ferie (6 dage á 4 pct. pr. dag = 24 pct.) 48 pct. af  

 månedslønnen for 2 ugers ferie (12 dage) 120 pct. af  

 månedslønnen for 5 ugers ferie (30 dage).
 Bestemmelser om lønfradrag efter § 7, kan fraviges ved  

 en kollektiv overenskomst.
Til § 8 En lønmodtager, der er ansat til at arbejde mere  

 end 5  

 dage om ugen, har samme ret til sammenhængende ferie som en lønmodtager, der  

 er  

 ansat til at arbejde 5 dage.
Der er mange muligheder for at fravige regler om  

 feriens afholdelse både ved aftale mellem den enkelte arbejdsgiver og  

 lønmodtager og gennem kollektiv overenskomst.
En lønmodtager, der arbejder mere end 5 dage om ugen, har  

 ret til en hovedferie på mindst 18 sammenhængende dage.
Det vil sige, at  

 lørdagen også tælles med i ferieugen.
Hovedferien er de første 18 feriedage,  

 der er optjent i et optjeningsår.
Har en lønmodtager optjent mindre end 18  

 feriedage, er al den optjente ferie hovedferie.
En lønmodtager har ret men ikke pligt til at holde sin  

 hovedferie i ferieperioden.
Ferieperioden går fra 1. maj til 30. september.
 Den ferie, der ikke er hovedferie, er øvrige feriedage  

 (restferie).
 Hvis der er overført ferie til det pågældende ferieår, så  

 skal den holdes før al anden ferie.
 Er der eksempelvis overført 1 uges ferie, og årets første  

 ferie består af 3 ugers ferie (hovedferie), vil der være tale om, at der  

 holdes  

 1 uges overført ferie og 2 uger bestående af øvrige feriedage.
Til § 8, stk. 2 § 8, stk. 2, er en regel for ansatte i  

 landbruget.
En lønmodtager, der er beskæftiget med udendørs planteavl, har  

 ret  

 til 12 feriedage (2 uger) i sammenhæng i ferieperioden.
Derudover har ansatte  

 i  

 landbruget ret til 6 dages ferie i en udvidet ferieperiode, der strækker sig  

 fra 1. maj til 31. oktober.
Denne del af ferien kan gives sammen med de 12  

 dages hovedferie, men den kan også gives i sammenhæng eller delt på et andet  

 tidspunkt af den udvidede ferieperiode.
Til § 8, stk. 3 De øvrige feriedage skal efter § 8,  

 stk. 3,  


  

 også gives i sammenhæng 6 dage ad gangen,  

 medmindre arbejdsgiveren ud fra driftsmæssige hensyn ønsker, at ferien holdes  

 i  

 enkeltdage.
De øvrige feriedage kan lægges uden for ferieperioden. Øvrige  

 feriedage kan også holdes både før eller efter hovedferien.
Til § 8, stk. 4 Efter § 8, stk. 4, kan stk. 1-3,  

 fraviges.
Ved aftale mellem den enkelte lønmodtager og dennes arbejdsgiver  

 eller gennem kollektive overenskomster kan der aftales ferie, som afviger fra  

 bestemmelsens udgangspunkt.
En arbejdsgiver kan således ikke ensidigt  

 fastsætte, at hovedferien fx flyttes til efter november for alle ansatte på  

 virksomheden.
Det kan aftales, at fx hovedferien deles, og den kan flyttes  

 udenfor ferieperioden.
En hovedferie kan dog ikke være kortere end 12 dage (2  

 uger).
Til § 9 Reglen handler om lønmodtagere, der arbejder mere  

 end 5  

 dage om ugen, og som omfattes af en kollektiv ferielukning.
Bestemmelsen  

 svarer  

 til lovens § 17, stk. 2. Ved kollektiv ferielukning forstås, at en  

 virksomhed, eller en nøje defineret del af en virksomhed fx en hel afdeling  

 på  

 et hospital eller en bestemt produktionsenhed, holdes helt lukket i en  

 periode.  

 Hvis virksomheden holder lukket, skal en arbejdsgiver med sædvanligt varsel  

 fastsætte ferie for en lønmodtager.
Uanset om lønmodtageren ikke har optjent ret til betalt  

 ferie, skal ferien holdes.
Det er en undtagelse fra princippet i lovens  

 § 8, der fastslår, at en lønmodtager, der ikke har optjent ret til fuld  

 ferie, har ret til at holde ferie for egen regning.
Reglen giver dog her  

 lønmodtageren en pligt til at holde ferie i den kollektive ferielukning.
Kollektiv julelukning Hvis en virksomhed holdes lukket mellem jul og  

 nytår,  

 skal arbejdsgiveren fastsætte ferie for de pågældende dage, hvis  

 lønmodtageren  

 har optjent mere end 18 dages ferie.
Hvis arbejdsgiveren ikke fastsætter  

 ferien, skal arbejdsgiveren betale løn for de pågældende dage.
Lønnen  

 beregnes,  

 med mindre andet er aftalt efter stk. 2, på grundlag af den sædvanlige  

 løn  

 de sidste 4 uger før jul.
Hvis en lønmodtager ikke har optjent mere end 18  

 dages ferie, vil arbejdsgiveren kunne pålægge en lønmodtager at holde ferie  

 uden betaling under lukningen i julen.
Reglen er en undtagelse fra lovens § 18 om, at optjent  

 ferie skal holdes før ikke optjent ferie.
Den lønmodtager, som har holdt 3  

 ugers sommerferie (18 dage), og som derudover ønsker at holde fx  

 efterårsferie,  

 må holde efterårsferie for egen regning, uanset at denne ferie ligger før  

 ferien i julen.
Hvis der er 4 arbejdsdage mellem jul og nytår, og  

 lønmodtageren  

 har optjent 20 dages ferie, vil arbejdsgiveren skulle gemme 2 dages optjent  

 ferie til julelukningen.
Arbejdsgiveren vil ikke have pligt til at betale løn  

 for de 2 dage under julelukningen, som lønmodtageren ikke har optjent ferie  

 til.
 En arbejdsgiver skal give en lønmodtager meddelelse om ferie  

 i forbindelse med en kollektiv lukning i julen på samme måde som anden ferie  

 efter reglerne i lovens § 15, stk. 2. Hvis en arbejdsgiver ikke har  

 varslet ferien efter fristen i lovens § 15, stk. 2, vil  

 lønmodtageren  

 have krav på løn under julelukningen.
 Også reglerne i lovens § 13 om feriens  

 begyndelsestidspunkt, sygdom og konflikt og reglerne i lovens § 16 om  

 ferie under opsigelse og fritstilling skal anvendes på samme måde som ved  

 anden  

 ferie.
Til § 10 En lønmodtager, der er ansat til at arbejde mere  

 end 5  

 dage om ugen, har samme muligheder i forhold til overførsel af ferie, som  

 lønmodtagere, der er ansat til at arbejde 5 dage om ugen.
Bestemmelsen svarer  

 til lovens § 19, stk. 1 og 4, og § 30, stk. 4.
Reglen om, at ferien skal holdes i ferieåret efter  

 optjeningsåret, kan fraviges, hvis aftaleparterne ved kollektiv overenskomst  

 indgår aftale om det.
For lønmodtagere, der er ansat til at arbejde mere end  

 5  

 dage om ugen, kan det efter § 10, stk. 1, aftales, at optjent ferie  

 efter ferieloven kan overføres til det følgende ferieår.
 Er en lønmodtager ikke omfattet af en kollektiv  

 overenskomst, kan denne indgå aftale med arbejdsgiveren om overførsel af  

 ferie  

 efter betingelserne i lovens § 19.
Der kan kun overføres feriedage ud over 24, det vil sige, at  

 en lønmodtager i det relevante ferieår skal have afholdt 4 ugers ferie, før  

 der  

 kan overføres feriedage til det næste ferieår.
De 24 feriedage kan bestå af  

 både overført ferie og ny ferie.
Aftale om overførsel Hvis der er åbnet mulighed for det ved kollektiv  

 overenskomst, kan en lønmodtager og en arbejdsgiver aftale, at op til 1 uges  

 ferie kan overføres til det følgende ferieår.
Det kan ikke ved kollektiv  

 overenskomst aftales, at arbejdsgiveren eller lønmodtageren ensidigt kan  

 beslutte at overføre ferie.
 Når aftalen om overførsel af ferie er indgået, skal  

 arbejdsgiveren sørge for at give skriftlig besked til den, der administrerer  

 feriegodtgørelsen, enten FerieKonto eller den der administrerer den private  

 feriekortordning, typisk den tidligere arbejdsgiver.
Konsekvensen af, at der ikke gives besked til den, der  

 administrerer ordningen, er, at feriegodtgørelsen bliver forældet den 1. maj,  

 og lønmodtageren mister retten til at få udbetalt beløbet.
Lønmodtageren må  

 søge tabet erstattet enten ved civil eller fagretlig behandling af  

 spørgsmålet.  

 Da spørgsmål af denne karakter udelukkende er reguleret i overenskomst, vil  

 direktoratet ikke kunne medvirke til inddrivelse af disse beløb eller  

 fortolke  

 spørgsmål herom.
Hvis ferien ikke er holdt, skal optjente feriepenge  

 indbetales efter lovens § 36, stk. 1 og stk. 2, det vil sige  

 enten indbetales til Arbejdsmarkedets Feriefond eller til den private  

 feriefond, der er tilknyttet virksomheden.
Kun hvis lønmodtageren og  

 arbejdsgiveren har aftalt, at optjente feriedage udover 24 dage i stedet  

 overføres, skal feriepengene ikke indbetales til Arbejdsmarkedets Feriefond  

 eller til den private feriefond.
Lønmodtageren skal hvert år holde mindst 4 ugers optjent  

 (eller overført) ferie, før der kan overføres ferie.
Kun optjent ferie ud  

 over  

 24 dage kan altså overføres.
En lønmodtager, der er ansat hos samme  

 arbejdsgiver i en årrække, vil i det første ferieår kunne overføre 1 uges  

 ferie.
I det andet ferieår holdes den overførte uges ferie og yderligere 3  

 ugers ferie, hvorefter lønmodtageren kan overføre sine resterende 2 ugers  

 optjente ferie.
Hvis lønmodtageren det tredje ferieår holder de 2 ugers  

 overførte ferie og 2 uger af sin optjente ferie, kan lønmodtageren overføre  

 sine resterende 3 ugers optjente ferie til det fjerde ferieår.
Det vil afhænge af den konkrete aftale, som indgås, eller  

 det kan være fastsat i den kollektive overenskomst, hvilke ferierettigheder  

 en  

 lønmodtager har i det følgende ferieår.
Aftalen om overførsel af ferie ændrer  

 ikke de almindelige principper i ferieloven, fx om ret til mindst 3 ugers  

 hovedferie og varslerne i forbindelse med fastsættelse af ferien.
Ferie, der ikke har kunnet holdes på grund af en  

 feriehindring, kan holdes i det efterfølgende ferieår, hvis det er aftalt ved  

 en kollektiv overenskomst.
Aftalen skal, jf. lovens § 40, indgås inden  

 ferieårets udløb og skriftlig besked skal gives til den, der skal udbetale  

 feriegodtgørelsen.
Overført ferie - fratræden Hvis lønmodtageren fratræder, inden den overførte  

 ferie  

 er holdt, mister lønmodtageren efter § 10, stk. 2, retten til efter  

 fratræden at holde mere end 5 ugers ferie i ét ferieår.
Hvis en lønmodtager fx på tidspunktet for fratræden har  

 holdt 1 uges ferie, og har 6 ugers ferie tilbage, har denne ret til at holde  

 5  

 ugers ferie hos den nye arbejdsgiver.
Vedkommende skal derfor have  

 feriegodtgørelse svarende til den 6. uges ferie udbetalt.
Udbetaling af feriepenge ved overført ferie Hvis en lønmodtager fratræder, inden overført ferie  

 efter stk. 1 eller efter lovens § 40, er holdt, udbetales  

 feriepenge  

 for feriedage ud over 30 i forbindelse med fratræden.
Det er arbejdsgiveren,  

 FerieKonto, eller den der i medfør af lovens § 31 administrerer  

 feriegodtgørelsen, som udbetaler feriepenge for ferie ud over 5 uger direkte  

 til lønmodtageren i forbindelse med fratræden.
Feriepenge for de bortfaldne feriedage beregnes for  

 månedslønnede ud fra lønnen på fratrædelsestidspunktet.
Lønmodtagere, der har  

 optjent ferie med feriegodtgørelse, har krav på den dertil svarende optjente  

 feriegodtgørelse.
 Krav i forbindelse med overført ferie eller ferie efter  

 lovens § 40 bygger på kollektive overenskomster, og sådanne krav vil  

 skulle forfølges ad fagretlig eller civilretlig vej.
Omregning af dage ved skift mellem  

  

 6- og 5-dages uger Til § 11 Er ret til ferie optjent i en 6-dages uge, og skal  

 den  

 holdes i en 5-dages uge, skal de optjente feriedage reguleres  

 forholdsmæssigt.  

 Reguleringen sker ved ansættelsens start, hvor feriebevisets dage omregnes i  

 forholdet 5/6.
 Er der fx optjent ret til 12 dages ferie i en 6-dages uge,  

 som skal holdes i en 5-dages uge ganges med 5/6, således at der kan afholdes  

 10  

 dage.
 Der er kun tale om regulering af antal dage, og ikke summen  

 af de samlede feriepenge.
 Feriegodtgørelse, som indberettes til FerieKonto, skal være  

 omregnet til 5-dages uger, jf. §§ 15-16.
 FerieKonto omregner ikke selv de oplyste dage.
 Omregningen sker hos den arbejdsgiver, som ikke følger en  

 5-dages uge i forhold til sine ansatte.
Til kapitel 4 Afholdelse af ferie for lønmodtagere der  

 arbejder  

 mindre end 5 dage om ugen Til § 12 Bestemmelsen omfatter personer, der er ansat til at  

 arbejde mindre end 5 dage pr. uge, hvilket vil sige deltidsansatte samt  

 personer på arbejdsområder, hvor alle lønmodtagere beskæftiges i eksempelvis  

 4-dages uger.
Ferieugen skal afspejle en normal arbejdsrytme.
En arbejdsuge  

 indeholder både arbejdsdage og arbejdsfrie dage, hvis lønmodtagere arbejder  

 færre end 5 dage om ugen.
 Eksempel.
 Hvis en lønmodtager fx arbejder 4 dage om ugen, uanset om  

 der er tale om fuldtids- eller deltidsbeskæftigelse, indgår den ugentlige  

 arbejdsfrie dag i ferieugen således, at der indgår 5 arbejdsfrie dage i de 5  

 ugers ferie.
Parallelle ansættelsesforhold Hvis en lønmodtager har flere parallelle  

 ansættelsesforhold, kan lønmodtageren godt holde ferie fra det ene  

 ansættelsesforhold uden samtidig at holde ferie fra det andet.
Lønmodtageren  

 må  

 dog ikke arbejde mere end normalt i det job, der ikke holdes ferie fra.
En  

 lønmodtager må fx ikke arbejde 25 timer i stedet for normalt 15 timer i det  

 ene  

 job, mens der holdes ferie fra det andet job.
Der må kun arbejdes de  

 sædvanlige  

 15 timer.
Til kapitel 5 Sygdom og konflikt Sygdom Til § 13 Det fremgår af bestemmelsen, at medmindre andet er  

 kollektivt aftalt, har en lønmodtager ret til efter sin raskmelding at holde  

 resten af den planlagte ferie.
Der er tale om en ret og ikke en pligt for en  

 lønmodtager.
Når en lønmodtager melder sig rask, skal det oplyses, om man  

 vil gøre krav på at holde ferie i forlængelse af raskmeldingen.
Vælger en  

 lønmodtager ikke at holde ferie og dermed at stille sin arbejdskraft til  

 rådighed for arbejdsgiver, skal der fastsættes ny ferie.
Her gælder de  

 almindelige regler for fastsættelse af ferie.
Det betyder, at ferien skal  

 varsles med 3 måneder for hovedferiens vedkommende og 1 måned for den øvrige  

 feries vedkommende.
 Vil et varsel på 3 måneder for hovedferie betyde, at  

 hovedferie ikke kan holdes i ferieperioden, skal varslet dog forkortes  

 således,  

 at hovedferien gives i ferieperioden.
 Varslerne kan i øvrigt ændres via en aftale mellem  

 lønmodtager og arbejdsgiver eller via en kollektiv overenskomst.
 Eksempel 1.
En lønmodtager er syg i den første uge af en 3 ugers  

 hovedferie.
Derefter sker der en raskmelding.
Det skal samtidig oplyses, om  

 retten til at holde ferie i de resterende 2 ugers ferie bruges.
Holdes de 2  

 ugers ferie er de hovedferie, og der er ret til endnu 1 uges hovedferie.
 Eksempel 2.
Som i eksempel 1, dog syg i 2 uger.
Den uges ferie, der  

 holdes, er hovedferie.
Der er ret til yderligere 2 ugers hovedferie.
Det  

 samme  

 gælder, hvis en lønmodtager er syg i halvdelen af den planlagte ferie.
 Eksempel 3.
En lønmodtager er syg de første 2 dage af sin 3 ugers ferie.  

 Ferien er hovedferie.
Der holdes 2 ugers og 3 dages hovedferie, og der er  

 krav  

 på yderligere 2 dages hovedferie.
 Eksempel 4.
Der er alene fastlagt 2 ugers hovedferie.
Det kan skyldes,  

 at der alene er optjent ret til 2 ugers ferie, eller der er aftalt en sådan  

 afholdelse, jf. lovens § 14, jf. § 21 (der gælder for ferie optjent  

 efter den 31. december 2000). Der gælder samme principper som ved 3 ugers  

 hovedferie.
 Eksempel 5.
 Er den fastlagte ferie restferie, gælder de samme  

 principper.
Hvis en lønmodtager ikke melder sig syg senest den  

 første feriedag, anses lønmodtageren for at holde ferie, efter lovens  

 § 13, stk. 1. Hvis en lønmodtager fx først bliver syg på den 3.  

 feriedag er risikoen for sygdommen hos lønmodtageren.
Ferien anses derfor for  

 holdt uanset sygdom, og § 13 i bekendtgørelsen finder ikke anvendelse.
Dokumentation af sygefravær En arbejdsgiver kan normalt kræve, at en  

 lønmodtager  

 dokumenterer sygefraværet enten ved en erklæring på tro og love eller ved en  

 lægeerklæring.
Hvis arbejdsgiveren forlanger en lægeerklæring, er  

 udgangspunktet, at arbejdsgiveren betaler for erklæringen.
 Om en arbejdsgiver har ret til at forlange en lægeerklæring  

 i tilfælde af lønmodtagerens sygdom i tilknytning til ferie afhænger af, hvad  

 der i øvrigt gælder om lægeerklæringer i ansættelsesforholdet.
Strejke og lockout Til § 14 Under en lovlig arbejdskonflikt er arbejdsforholdet  

 suspenderet eller ophørt.
Ansættelsen er afbrudt, og der udbetales ikke løn.  

 Derfor optjenes der hverken feriepenge eller feriedage under en konflikt.
 Efter praksis er der tale om en feriehindring, hvis en  

 lønmodtager deltager i en strejke eller lockout på tidspunktet for feriens  

 begyndelse.
 Er ferien begyndt før konflikten, anses den som afholdt.
 Hvis lønmodtagerens ferie ikke har kunnet holdes på grund af  

 en konflikt, skal der fastsættes et nyt tidspunkt for ferie, når konflikten  

 er  

 ophørt.
Da lønmodtagere som udgangspunkt har krav på 3 ugers ferie i  

 sammenhæng i ferieperioden, betyder det, at hele ferien skal fastsættes på ny  

 efter lovens almindelige regler.
Det er hele den sammenhængende ferie, der  

 annulleres, og som skal fastsættes på ny.
Det gælder, uanset om konflikten  

 kun  

 har varet fx en uge af den samlede hovedferie.
I den almindelige feriesituation er det arbejdsgiveren, der  

 efter forhandling med lønmodtageren, fastsætter tidspunktet for feriens  

 afholdelse, efter lovens § 15. Hvis feriens placering ikke sker i  

 enighed,  

 bestemmer arbejdsgiveren tidspunktet.
I så fald skal fristerne for varsling  

 på  

 henholdsvis 3 og 1 måned følges.
Når ferien ikke kan begyndes på grund af strejke eller  

 lockout, fraviges lovens sædvanlige varslingsfrister.
Arbejdsgiveren kan  

 fastsætte den nye ferie med et kortere varsel.
Varslet må dog ikke være  

 kortere  

 end 1 måned for hovedferien og 14 dage med hensyn til den øvrige ferie.
 Arbejdsgiver og lønmodtager kan aftale et kortere eller  

 længere varsel.
Varslerne kan dog yderligere forkortes eller helt bortfalde,  

 hvis ferien ikke kan holdes inden ferieårets udløb.
Det betyder, at en  

 lønmodtager fx ikke kan kræve, at øvrig ferie varsles med 14 dage, hvis det  

 betyder, at ferien ikke kan ligge i forlængelse af varslet og inden  

 ferieårets  

 udløb.
 Dette princip følger den almindelige praksis for afholdelse  

 af ferie i slutningen af et ferieår.
 Hvis en konflikt (strejke eller lockout) ligger i  

 hovedferien, kan det blive vanskeligt at fastsætte ny hovedferie efter  

 stk. 1, og 2. Det vil være en konkret vurdering, om konflikten giver  

 sådanne problemer, at det er nødvendigt at tillade, at hovedferien (15 dage i  

 en 5-dages uge, 18 dage i en 6-dages uge) lægges uden for ferieperioden (1.  

 maj  

  30. september) eller deles i eller uden for ferieperioden.
Det afgørende for anvendelsen af bestemmelsen i stk. 3,  

 vil være, om konflikten ligger i ferieperioden.
Det er således uden  

 betydning,  

 om den er påbegyndt eller slutter uden for ferieperioden.
 En tilladelse kan være begrundet i samfundsmæssige hensyn,  

 fx at udrykningskørsel (ambulance og brand mv.) ikke kan gennemføres i  

 forsvarligt eller lovligt omfang, hvis ny hovedferie skal fastsættes for de  

 lønmodtagere, der ikke kunne påbegynde planlagt ferie efter lovens § 13,  

 stk. 3, eller fx på grund deltagelse i nødberedskab under konflikten.
En tilladelse vil derudover kunne tænkes, hvis driftsmæssige  

 eller økonomiske hensyn taler derfor.
Det kan fx være tilfældet, hvor  

 konflikten og dermed placering af ny hovedferie i ferieperioden medfører, at  

 planlagt kontraktmæssigt arbejde ikke kan udføres til tiden.
En konflikts varighed i ferieperioden kan være af betydning  

 for vurderingen af, om en tilladelse kan gives, da en længerevarende konflikt  

 alt andet lige må antages at give større planlægningsvanskeligheder end en  

 kortvarig.
På samme måde må det antages, at planlægningsvanskelighederne vil  

 stige, jo længere hen i ferieperioden konflikten ligger.
Efter bestemmelsens ordlyd vil hovedferien, hvis  

 betingelserne for en tilladelse i øvrigt er opfyldt, kunne lægges indtil  

 ferieåret udløb.
Afhængig af de konkrete forhold vil en tilladelse kunne  

 gives  

 på nærmere angivne vilkår.
En tilladelse kan efter stk. 4, endvidere efter  

 omstændighederne indebære, at hovedferien kan deles i 2 perioder.
Deles  

 hovedferien skal mindst 10/12 dage (afhængig om der arbejdes i en 5-eller  

 6-dages uge) gives i sammenhæng.
Den anden periode på højst 5/6 dage skal  

 også  

 gives i sammenhæng.
Tilladelsen til deling kan gives således, at begge  

 perioder  

 kan ligge i og uden for ferieperioden, eller således at den længste del  

 ligger  

 i ferieperioden og den korteste udenfor eller omvendt.
Hvis der er optjent mindre end 15/18 dages ferie, vil ferien  

 fortsat kunne deles, dog således, at den længste del ikke beskæres.
Er der fx  

 optjent 12 dages ferie i en 5-dages uge, vil ferien skulle deles således, at  

 10  

 dage skal gives i sammenhæng og 2 dage i sammenhæng.
Hvis antallet af  

 optjente  

 feriedage er 10 eller derunder, kan ferien ikke deles.
 En tilladelse vil afhængig af, hvem konflikten rammer, kunne  

 gives til et fag, faglige områder eller enkeltvirksomheder.
 Da reglerne om hovedferien i et vist omfang kan fraviges ved  

 individuel aftale efter lovens § 21, da lovens § 13, stk. 3,  

 kan  

 fraviges ved kollektiv overenskomst, da parterne kan fravige fristerne om  

 meddelelse af ferie, samt da antallet af længerevarende konflikter  

 erfaringsmæssigt normalt er begrænset og ikke ligger i ferieperioden,  

 forventes  

 antallet af sager derom meget begrænset.
 Reglerne om ferie i forbindelse med konflikt kan fraviges  

 ved kollektiv aftale.
Til kapitel 6 Indbetaling af feriegodtgørelse til FerieKonto  

 mv.
Indbetaling til FerieKonto for månedslønnede Til § 15 Fratræder en månedsvis ansat, skal der ske  

 indbetaling  

 og indberetning til FerieKonto for det løbende optjeningsår samt for den del  

 af  

 tidligere optjeningsår, som lønmodtageren ved sin fratræden ikke har holdt  

 ferie for endnu.
Beløbet forfalder til betaling ved fratræden.
Sidste  

 rettidige indbetaling er den 10. i måneden efter fratrædelsen.
I januar er  

 fristen dog den 17. Falder sidste rettidige betalingsdag på en helligdag  

 eller  

 en lørdag, forlænges fristen til den efterfølgende hverdag.
 Er en person fritstillet i opsigelsesperioden, skal  

 arbejdsgiveren først indbetale feriegodtgørelsen den 10. i måneden efter  

 sidste  

 lønudbetaling.
 Kontant udbetaling af feriepenge er omtalt i vejledningen  

 til §§ 25-27.
Før indbetaling af feriegodtgørelsen skal der fradrages  

 beregnet A-skat, AM-bidrag og SP-bidrag.
Selv om der benyttes hovedkort,  

 gives  

 der ikke fradrag ved trækberegningen, og skattetrækket beregnes med  

 trækprocenten på fratrædelsestidspunktet.
Det skyldes, at samtlige  

 månedsfradrag  

 er brugt for optjeningsåret.
Når lønmodtageren skal holde ferie hos den nye  

 arbejdsgiver, skal denne bruge månedsfradraget, uanset at der holdes ferie  

 med  

 feriegodtgørelse en del af måneden.
Spørgsmål om beregning af A-skat,  

 AM-bidrag  

 og SP-bidrag skal rettes til Told- og Skat.
 Der skal også tilbageholdes i feriegodtgørelsen i de særlige  

 tilfælde, hvor fx skatte- eller sociale myndigheder har bedt om det.
 Efter lovens § 39, stk. 1 og 2, kan en  

 arbejdsgiver modregne i en lønmodtagers krav på løn under ferie og  

 ferietillæg  

 eller feriegodtgørelse under visse betingelser.
 Har den månedsvis ansatte før optjeningsårets begyndelse  

 krævet feriegodtgørelse med 12 pct. af lønnen i optjeningsåret i stedet for  

 løn  

 under ferie og ferietillæg, skal arbejdsgiveren, som for de timelønnede  

 medarbejdere, hvert kvartal indbetale feriegodtgørelsen til FerieKonto.
 I disse tilfælde skal arbejdsgiveren også indeholde A-skat,  

 AM-bidrag og SP-bidrag månedligt i takt med, at feriegodtgørelsen optjenes.
Hvis lønmodtageren fratræder inden overført ferie er holdt,  

 bortfalder retten til at holde mere end 25 hhv. 30 feriedage.
Feriepengene  

 for  

 de bortfaldne feriedage udbetales af arbejdsgiveren og skal derfor ikke  

 indbetales til FerieKonto.
 Fratræder lønmodtageren en stilling med en 6-dages uge, skal  

 arbejdsgiveren foretage en forholdsmæssig omregning af de optjente feriedage,  

 inden feriepengene indbetales til FerieKonto.
Godtgørelse for søgnehelligdage er ikke omfattet af  

 feriekonto-systemet.
Hvis denne godtgørelse alligevel bliver indbetalt til  

 FerieKonto, bliver den registreret sammen med de øvrige feriepenge, som ét  

 samlet beløb.
Godtgørelsen vil derefter kun kunne udbetales i forbindelse med  

 afholdelse af ferie.
 Hvordan beregnes feriepenge til en månedsvis ansat, der  

 fratræder, se bilag 1.
Indbetaling til FerieKonto for timelønnede Til § 16 Feriegodtgørelse forfalder til betaling den 1. i  

 måneden  

 efter et kvartals udløb, og sidste rettidige indbetaling er den 10. i måneden  

 efter kvartalets udløb.
Dvs. den 10. april, den 10. juli og den 10. oktober.  

 For oktober kvartal er sidste rettidige indbetaling dog den 17. januar.  

 Falder  

 sidste rettidige betalingsdag på en helligdag eller en lørdag, forlænges  

 fristen til den efterfølgende hverdag.
 Sygeferiegodtgørelse efter lovens § 25, indbetales  

 ligeledes kvartalsvis til FerieKonto.
Før indbetaling af feriegodtgørelse sker, skal der fradrages  

 beregnet A-skat, AM-bidrag og SP-bidrag.
Der ydes dagfradrag for det  

 erhvervede  

 antal feriedage med 1 dagfradrag pr. feriedag.
Spørgsmål om beregning af  

 A-skat,  

 AM-bidrag og SP-bidrag skal rettes til Told og Skat.
 Indbetaling af A-skat af feriepenge skal foretages månedsvis  

 for timelønnede.
 Der skal endvidere tilbageholdes i feriegodtgørelsen i de  

 særlige tilfælde, hvor fx skatte eller sociale myndigheder har bedt om det.
 Efter lovens § 39, stk. 1 og 2, kan en  

 arbejdsgiver under visse betingelser modregne i en lønmodtagers krav på løn  

 under ferie, ferietillæg eller feriegodtgørelse.
 For lønmodtagere, der er ansat til at arbejde i en 6-dages  

 uge, skal arbejdsgiver foretage en forholdsmæssig omregning af de optjente  

 feriedage til en 5-dages uge inden indbetaling til FerieKonto.
Fravigelsesmuligheder I loven er der åbnet adgang for ved kollektiv  

 overenskomst at fravige en række af lovens bestemmelser.
Det kan fx aftales,  

 at  

 en timelønnet holder ferie med løn, selv om betingelserne herfor i lovens  

 § 23, stk.1, ikke er opfyldt.
Det vil sige, selv om den pågældende ikke  

 får løn under sygdom og løn på søgnehelligdage eller ikke har mindst 1 måneds  

 opsigelse.
I den situation skal der ikke ske løbende indbetaling til  

 FerieKonto.
Det skal alene ske ved fratræden.
 Det kan også aftales, at en månedsvis ansat får ferie med  

 feriegodtgørelse i stedet for at holde ferie med løn.
Til § 17 Ved indbetaling af feriegodtgørelse for en  

 månedsvis  

 ansat, skal der benyttes et særligt indbetalingskort, som fås på posthuset.  

 Arbejdsgiver skal udfylde ét indbetalingskort for hver person, der fratræder.  

 Arbejdsgiver er ansvarlig for rettidig indbetaling.
 Efter aftale med FerieKonto kan indbetaling også ske via et  

 lønservicebureau.
Til § 17, stk. 2 Indbetalingen for de timelønnede skal ske på  

 indbetalingskort, som FerieKonto sender til arbejdsgiveren eller via pc  

 (homebanking). Arbejdsgiver er ansvarlig for rettidig indbetaling, uanset at  

 et  

 indbetalingskort ikke er modtaget, eller at det er bortkommet.
Et nyt kort  

 kan  

 fås hos FerieKonto.
Indbetaling kan også ske via et lønservicebureau.
Benytter  

 en arbejdsgiver udelukkende et sådant bureau, sender FerieKonto normalt ikke  

 opkrævning i form af indbetalingskort og indberetningsliste.
Redegørelse for indbetalt feriegodtgørelse Til § 19 På indbetalingskortet skal der oplyses: den  

 månedsvis  

 ansattes navn, CPR-nr., fratrædelsesdato og feriegodtgørelsens størrelse  

 (efter  

 fradrag af A-skat, AM-bidrag og SP-bidrag mv.) samt antal optjente feriedage.  

 For eventuelle tidligere optjeningsår skal arbejdsgiveren oplyse antallet af  

 ikke afholdte feriedage.
Feriegodtgørelse og antal feriedage skal fordeles på  

 hvert optjeningsår for sig.
Arbejdsgiveren skal oplyse virksomhedens CVR-nr.,  

 navn og adresse.
 Efter aftale med FerieKonto kan indberetning også ske via et  

 lønservicebureau.
Til § 19, stk. 2 Sammen med indbetalingskortet modtager  

 arbejdsgiveren en  

 indberetningsliste.
Listen er på forhånd udfyldt med navne og personnumre på  

 de  

 lønmodtagere, der for det forudgående kvartal blev indberettet  

 feriegodtgørelse  

 for.
Dette gælder dog ikke for de lønmodtagere, der ved sidste indberetning  

 var  

 registreret som fratrådte.
 Nye lønmodtagere skal arbejdsgiveren selv skrive på listen  

 med oplysning om: navn, CPR-nummer, antal optjente feriedage samt  

 feriegodtgørelse (efter fradrag af A-skat, AM-bidrag og SP-bidrag mv.).
 Efter aftale med FerieKonto kan indberetning også ske via et  

 lønservicebureau.
Til § 19, stk. 3 Der optjenes feriedage i perioder, hvor der betales  

 hel  

 eller delvis løn, og hvor lønmodtageren er ansat hos en arbejdsgiver.
I tilfælde af hjemsendelse er det afgørende for, om der  

 optjenes ferie, om arbejdsgiveren betaler hel eller delvis løn under  

 hjemsendelsen.
Hjemsendelsen kan fx skyldes vejret eller manglende  

 materialer.
 Under syge- og barselsperioder, hvor der ikke udbetales hel  

 eller delvis løn, optjenes der ikke feriedage og feriegodtgørelse, jf. lovens  

 §  

 25.
Oplysning om overført ferie Aftale om overførsel Til § 20 Når aftale om overførsel af ferie efter lovens  

 § 19  

 er indgået, eller der er indgået aftale efter lovens § 40, skal  

 arbejdsgiver sørge for at give skriftlig besked til den, der administrerer  

 feriegodtgørelsen, enten FerieKonto eller den der administrerer den private  

 feriekortordning, herunder arbejdsgiver.
Konsekvensen af, at der ikke gives besked til den, der  

 administrerer ordningen, er, at feriegodtgørelsen bliver forældet den 1. maj,  

 og lønmodtageren mister retten til at få udbetalt feriepengene.
Lønmodtageren  

 må søge tabet erstattet enten ved civil eller fagretlig behandling af  

 spørgsmålet.
Da spørgsmål af denne karakter udelukkende er reguleret i  

 overenskomst, vil direktoratet ikke kunne medvirke til inddrivelse af disse  

 beløb eller fortolke spørgsmål i forbindelse med aftalerne.
Ferie, der ikke har kunnet holdes på grund af en  

 feriehindring, kan holdes i det efterfølgende ferieår, hvis det er aftalt ved  

 en kollektiv overenskomst.
Aftalen skal, på samme måde som ved overførsel af  

 ferie, indgås inden ferieårets udløb.
Skriftlig besked skal gives til den,  

 der  

 skal udbetale feriegodtgørelsen.
 Hvis en lønmodtager fratræder, inden den overførte ferie er  

 holdt, mistes retten til efter fratræden at holde mere end 5 ugers ferie i et  

 ferieår.
Udbetaling af feriepenge ved overført ferie Hvis en lønmodtager fratræder, inden overført ferie  

 efter § 10, stk. 1, eller efter lovens § 40, er holdt,  

 udbetales  

 feriepenge for feriedage ud over 25 hhv. 30 i forbindelse med fratræden.
Det  

 er  

 arbejdsgiver, FerieKonto, eller den der i medfør af lovens § 31  

 administrerer feriegodtgørelsen, der udbetaler feriepenge for ferie ud over 5  

 uger direkte til lønmodtageren i forbindelse med fratræden.
 Der henvises til vejledningen til § 10 for en nærmere  

 omtale af overført ferie.
Udsendelse af feriekontobevis Til § 21 Optjener en lønmodtager feriegodtgørelse, udsteder  

 FerieKonto et feriekontobevis til pågældende ved optjeningsårets udløb.  

 Beviset  

 sendes til lønmodtageren inden ferieårets begyndelse, forudsat at  

 feriegodtgørelsen er indbetalt.
Det fremgår af beviset, hvilke arbejdsgivere der har  

 indbetalt feriegodtgørelse for lønmodtageren til FerieKonto.
Endvidere  

 fremgår,  

 hvilke beløb arbejdsgiverne har indbetalt, og hvor mange feriedage der er  

 optjent i alt.
 Det fremgår også af beviset, hvor mange feriedage, der er  

 oplyst som overført fra tidligere ferieår.
For en lønmodtager, der optjener ret til ferie med løn,  

 indbetales feriegodtgørelse i forbindelse med fratræden.
Optjente feriedage  

 med  

 løn omregnes til feriedage med feriegodtgørelse.
 En lønmodtager modtager et feriekontobevis med opgørelse af  

 feriegodtgørelsen, straks efter at arbejdsgiveren har indbetalt til  

 FerieKonto  

 for den del af tidligere optjeningsår, som lønmodtageren ved sin fratræden  

 ikke  

 har holdt ferie for endnu.
 Ønskes det oplyst, om der er  

 indbetalt feriegodtgørelse for det løbende optjeningsår, kan oplysningen  

 bestilles ved enten telefonisk henvendelse til FerieKonto eller ved at  

 benytte  

 FerieKontos adresse på Internettet.
Hvis en arbejdsgiver ikke har indbetalt feriegodtgørelse for  

 en lønmodtager i overensstemmelse med, hvad arbejdsgiveren har indberettet  

 til  

 FerieKonto, oplyser FerieKonto lønmodtageren derom.
Lønmodtageren må da selv  

 søge at få pengene indbetalt eventuelt med bistand fra fx sin fagforening  

 eller  

 via advokat.
 Har en lønmodtager ikke modtaget et feriekontobevis ved  

 ferieårets start, selv om lønmodtageren mener, at der skulle være indbetalt  

 feriegodtgørelse til FerieKonto, bør FerieKonto kontaktes.
Til kapitel 7 Attestation Attestation af arbejdsgiver Til § 22 Når der skal holdes ferie med feriegodtgørelse,  

 skal der  

 ske en attestation af det feriekontobevis, der er modtaget fra FerieKonto.
 Har man en arbejdsgiver på tidspunktet for ferien, skal  

 denne attestere beviset.
Det skal fremgå af attestationen, hvor mange dages ferie der  

 holdes og fra hvilket tidspunkt.
Attestationen kan således ikke danne  

 grundlag  

 for udbetaling af feriegodtgørelse, hvis den alene angiver, at ferie holdes  

 uden nærmere datoangivelse.
Feriekontobeviset underskrives af både den attesterende og  

 lønmodtageren.
Når den attesterende er en arbejdsgiver, skal dennes navn,  

 adresse og telefonnummer klart fremgå, eventuelt ved firmaets stempel.
 Kravene til attestationens indhold er de samme uanset hvem,  

 der skal attestere feriekontobeviset.
Attestation af andre Til § 23 Har en person ikke nogen arbejdsgiver på  

 ferietidspunktet, men modtager personen ydelser fra en a-kasse, skal a-kassen  

 attestere feriekontobeviset.
 Har en person ingen arbejdsgiver, og skal attestationen ikke  

 foretages af en a-kasse, skal den kommunale socialforvaltning attestere  

 feriekontobeviset.
Eksempelvis skal hjemmegående og pensionister have  

 feriekontobeviser attesteret af socialforvaltningen.
Studerende og  

 skoleelever  

 kan også få feriekontobeviser attesteret hos socialforvaltningen, hvis de  

 ingen  

 arbejdsgiver har på ferietidspunktet.
Selvstændige skal også have  

 feriekontobeviser attesteret af socialforvaltningen.
 Holdes ferien under aftjening af værnepligt, er det  

 tjenestestedet, der skal attestere.
Efterfølgende attestation En efterfølgende attestation kan finde sted, når  

 attestation ikke er sket i forbindelse med, at ferie blev holdt.
Der blev  

 derved heller ikke udbetalt feriepenge til ferien.
 En efterfølgende attestation skal foretages ved samme  

 instans, som skulle have attesteret på selve ferietidspunktet.
 Fx skal arbejdsgiverens attestation i disse tilfælde gives  

 af lønmodtagerens arbejdsgiver på ferietidspunktet og ikke lønmodtagerens  

 arbejdsgiver på udbetalingstidspunktet.
 Når attestationen skal foretages af socialforvaltningen, er  

 det ligeledes socialforvaltningen i den kommune, lønmodtageren boede i på  

 ferietidspunktet, der skal foretage attestationen.
Til kapitel 8 Udbetaling af feriepenge Til § 24 Såfremt en lønmodtager ønsker feriegodtgørelse  

 overført  

 til en konto, skal nummeret på kontoen anføres på feriekontobeviset.
Der kan  

 være fortrykt et nummer på en konto i et pengeinstitut, som FerieKonto vil  

 overføre feriegodtgørelsen til.
Det er den konto, der blev benyttet ved  

 sidste  

 udbetaling. Ønsker en lønmodtager feriegodtgørelsen overført til en anden  

 konto  

 end den, der er angivet på beviset, skal dette anføres.
 Endvidere kan lønmodtageren oplyse på feriekontobeviset, at  

 feriegodtgørelsen ønskes udbetalt via en check.
Udbetaling til flere ferier Et feriekontobevis kan ikke anvendes til udbetaling  

 af  

 feriegodtgørelse til flere ferier ad gangen.
 Hver gang lønmodtageren skal holde ferie, skal et nyt  

 feriekontobevis udfyldes og sendes til FerieKonto med oplysning om antal  

 feriedage og feriens begyndelse.
 Hvis lønmodtageren ikke får udbetalt hele den samlede  

 feriegodtgørelse, sender FerieKonto et nyt feriekontobevis på restbeløbet og  

 de  

 resterende feriedage.
Udbetaling for tidligere og løbende optjeningsår Til § 25 Det fremgår af § 25, under hvilke betingelser  

 der  

 skal udbetales feriepenge for tidligere og løbende optjeningsår, uanset om  

 ferie holdes.
Udbetaling sker ved fratræden, hvis den sker fra en  

 arbejdsgiver.
Ellers sker udbetaling, når der er fremlagt den nødvendige  

 dokumentation til FerieKonto, eller den der administrerer den relevante  

 ordning  

 med feriekort.
Bestemmelsen i § 25, stk. 1, vedrører personer,  

 som bliver i Danmark. § 25, stk. 2 vedrører personer, som fratræder  

 deres beskæftigelse, og i den forbindelse flytter til udlandet.
Er  

 betingelserne opfyldt, skal der ske udbetaling.
Det bemærkes, at der efter lovens § 30, stk. 2, er  

 adgang til, at en arbejdsgiver kan udbetale feriegodtgørelse til en  

 lønmodtager  

 allerede ved dennes fratræden, såfremt beløbet er på 500 kr. netto, eller  

 derunder.
En arbejdsgiver kan højst udbetale til den samme lønmodtager 2  

 gange  

 på et optjeningsår efter denne regel.
Det er arbejdsgiver, som afgør, om der  

 skal udbetales efter lovens § 30, stk. 2, eller om de almindelige  

 regler om indbetaling af feriegodtgørelse skal følges.
Til § 25, stk. 1 For at der er ret til udbetaling af feriepenge  

 efter  

 § 25, stk.1, skal det godtgøres, at man forlader arbejdsmarkedet.
Det  

 skal  

 ske på baggrund af enten alder eller helbred.
Er der leveret det fornødne  

 bevis, skal der ske udbetaling.
 Dokumentation herfor kan fx bestå i form af afgørelse om  

 tilkendelse af alders- eller førtidspension, udbetalings- eller  

 reguleringsmeddelelse, afgørelse fra en a-kasse om ret til at gå på efterløn,  

 jf. nedenfor, eller attestation fra anden instans, som udbetaler  

 alderspension  

 oprettet som led i et ansættelsesforhold eller lignende.
Det afgørende er, at det via konkrete dispositioner er  

 tilkendegivet, at arbejdsmarkedet helt forlades.
Personer, som går på fx  

 delpension, eller er omfattet af reglerne om overgangsydelse, anses ikke for  

 at  

 have forladt arbejdsmarkedet helt.
 Personer, som tilkendes revalidering, anses ikke for at have  

 forladt arbejdsmarkedet helt.
 Det gælder også for personer, som er i fleksjob eller  

 skånejob efter reglerne i lov om en aktiv socialpolitik, og hvor arbejdsgiver  

 betaler fuld sædvanlig løn.
Man har ret til folkepension, når man fylder 65 år.
For en  

 person som er fyldt 60 år før den 1. juli 1999, er aldersgrænsen dog 67 år.  

 Der  

 kan ikke udbetales til denne gruppe, uden at ferie afholdes, eller før end  

 det  

 er godtgjort, at arbejdsmarkedet er helt forladt.
Alderen er således ikke i  

 sig  

 selv afgørende for, om arbejdsmarkedet kan siges at være helt forladt.
For så vidt angår personer, som går på efterløn, bemærkes,  

 at der i en årrække fremover gælder flere parallelle regler om arbejde i  

 perioden med efterløn.
Hvis man er omfattet af reglerne om den fleksible  

 efterløn, er der fri adgang til lønarbejde (mod fradrag i efterlønnen) i  

 perioden med efterløn.
En sådan person anses derfor ikke for at have forladt  

 arbejdsmarkedet helt.
 Går en person derimod over på efterløn efter reglerne om ret  

 til at arbejde i 200 timer årligt (uden fradrag i efterlønnen), anses  

 vedkommende for helt at have forladt arbejdsmarkedet.
Til § 25, stk. 2 Feriepenge udbetales ved fratræden, når der er  

 fremlagt  

 skriftlig dokumentation for, at pågældende har afmeldt sig Det Centrale  

 Personregister.
Dokumentation kan fås ved det kommunale folkeregister.
For så vidt angår grænsegængere bemærkes, at en grænsegænger  

 er en person, som bor i et land, og som arbejder i et andet land.
En person,  

 som bor i Danmark, og som arbejder i fx Sverige, er som hovedregel ikke  

 omfattet af den danske ferielov.
Den omvendte situation, man bor i fx Sverige og arbejder i  

 Danmark, vil som hovedregel være reguleret af den danske ferielov.
Her består  

 tilknytningen til det danske arbejdsmarked alene i arbejdet og de dertil  

 knyttede forhold, fx medlemskab af en dansk a-kasse.
Der vil ikke være en  

 registrering i Det Centrale Personregister, dog vil lønmodtageren stå anført  

 som kildeskattepligtig i Danmark.
 I den situation skal feriepenge udbetales, når det er  

 dokumenteret, at ansættelsen er bragt til ophør, og det er gjort sandsynligt,  

 at der ikke i øvrigt er nogen tilknytning til det danske arbejdsmarked.  

 Dokumentation kan fx bestå i en erklæring fra den tidligere danske  

 arbejdsgiver  

 eller bevis for optagelse i en udenlandsk a-kasse mv.
Personer, som er født på Færøerne eller i Grønland, kan få  

 udbetalt feriegodtgørelse, når de opgiver deres beskæftigelse og bopæl i  

 Danmark.
Dokumentation herfor kan fx bestå i bevis for tilmelding til  

 folkeregistret på Færøerne eller i Grønland.
Det er muligt at opholde sig i Danmark uden at tage egentlig  

 bopæl i op til 3 måneder uden tilmelding til Det Centrale Personregister.
En  

 sådan person har ret til udbetaling af feriepenge fra en arbejdsgiver, når  

 det  

 er dokumenteret, at et arbejdsforhold er bragt til ophør.
Det kan fx ske ved  

 udløbet arbejdskontrakt om en begrænset ansættelsesperiode.
Personer, som efter de hidtil gældende regler kunne få  

 udbetalt feriepenge via en tro- og love erklæring, har ikke længere denne  

 mulighed.
Der kan alene ske udbetaling, hvis kravene i § 25 er opfyldt.
Til § 25, stk. 3 Udbetalingen i medfør af § 25 kan ske via en  

 arbejdsgiver, FerieKonto eller den der i medfør af lovens § 31  

 administrerer feriegodtgørelsen.
Udbetaling kan ske, når der er fremlagt dokumentation for,  

 at kravene for ret til udbetaling er opfyldt.
Hvis de ikke er til stede, kan  

 det medføre, at der skal betales en gang til.
Feriehindringer Til § 26 Der er i § 26, stk. 1, en opregning af  

 de  

 forhold, som kan medføre, at der kan udbetales feriepenge, når en lønmodtager  

 er afskåret fra at holde ferie.
Listen er ikke udtømmende.
 Det fremgår af lovens § 38, stk. 2, at muligheden  

 for udbetaling ved en eller flere af disse feriehindringer mistes, hvis der  

 ikke er rettet henvendelse til direktoratet inden 5 år efter udløbet af det  

 ferieår, som hindringen vedrører.
 For så vidt angår personer, som har overført ferie fra  

 tidligere ferieår, beror det på en fortolkning af den overenskomst, som  

 regulerer forholdet, hvordan feriehindringer og overført ferie skal  

 behandles.  

 Det er det fagretlige system, som behandler det spørgsmål.
 Det kan ved en kollektiv overenskomst aftales, at ferie  

 omfattet af reglerne om feriehindringer i stedet holdes i det følgende  

 ferieår,  

 efter lovens § 40.
Hvornår kan der udbetales for hovedferie Når det er godtgjort, at der foreligger en af de i  

 stk. 1 nævnte grunde, og at hovedferie derfor ikke kan holdes i  

 ferieperioden, har en lønmodtager ret til at få udbetalt feriepenge for  

 hovedferien.
En lønmodtager kan dog vælge at kræve ferien holdt på et  

 senere tidspunkt i ferieåret.
Vælger en lønmodtager at få feriepenge for  

 hovedferie udbetalt, skal udbetaling ske, når det er dokumenteret, at  

 betingelserne herfor er opfyldt.
 Det fremgår af lovens § 14, at af ferien skal mindst 15  

 dage gives i sammenhæng (hovedferien), og at denne skal gives i sammenhæng i  

 perioden den 1. maj til den 30. september (ferieperioden).
Har fx en selvstændig ikke mulighed for at holde ferie, vil  

 feriegodtgørelse til 15 feriedage kunne udbetales efter ferieperiodens udløb  

 30. september uden at ferie holdes.
Af samme grund vil resterende feriedage  

 kunne udbetales ved ferieårets slutning 30. april uden at ferie holdes.  

 Attestation  

 skal i dette tilfælde foretages af socialforvaltningen.
 Eksempel 1:
En person er sygemeldt frem til den 20. september.
Da  

 hovedferien skal gives i sammenhæng, er det ikke muligt at afvikle de 15 dage  

 inden den 30. september.
Der kan derfor ske udbetaling efter reglerne om  

 feriehindringer for så vidt angår hovedferien, hvis ferien ikke ønskes holdt.
 Eksempel 2:
En person er sygemeldt frem til den 3. september.
Da der  

 stadig kan afholdes 15 feriedage i sammenhæng inden udløbet af ferieperioden,  

 kan der ikke ske udbetaling efter disse regler.
 For så vidt angår personer, der arbejder fast i 6  

 dage  

 om ugen, gælder, at disse holder hovedferie med i alt 18 dage.
 En lønmodtager som har valgt at holde hovedferie efter  

 ferieperiodens udløb på grund af en af de nævnte feriehindringer, og som  

 senere  

 ombestemmer sig, kan få udbetalt feriepenge for hovedferien, når der anmodes  

 derom.
 Det er arbejdsgiver, den der administrerer feriegodtgørelsen  

 i medfør af lovens § 31 eller FerieKonto, som efter anmodning kan udbetale  

 efter stk. 1.
Hvornår kan der udbetales for restferie Feriepenge for restferie kan som hovedregel først  

 udbetales ved ferieårets udløb, jf. stk. 2, når det er endeligt  

 konstateret, at ferie ikke kunne holdes på grund af en eller flere af de  

 nævnte  

 forhold.
I helt særlige tilfælde kan udbetaling dog ske på et tidligere  

 tidspunkt, jf. nedenfor.
Det afgørende er, om ferie kan afvikles inden for de i loven  

 fastsatte frister.
Det er alene de feriedage, som der ikke er plads til at  

 holde, som der kan ske udbetaling for.
En lønmodtager har ikke krav på at  

 holde  

 restferie i sammenhæng.
Det er derfor et udgangspunkt, at man må afvente, om de  

 grunde, som er nævnt i § 26, stk. 1, rent faktisk også kommer til  

 at  

 virke som en konkret hindring for ferie.
Der er dermed tale om en  

 efterfølgende  

 konstatering af, om betingelserne er opfyldt.
 Det er arbejdsgiver eller FerieKonto, som efter anmodning  

 kan udbetale efter § 26, stk. 2. Udbetaling efter ferieårets udløb  

 kræver tilladelse fra direktoratet.
Hindringer der varer ferieåret ud Ved langvarig sygdom hvor det står klart, at en person ikke  

 bliver rask inden ferieårets udløb, kan direktoratet tillade, at feriepenge  

 udbetales allerede fra det tidspunkt, hvor der er fremlagt den fornødne  

 dokumentation for sygdommen.
 Det må bero på en konkret vurdering, i hvilke tilfælde det  

 er sandsynliggjort, at betingelserne for, at der kan udbetales på forhånd, er  

 til stede.
Bemærkninger til de enkelte feriehindringer Til nr. 1 og 2.
 Det er alene en lønmodtagers egen sygdom, som kan begrunde  

 udbetaling af feriepenge efter nr. 1. Pasning af syge eller døende pårørende  

 er  

 ikke omfattet af bestemmelsen.
 Dokumentation for fravær på grund af sygdom og barsel kan  

 være en erklæring fra arbejdsgiver eller en opgørelse over udbetaling af  

 sygedagpenge.
 Til nr. 4.
 Denne regel skal ses i sammenhæng med muligheden for at få  

 feriepenge udbetalt ved permanent flytning til udlandet, efter § 26,  

 stk. 2.
Personer, der ved udrejse ikke har meldt sig fra Det  

 Centrale Personregister, kan få udbetalt feriepengene mod dokumentation for  

 at  

 ferie er holdt.
Det er arbejdsgiveren i udlandet eller den sociale  

 forvaltning  

 i bopælskommunen i Danmark, der skal attestere for afholdelse af ferie.
 Personer, der er udrejst men ikke frameldt Det Centrale  

 Personregister, skal enten afholde deres ferie, eller afvente enten  

 ferieperiodens udløb den 30. september eller ferieårets slutning den 30.  

 april  

 for at få udbetalt deres feriepenge.
 Til nr. 7.
Med hensyn til reglen i nr. 7 er der tale om en person, som  

 via et valg eller en udnævnelse mister sin status som lønmodtager.
Der kan ud  

 over de nævnte politiske hverv være tale om tillidshverv som formand,  

 kasserer  

 eller lignende i faglige organisationer samt borgerligt ombud.
Det er en  

 betingelse, at der er tale om et hverv, som træder i stedet for en  

 beskæftigelse på fuld sædvanlig tid.
Til nr. 8 og 9 Reglen i nr. 9 skal ses i sammenhæng med nr. 8. Nr. 9  

 vedrører fx anbringelse på en psykiatrisk afdeling efter reglerne i lov om  

 frihedsberøvelse og anden tvang i psykiatrien.
 Til nr. 10.
Personer, der deltager i en lovlig konflikt, kan få  

 feriepengene udbetalt, men det er en betingelse, at konflikten er afsluttet Til nr. 12.
 Kvinder ansat på kontrakt på værnepligtslignende vilkår  

 betragtes som værnepligtige i relation til § 26.
 Til nr. 13.
Der skal være tale om deltagelse i aktiviteter via en  

 kontrakt om rådighed med forsvarets reaktionsstyrker eller SHIRBRIG.
Det er  

 personer, som ikke i øvrigt er fast ansat i forsvaret.
Disse styrker kan  

 udsendes til fredsbevarende og humanitære opgaver med kort varsel.
Som  

 eksempler kan nævnes aktiviteter, der følger af rådighedskontrakt med Den  

 Danske Internationale Brigade eller med reaktionsstyrkeenheder i søværnet og  

 flyvevåbenet.
Udsendelse kan også ske med SHIRBRIG (Stand-by Forces High  

 Readiness  

 Brigade).
 Til nr. 14.
Nr. 14 beskriver den situation, hvor en lønmodtager ikke kan  

 holde ferie, fordi der ikke er midler til at holde ferie for.
Grunden skal  

 være  

 en strid om ret til feriepenge eller størrelsen deraf.
Det skal godtgøres, at  

 der er rejst et krav på betaling efter princippet i lovens § 35. Hvis  

 lønmodtager får medhold heri, kan feriepenge udbetales, uden at den  

 tilhørende  

 ferie holdes.
Personer i forsvaret Forsvarsministeriet har videredelegeret kompetance jf.  

 lovens § 3, stk. 3 vedrørende feriehindringer til Direktoratet for  

 Arbejdsløshedsforsikringen.
Direktoratet for Arbejdsløshedsforsikringen har  

 på  

 denne baggrund fastsat reglerne i § 26, stk. 1, nr. 11-13.
Personer i det statslige redningskops Indenrigsministeren kan efter lovens § 3, stk. 5,  

 fastsætte ferieregler om værnepligtige i det statslige redningsberedskab og  

 andre regler for kvinder ansat på værnepligtslignende vilkår i det statslige  

 redningsberedskab.
Udbetaling af uhævet feriegodtgørelse Til § 27 Det følger af lovens § 29, at  

 feriegodtgørelse  

 senest kommer til udbetaling, når den dertil svarende ferie påbegyndes.
Det  

 viser sig dog år efter år, at et antal personer holder ferie uden at hæve de  

 dertil hørende feriepenge i rette tid.
 Når ferieåret er udløbet den 30. april, tilfalder de uhævede  

 feriepenge statskassen, Arbejds-markedets Feriefond, eller andre ferieformål  

 (de private feriefonde), jf. dog lovens § 19 og § 40.
Det er i § 27 fastsat, at en person, som har holdt sin  

 ferie, men som ikke i tide har hævet de dertil hørende feriepenge, i visse  

 tilfælde kan få dem udbetalt på et senere tidspunkt.
Der er tale om en  

 undtagelse fra princippet om, at feriepenge er forældet og dermed tabt, når  

 de  

 ikke udbetales i det relevante ferieår.
En udbetaling af beløbet kan kun ske  

 efter en ansøgning til direktoratet, jf. lovens § 44, stk. 4.
 En efterfølgende udbetaling er som hovedregel betinget af,  

 at kravet ikke er forældet i forholdet mellem lønmodtageren og en  

 arbejdsgiver,  

 jf. dog nedenfor til stk. 3.
Det er en betingelse for udbetaling af feriepenge, at det er  

 godtgjort, at der er holdt ferie i den relevante periode.
Det er den instans,  

 som kunne have attesteret feriebeviset på tidspunktet for feriens afholdelse,  

 typisk en arbejdsgiver, som kan levere den fornødne dokumentation.
Har en  

 person  

 skiftet job i tiden mellem den afholdte ferie og en anmodning om udbetaling,  

 er  

 det arbejdsgiveren på tidspunktet for feriens afholdelse, som skal attestere.  

 Den nye arbejdsgiver kan ikke levere den fornødne dokumentation.
Se i øvrigt  

 oven for til §§ 22 og 23.
Kravet på uhævede feriepenge er omfattet af en 5-årig  

 forældelse, jf. principperne i 1908-loven om forældelse.
Det betyder, at  

 beløbet kan udbetales, hvis der er rettet henvendelse til direktoratet inden  

 5  

 år efter udløbet af det ferieår, hvor ferien blev afholdt.
 Det vil fx sige, at feriepenge for ferieåret den 2. maj 1996  

 til den 1. maj 1997 (optjeningsår 1995), og som ikke er hævet, kan udbetales,  

 hvis der er søgt derom inden den 1. maj 2002, og de øvrige betingelser for  

 udbetaling er opfyldt.
 Det er i øvrigt en forudsætning, at ferien er holdt efter de  

 på ferietidspunktet gældende regler.
Muligheden for at tillade udbetaling af uhævede feriepenge  

 uden dokumentation for, at ferie er holdt, er en indarbejdelse af fast  

 administrativ praksis.
Der kan ske udbetaling, når feriepengene udgør til og  

 med 1.000,00 kr. eller svarer til højst 3 feriedage.
Beløbet fremgår af  

 feriebeviset.
Det er nok, at én af betingelserne er opfyldt.
For så vidt  

 angår det nævnte beløb, er der tale om et nettobeløb.
 Udbetaling sker efter anmodning fra direktoratet af  

 Arbejdsmarkedets Feriefond eller en privat feriefond, som i medfør af lovens  

 § 31 administrerer beløbet.
Til § 27, stk. 2 Som nævnt ovenfor er det en helt klar hovedregel,  

 at  

 udbetaling af feriepenge kræver, at der ikke er sket en forældelse af kravet  

 i  

 forholdet mellem en lønmodtager og en arbejdsgiver, jf. lovens § 35.
Forældelse af kravet kan hindres ved, at det rejses over for  

 arbejdsgiver senest den 15. maj efter ferieårets udløb.
Sker der ikke  

 betaling  

 senest den 10. juli, skal kravet forfølges via retssag, fagretlig behandling,  

 anmeldelse til politi eller ved henvendelse til direktoratet.
Afbrydelse af  

 forældelse kan endvidere ske, hvis kravet behandles af Lønmodtagernes  

 Garantifond.
 Der kan dog i helt særlige tilfælde være grund til at  

 fravige denne hovedregel.
Fravigelse kan fx ske, hvis en lønmodtager har været fysisk  

 eller psykisk forhindret i at rette sit krav mod en arbejdsgiver på grund af  

 alvorlig sygdom.
Det er lønmodtageren, som må bevise, at der har været tale  

 om  

 en sådan hindring.
Det kan fx ske ved lægeerklæring eller dokumentation for  

 indlæggelse på hospital.
 Der kan også ske en fravigelse, hvis der sker en regulering  

 af løn med videre, eller der sker en ændring af skatteansættelsen, således at  

 lønindtægten reelt var større end lønmodtageren vidste, da forældelsen  

 indtrådte.
Til kapitel 9 Indhentning af oplysninger Til § 28 Det fremgår af § 28, hvilke oplysninger  

 direktøren  

 for Arbejdsløshedsforsikringen kan indhente til brug for sin administration  

 af  

 reglerne i bekendtgørelsen.
 Efter § 28, stk. 2, kan FerieKonto selv indhente  

 oplysninger til brug for administrationen af FerieKonto.
 Ud over de specifikt nævnte oplysninger om  

 ansættelsesperioder, beskæftigelsens omfang og løn, kan der fx være brug for  

 oplysninger om en lønmodtagers navn, adresse og CPR-nummer, hvilken funktion  

 den ansatte har i virksomheden, antal optjente og afholdte feriedage,  

 overført  

 ferie og vilkår i øvrigt for ansættelsen, herunder om der er ret til løn  

 under  

 sygdom, betaling for søgnehelligdage, opsigelsesvarsler og løn under barsel  

 mv.
 Der kan også være brug for en række oplysninger om en  

 arbejdsgiver, herunder fx dennes navn og adresse, CVR-nummer og eventuelle  

 ferieoverenskomster.
Til kapitel 10 Straffebestemmelser Til § 29 Det følger af lovens § 47, at en arbejdsgiver  

 kan  

 straffes med bøde, hvis der ikke betales skyldig feriegodtgørelse, løn under  

 ferie eller ferietillæg.
Det er dog en forudsætning, at der er givet et  

 påkrav  

 om betaling, og at der ikke er en rimelig grund til at undlade betaling.
Efter bekendtgørelsen kan tillige, foruden en arbejdsgiver,  

 lønmodtagere og disses organisationer, og de, som administrerer beløb efter  

 lovens § 36, stk. 3, straffes med bøde.
Bøde kan komme på tale,  

 hvor  

 direktøren for Arbejdsløshedsforsikringen har anmodet om oplysninger til brug  

 for udøvelse af sin myndighed, jf. lovens § 43 og bekendtgørelsens  

 § 29, og hvor denne anmodning ikke efterleves.
Det er ikke enhver manglende imødekommelse af en anmodning  

 om oplysninger, som vil kunne medføre straf.
Der vil i hvert enkelt tilfælde  

 blive foretaget en konkret vurdering af forholdet, herunder om den manglende  

 imødekommelse i stedet skal have processuel skadevirkning.
Som eksempel herpå kan nævnes en lønmodtager, som har klaget  

 over manglende indbetaling af feriegodtgørelse fra en arbejdsgiver.
Hvis  

 lønmodtageren ikke vil fremlægge den fornødne dokumentation for fx den løn,  

 som  

 godtgørelsen skal beregnes af, kan der ikke træffes afgørelse om dette  

 spørgsmål.
Det vil i den situation være nærliggende, at lade det medføre  

 processuel skadevirkning i forhold til lønmodtageren, frem for at sende sagen  

 til politiet.
Til kapitel 11 Ikrafttræden mv.
Til §§ 30-31 Bekendtgørelsen træder i kraft den 1. januar 2001.  

 For  

 at følge lovens systematik har en række af bestemmelserne først virkning for  

 ferie, som er optjent efter den 31. december 2000, ligesom de regler som  

 ophæves i medfør af denne bekendtgørelse følger samme princip.
Direktoratet for Arbejdsløshedsforsikringen,  

 den 20. november 2000 Søren Balslev /Rikke Johansen Bilag 1 Hvordan  

 beregnes feriepenge for en månedsvis ansat, der fratræder? Hvilke beløb skal beregnes:
 12,5 pct. af lønnen  

 i indeværende optjeningsår.
 12,5 pct. af lønnen  

 for den del af tidligere optjeningsår, som lønmodtageren ikke har holdt ferie  

 for endnu.
 Lønnen  

 forstås som:
 Lønmodtagerens  

 egentlige arbejdsvederlag, det vil sige ethvert indkomstskattepligtigt  

 lønbeløb  

 og personalegode, der ikke gives skattefradrag for.
 Lønmodtagerens eget  

 bidrag til pensionsordninger mv., der er omfattet af afsnit 1 i lov om  

 beskatningen af pensionsordninger mv.
Lønmodtagerens eget  

 bidrag til ATP AM-bidrag SP-bidrag Når lønnen er udregnet som ovenfor, skal det fratrækkes den  

 løn og det ferietillæg, der er udbetalt under lønmodtagerens ferier i  

 optjeningsårene, jf. lovens § 26, stk. 3.
 Som noget nyt kan et ferietillæg, der er udbetalt i  

 indeværende ferieår, ikke modregnes i feriegodtgørelsen fx i en  

 fratrædelsessituation, med mindre det fremgår af en kollektiv aftale, jf.  

 lovens § 23, stk. 4 og § 27, stk. 2.
Arbejdsgiveren kan reducere beregningsgrundlaget med 4,8  

 pct. af månedslønnen pr. feriedag.
Dvs. 24 pct. for en 5-dages ferieuge.
Hvis  

 der er afholdt 25 feriedage i optjeningsåret, kan arbejdsgiveren reducere  

 beregningsgrundlaget med (25 x 4,8 pct. = 120 pct.). Er der holdt færre eller  

 flere feriedage med løn i optjeningsåret, sættes brøken i forhold til  

 antallet  

 af feriedage.
Desuden kan arbejdsgiveren reducere beregningsgrundlaget for  

 optjeningsåret ved at fratrække det udbetalte ferietillæg fra tidligere år.
 Feriepengene beregnes som 12,5 pct. af det endelige  

 beregningsgrundlag, jf. lovens § 23, stk. 6, jf. § 24. Dette  

 beløb svarer til den samlede optjente feriegodtgørelse i det pågældende år.
 Eventuelt overførte feriedage skal udbetales til en  

 lønmodtager direkte ved fratræden, idet retten til at holde mere end 25  

 feriedage  

 i ét ferieår bortfalder ved fratræden, (jf. lovens § 30, stk. 4).
Regneeksempel Når en månedsvis ansat fratræder, skal  

 arbejdsgiveren afregne feriepenge for den del af tidligere optjeningsår, som  

 en  

 lønmodtager ikke har holdt ferie for endnu samt for det løbende optjeningsår.
Eksempel på udregning af feriepenge for resterende  

 ferie af indeværende ferieår En lønmodtager fratræder den 31. juli 2003 og har optjent 25  

 feriedage sidste år.
Lønmodtageren har ved fratræden holdt 15 feriedage i  

 perioden 1. maj til 31. juli.
Det betyder, at lønmodtageren har krav på  

 feriepenge til yderligere 10 feriedage (restferien) i ferieåret.
Der er i maj  

 måned 2003 udbetalt ferietillæg på 1 pct.
Hele ferietillægget for  

 optjeningsåret 2002 er udbetalt samlet i maj måned 2003.
 Optjeningsåret 2002.
 kr.
A-indkomst (inkl. eget ATP- og AM-bidrag og SP-bidrag) ÷ løn under ferier (4,8 pct. af månedslønnen pr. feriedag  

 i optjeningsåret) ÷ ÷1% i udbetalt ferietillæg i 2002 (optjent i 2001) ÷ Ferieberettiget  

 løn = beregningsgrundlag 12,5 pct. af beregningsgrundlaget  svarende til  

 feriegodtgørelse brutto til 25 feriedage Feriegodtgørelse  

 brutto svarende til 10 feriedage (resterende feriedage) ÷ AM-bidrag, SP-bidrag og A-skat ÷ Feriegodtgørelse  

 netto til 10 feriedage (resterende ferie) Eksempel på udregning af feriepenge for løbende  

 optjeningsår Lønmodtageren fratræder den 31. juli 2003. Efter syv  

 måneders beskæftigelse i optjeningsåret 2003 har lønmodtageren altså krav på  

 feriepenge til 14,56 feriedage til brug i næste ferieår.
Optjeningsåret 2003 ferieåret 2004/2005 kr.
