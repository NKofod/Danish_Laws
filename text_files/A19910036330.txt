 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved § 2 i lov nr. 274 af 8. maj 1991, foretages følgende  

 ændringer:
 1. I § 15 indsættes efter stk. 1 som nye stykker:
»Stk. 2.  Hvis en skattepligtig i et indkomstår  

 opnår en tvangsakkord, nedsættes uudnyttede, fradragsberettigede underskud  

 fra det pågældende og tidligere indkomstår med det beløb, hvormed gælden er  

 nedsat.
Nedsættelsesbeløbet formindskes med den del af skyldnerens indkomst,  

 der hidrører fra hans frigørelse for gældsforpligtelser.
Nedsættelsen sker  

 med virkning for det indkomstår, hvori tvangsakkorden stadfæstes, og for  

 senere indkomstår.
Hvis underskud fra flere indkomstår skal nedsættes efter  

 1.-2. pkt., nedsættes underskud fra et tidligere år før underskud fra et  

 senere år.
Stk. 3.  Stk. 2 finder tilsvarende anvendelse på aftaler  

 om en samlet ordning mellem en skyldner og dennes kreditorer om bortfald  

 eller nedsættelse af skyldnerens gæld (frivillig akkord).« Stk. 2-6 bliver herefter stk. 4-8.
 2. I § 15 indsættes efter stk. 7, der bliver stk. 8, som  

 nyt stykke:
»Stk. 9.  Stk. 2 og 3 gælder ikke for  

 dødsboer.« § 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990, som  

 senest ændret ved § 2 i lov nr. 219 af 10. april 1991, foretages følgende  

 ændring:
 Efter § 13 og inden overskriften til § 14 indsættes:
»§ 13 a.  Opnår en person i et indkomstår en  

 tvangsakkord eller en gældssanering, nedsættes uudnyttede,  

 fradragsberettigede underskud hos den skattepligtige fra det pågældende og  

 tidligere indkomstår med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Det beløb, hvormed  

 underskud skal nedsættes, formindskes med det beløb, hvormed  

 virksomhedsunderskud er nedsat efter virksomhedsskattelovens § 13, stk. 6, på  

 grund af samme akkord eller gældssanering.
Nedsættelsen af underskud sker med  

 virkning for det indkomstår, hvori tvangsakkord stadfæstes eller kendelse om  

 gældssanering afsiges, og for senere indkomstår.
Hvis underskud fra flere  

 indkomstår skal nedsættes efter 1.-3. pkt., nedsættes underskud fra et  

 tidligere år før underskud fra et senere år.
 Stk. 2.  I det omfang det beløb, hvormed underskuddet  

 skal nedsættes efter stk. 1, ikke er blevet anvendt til nedsættelse af  

 underskud hos skyldneren, skal det bruges til at nedsætte underskud efter  

 reglerne i stk. 1 og efter virksomhedsskattelovens § 13, stk. 6, vedrørende  

 skyldnerens virksomhed hos den samlevende ægtefælle, hvis denne driver den  

 pågældende virksomhed.
 Stk. 3.  Ved opgørelsen af virksomhedens underskud hos  

 skyldnerens ægtefælle nedsættes ægtefællens indtægter, der ikke vedrører  

 virksomheden, med ægtefællens udgifter, der ikke vedrører virksomheden.
Stk. 4.  Reglerne i stk. 1-3 finder tilsvarende  

 anvendelse på aftaler om en samlet ordning mellem en skyldner og dennes  

 kreditorer om bortfald eller nedsættelse af skyldnerens gæld (frivillig  

 akkord).« § 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 575 af 22. august 1989,  

 som ændret senest ved § 7 i lov nr. 218 af 10. april 1991, foretages følgende  

 ændringer:
 1. I § 1, stk. 1, indsættes efter 2. pkt.:
»Endvidere kan reglerne ikke anvendes på konkursindkomst, jf.  

 konkursskattelovens § 6.« 2. I § 13 indsættes efter stk. 5 som nye stykker:
»Stk. 6.  Hvis en skattepligtig i et indkomstår  

 opnår en tvangsakkord eller en gældssanering, nedsættes uudnyttede,  

 fradragsberettigede underskud i virksomhedsindkomsten fra det pågældende og  

 tidligere indkomstår med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Nedsættelsen sker med  

 virkning for det indkomstår, hvori tvangsakkord stadfæstes eller kendelse om  

 gældssanering afsiges, og for senere indkomstår.
Hvis underskud fra flere  

 indkomstår skal nedsættes efter 1.-2. pkt., nedsættes tidligere års underskud  

 før senere års underskud.
Stk. 7.  Reglerne i stk. 6 finder tilsvarende anvendelse  

 på aftaler om en samlet ordning mellem en skyldner og dennes kreditorer om  

 bortfald eller nedsættelse af skyldnerens gæld (frivillig akkord).« 3. I § 15 indsættes efter stk. 4 som nyt stykke:
»Stk. 5.  Når virksomhedsskattelovens regler ikke  

 længere kan anvendes, fordi indkomsten bliver konkursindkomst, bliver  

 virksomhedsskat vedrørende tidligere år endelig.
I disse tilfælde gælder stk.  

 1-4 ikke.« § 4 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 562 af 6. august 1990, som  

 senest ændret ved § 5 i lov nr. 218 af 10. april 1991, foretages følgende  

 ændring:
 I § 14 indsættes efter stk. 10 som nyt stykke:
»Stk. 11.  Stk. 1 og 2 samt 6-9 gælder ikke for  

 konkursindkomst.« § 5 I lov om særlig indkomstskat m.v., jf. lovbekendtgørelse nr. 674 af 3.  

 oktober 1990, foretages følgende ændring:
 I § 2 indsættes efter nr. 16 som nyt nummer:
§ 6 I konkursloven, jf. lovbekendtgørelse nr. 588 af 1. september 1986, som  

 ændret senest ved lov nr. 215 af 10. april 1991, foretages følgende  

 ændringer:
 1. § 38 affattes således:
»§ 38.  Konkursmassen anvendes til fyldestgørelse  

 af dem, der ved konkursdekretets afsigelse havde krav mod skyldneren, jf. dog  

 § 30, samt af krav på indkomstskat i henhold til selskabsskatteloven og  

 fondsbeskatningsloven vedrørende indkomstår, der udløber efter  

 konkursdekretets afsigelse.« 2. § 93, nr. 3, affattes således:
 3. § 158, stk. 1, affattes således:
»Akkorden omfatter fordringer, der er stiftet inden  

 akkordforhandlingens åbning, jf. § 167, samt krav på særlig indkomstskat  

 vedrørende indkomst før akkordens slutning.« 4. § 199, stk. 1, 1. pkt., affattes således:
»Kendelsen om gældssanering omfatter fordringer, der er stiftet inden  

 gældssaneringssagens indledning, jf. § 206, samt krav på særlig indkomstskat  

 vedrørende indkomst, før kendelsen om gældssanering afsiges.« § 7 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  Loven har virkning for frivillige akkorder,  

 tvangsakkorder og gældssaneringer, hvor fristdagen efter konkursloven er den  

 27. december 1990 eller senere.
For frivillige akkorder, hvor der ikke er en  

 fristdag efter konkursloven, har loven virkning, når aftale om frivillig  

 akkord er indgået den 27. december 1990 eller senere.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
