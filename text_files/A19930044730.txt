 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om tjenestemandspension, jf. lovbekendtgørelse nr. 573 af 5. august  

 1991, foretages følgende ændringer:
 1. I § 4 a, stk. 1 og 2 , udgår »på  

 overenskomstvilkår«.
 2. § 5, stk. 1, affattes således:
»Finansministeren fastsætter efter indhentet udtalelse fra  

 Lønningsrådet den pensionsgivende løn, der for hvert skalatrin lægges til  

 grund ved beregning af pensionen.
En tjenestemands pensionsgivende løn er den  

 pensionsgivende løn på det opnåede skalatrin forøget med eventuelt personligt  

 pensionsgivende tillæg i henhold til tjenestemandslovens § 55.« 3. § 6, stk. 1 og 2 , ophæves, og i stedet  

 indsættes:
»Den højeste egenpension opnås ved 37 års pensionsalder og udgør 57  

 pct. af tjenestemandens pensionsgivende løn før fradrag af  

 arbejdsmarkedsbidrag på tidspunktet for pensioneringen, jf. § 5, stk. 1, idet  

 finansministeren dog efter indhentet udtalelse fra Lønningsrådet kan  

 fastsætte et maksimum for pensionens størrelse.
De enkelte pensionsalderår  

 indgår i beregningsprocenten, således at 1.-16. pensionsalderår indgår med  

 hver 1,75 procentpoint, at 17.-32. pensionsalderår indgår med hver 1,5  

 procentpoint, og at 33.-37. pensionsalderår indgår med hver 1 procentpoint.
Stk. 2 .  Til egenpensionister på skalatrin 26 og lavere  

 ydes et årligt tillæg, der ved 37 års pensionsalder udgør 4.000 kr., ved 36,  

 35 og 34 års pensionsalder henholdsvis 3.000 kr., 2.000 kr. og 1.000 kr.
Til  

 egenpensionister på skalatrinnene 27, 28, 29, 30 og 31 ydes ved de nævnte  

 pensionsaldre årlige tillæg, der udgør henholdsvis 80, 60, 40, 20 og 10 pct.  

 af de nævnte beløb.
Fra 1. januar 2002 og 1. januar i hvert af de herefter  

 følgende år nedsættes de nævnte tillæg med 200 kr. årligt.
 Stk. 3.  Til egenpensionister ydes indtil det 67. år et  

 tillæg, der for hvert års pensionsalder udgør 1/37 af 23.500 kr. i årligt  

 grundbeløb.
Stk. 4 .  Når en tjenestemand begærer afsked efter at  

 være fyldt 60 år, nedsættes pensionen beregnet efter stk. 1-3 i forhold til  

 den tid, der står tilbage, indtil han fylder 67 år eller opnår den lavere  

 alder, ved hvilken han skulle have været afskediget.
Nedsættelsen af  

 pensionen beregnes samtidig med denne og reguleres efter § 27.« Stk. 3  bliver herefter stk. 5.
 4. § 7 affattes således:
 » § 7.  En tjenestemand, der er under 60 år, og  

 som tilkendes mellemste eller højeste social førtidspension, fordi  

 erhvervsevnen er nedsat til en tredjedel eller derunder, har ved afsked af  

 denne årsag ret til en pension, som fastsættes på grundlag af den  

 pensionsalder, han ville have opnået ved forbliven i tjeneste indtil det  

 tidspunkt, da han skulle have været afskediget på grund af alder.
Stk. 2.  Tilkendes den i stk. 1 nævnte sociale  

 førtidspension fra et tidspunkt, der ligger efter afskedstidspunktet, kan  

 finansministeren efter indhentet udtalelse fra Helbredsnævnet bestemme, at  

 pension kan ydes efter stk. 1, hvis tjenestemandens erhvervsevne allerede på  

 afskedstidspunktet var nedsat med mindst to tredjedele på grund af den  

 lidelse, der var årsag til afskedigelsen.
Pension i henhold til stk. 1 ydes  

 da fra samme tidspunkt som den sociale førtidspension.
Stk. 3.  Stk. 1 og 2 finder ikke anvendelse, hvis  

 tjenestemanden inden for en periode af 10 år fra ansættelsen afskediges på  

 grund af en lidelse, der var lægeligt konstateret ved ansættelsen.
Det samme  

 er tilfældet, hvis afskedigelsen er begrundet i en følgesygdom af en på  

 ansættelsestidspunktet lægeligt konstateret risikofaktor.
Stk. 4.  Finansministeren kan, hvor ganske særlige  

 forhold taler derfor, bestemme, at stk. 1 og 2 kan finde anvendelse, hvor  

 fratræden sker umiddelbart efter det fyldte 60. år.« 5. § 11 affattes således:
» § 11.  Den efterlevende ægtefælle efter en  

 tjenestemand eller en pensioneret tjenestemand er berettiget til  

 ægtefællepension, hvis ægteskabet blev indgået, Stk. 2 .  Stk. 1, nr. 3, finder ikke anvendelse, hvis  

 dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse.
Stk. 3 .  Finansministeren kan i særlige tilfælde efter  

 indhentet udtalelse fra Lønningsrådet bestemme, at ægtefællen efter en  

 tjenestemand er berettiget til ægtefællepension, uanset at betingelserne i  

 stk. 1 ikke er opfyldt, hvis ægtefællerne tidligere har været gift med  

 hinanden.« 6. § 12, stk. 1, ophæves, og i stedet indsættes:
 »Ægtefællepension udgør for hvert års pensionsalder 71 pct. af  

 egenpensionen beregnet efter § 6, stk. 1 og 2.
 Stk. 2 .  Til ægtefællepensionister ydes indtil det 67.  

 år et tillæg, der for hvert års pensionsalder udgør 1/37 af 23.500 kr. i  

 årligt grundbeløb.
Stk. 3.  Ægtefællepension beregnes efter den af  

 tjenestemanden optjente pensionsalder, dog mindst efter 15 års pensionsalder.  

 Ægtefællepension efter en egenpensionist, som ved sin død oppebar pension  

 efter § 7, beregnes efter den optjente pensionsalder med tillæg af perioden,  

 hvori afdøde oppebar pension efter § 7. Ægtefællepensionen kan dog ikke i  

 noget tilfælde beregnes efter en pensionsalder, der overstiger den  

 pensionsalder, som tjenestemanden kunne have opnået ved den pligtige  

 afgangsalder.« Stk. 2,  3 og 4 bliver herefter stk. 4, 5 og 6.
 7. § 15, stk. 1, affattes således:
»Børnepensionstillæg udgør for hvert barn 8.800 kr. i årligt  

 grundbeløb.
Børnepension udgør for hvert barn 16.700 kr. i årligt grundbeløb.  

 Børnepension til forældreløse børn udgør dog for hvert barn 33.400 kr. i  

 årligt grundbeløb.« 8. § 22, stk. 3, ophæves.
 9. § 24, stk. 4 og 5 , affattes således:
 » Stk. 4 .  Ved pågældendes død har eventuel  

 ægtefælle samt børn indtil deres fyldte 18. år ret til at få udbetalt en  

 pensionsydelse fra den 1. i måneden efter dødsfaldet, jf. stk. 6-8. Dette  

 gælder for en ægtefælle, selv om ægteskabet er indgået efter tjenestemandens  

 afsked med opsat pension, men ikke, hvis ægteskabet blev indgået, efter at  

 den afdøde tjenestemand var fyldt 65 år, eller efter at den opsatte pension  

 var påbegyndt udbetalt, eller mindre end 3 måneder før dødsfaldet.  

 Betingelsen om ægteskabets beståen i 3 måneder finder dog ikke anvendelse,  

 hvis dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse.
Stk. 5.  Den opsatte pension efter stk. 1 svarer til  

 egenpensionen beregnet efter § 6, stk. 1 og 2, jf. § 27, på grundlag af  

 tjenestemandens pensionsalder og pensionsgivende løn ved fratrædelsen.
Hvor  

 udbetaling af den opsatte pension sker før det 67. år efter stk. 3, 1. pkt.,  

 nedsættes pensionen i forhold til den tid, der står tilbage, indtil han  

 fylder 67 år, efter regler som fastsat i henhold til § 6, stk. 4 og 5. Til  

 egenpensionister ydes indtil det 67. år et tillæg, der for hvert års  

 pensionsalder udgør 1/37 af 23.500 kr. i årligt grundbeløb.« 10. I § 24, stk. 6, indsættes som 2. pkt.:
»Til ægtefæller ydes indtil det 67. år endvidere 2/3 af det i § 6,  

 stk. 3, nævnte tillæg.« 11. § 27 affattes således:
 » § 27.  Finansministeren fastsætter efter  

 indhentet udtalelse fra Lønningsrådet procentreguleringen af pensioner og  

 efterindtægt af pension, jf. kapitel 2-6. Tillæg efter § 6, stk. 2, reguleres  

 dog ikke.
Stk. 2.  Opsatte pensioner som nævnt i § 24 reguleres  

 med virkning fra 1. april 1986 efter bestemmelsen i stk. 1.« 12. Efter § 27 indsættes i kapitel 8 :
» § 27 a.  Når der sker generel ændring af  

 tjenestemandslønnen, foretages tilsvarende regulering af efterindtægt af løn,  

 jf. kapitel 6, samt af rådighedsløn og ventepenge, jf. §§ 32 og 59 i  

 tjenestemandsloven.« 13. Kapitel 9 ophæves.
 14. I § 32 indsættes som nyt stk. 2 :
» Stk. 2 .  Helbredsoplysninger tilvejebragt til  

 brug for afgørelser om ret til pension kan kun videregives, hvis  

 tjenestemanden eller tjenestemandspensionisten har givet samtykke  

 hertil.« 15. § 39 ophæves.
 16. Efter § 39 indsættes:
 » § 40 .  Pensioner efter kapitel 2 og 3 og  

 efterindtægt af pension efter kapitel 6, der er påbegyndt udbetalt pr. 31.  

 december 1993, omberegnes pr. 1. januar 1994 efter bestemmelserne i § 6  

 henholdsvis § 12, stk. 1 og 2.
 Stk. 2.  For de pr. 31. december 1993 allerede  

 pensionerede, hvor pensionsberegningen efter § 6 henholdsvis § 12, stk. 1 og  

 2, medfører et fald i pensionen, ydes personlige tillæg, der udgør forskellen  

 mellem pensionen efter hidtidige regler og pensionen som beregnet efter § 6  

 henholdsvis § 12, stk. 1 og 2. For de pr. 31. december 1993 allerede  

 pensionerede, hvor pensionsberegningen efter § 6 henholdsvis § 12, stk. 1 og  

 2, vil give stigning i pensionen, udmøntes stigningen med 1/6 pr. 1. januar i  

 hvert af årene 1997, 1998, 1999, 2000, 2001 og 2002, dog således at  

 stigninger, der efter fordelingen på sjettedele i hvert af årene udgør mindre  

 end 1.200 kr., fordeles således, at der udbetales en stigning på 1.200 kr.  

 årligt i 1997 og hvert af de efterfølgende år, indtil den fulde stigning er  

 udmøntet.
 § 41.  Bestemmelserne i § 40 finder tilsvarende  

 anvendelse for pensioner, der udbetales på grundlag af en pensionsret, der  

 opstår første gang i perioden 1. januar 1994 - 31. december 1996.
§ 42.  Pensioner, der udbetales på grundlag af en  

 pensionsret, der opstår første gang i perioden 1. januar 1997 - 31. december  

 2001, beregnes efter § 6 henholdsvis § 12, således at pensioner, der  

 udbetales på grundlag af en pensionsret, der opstår i perioden 1. januar -  

 31. december 1997, beregnes med 1/6 af den i § 40, stk. 2, 2. pkt., nævnte  

 stigning, henholdsvis med personlige tillæg, der pr. 1. januar 1997 udgør 5/6  

 af det i § 40, stk. 2, 1. pkt., nævnte tillæg.
Pensioner, der udbetales på  

 grundlag af en pensionsret, der opstår første gang i perioden 1. januar - 31.  

 december i hvert af årene 1998-2001, beregnes efter § 6 henholdsvis § 12 med  

 stigninger fordelt efter § 40, stk. 2, 2. pkt., henholdsvis med personlige  

 tillæg, der for pensionistårgange 1998, 1999, 2000 og 2001 udgør henholdsvis  

 4/6, 3/6, 2/6 og 1/6 af det i § 40, stk. 2, 1. pkt., nævnte tillæg.  

 Nedsættelsen af niveauet for de personlige tillæg sker dog med mindst 1.200  

 kr. pr. 1. januar 1997 og med mindst 1.200 kr. pr. 1. januar i hvert af de  

 efterfølgende år.
 § 43.  De i § 40, stk. 2, og §§ 41 og 42 anførte  

 personlige tillæg reguleres efter § 27.
 § 44.  Pensioner efter kapitel 7, der er påbegyndt  

 udbetalt senest 31. december 1993, omberegnes som nævnt i § 40 med eventuelt  

 personligt tillæg efter § 40, stk. 2, 1. pkt.
Stk. 2.  Pensioner, der er opsat senest 31. december  

 1993, omberegnes efter § 24, stk. 5, og med personligt tillæg efter § 40,  

 stk. 2, 1. pkt.« § 2 I lov nr. 81 af 12. marts 1970 om pensioner efter tidligere  

 tjenestemandslove m.v. foretages følgende ændringer:
 1. I § 2 indsættes efter stk. 2 som nye stykker:
» Stk. 3 .  De af stk. 1 omfattede pensioner  

 omberegnes pr. 1. januar 1994 efter § 40 i lov om tjenestemandspension, dog  

 således at indplaceringen foretages på det skalatrin, hvor pensionen ligger  

 nærmest under den nuværende pension, og forskellen udlignes med et personligt  

 tillæg.
Omberegningen foretages på grundlag af den omregnede pensionsalder i  

 nærværende lovs § 8.
 Stk. 4.  Enkepensioner, der påbegyndes udbetalt som  

 følge af egenpensionistens død 1. januar 1994 eller senere, beregnes efter  

 reglerne i § 12 i lov om tjenestemandspension på grundlag af den  

 pensionsalder og det skalatrin, hvorpå egenpensionen indplaceres pr. 1.  

 januar 1994.
Stk. 5.  Personligt tillæg beregnet efter stk. 3 og 4  

 reguleres efter § 27, stk. 1, i lov om tjenestemandspension.« 2. § 3 affattes således:
» § 3.  Regulering af pensioner efter § 2 sker  

 efter bestemmelserne om regulering af pensioner i § 27 i lov om  

 tjenestemandspension.« 3. § 7 ophæves.
 4. § 8, stk. 1, affattes således:
»Det tillæg, der i henhold til § 2, stk. 3, ydes til pensionister,  

 der ikke er fyldt 67 år, beregnes på grundlag af en omregnet  

 pensionsalder.« 5. § 8, stk. 5, ophæves.
§ 3 I lov nr. 194 af 5. juni 1959 om vederlag og pension m.v. for ministre,  

 som ændret ved lov nr. 577 af 19. december 1969, foretages følgende  

 ændringer:
 1. § 4, stk. 1, affattes således:
»En minister, der har haft mindst 1 års funktionstid som minister, er  

 berettiget til egenpension efter udløbet af det tidsrum, hvori der udbetales  

 ventepenge.« 2. § 4, stk. 2 , ophæves, og i stedet indsættes:
» Stk. 2 .  Ægtefællen efter en minister, der ved  

 sin død fungerede i ministerstilling eller var pensioneret eller oppebar  

 ventepenge, er berettiget til ægtefællepension, hvis ægteskabet blev indgået, Stk. 3 .  Stk. 2, nr. 3, finder ikke anvendelse, hvis  

 dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse.« Stk. 3  og 4 bliver herefter stk. 4 og 5.
 3. § 5 affattes således:
 » § 5.  Pensionen til en minister og til en  

 ministers efterlevende ægtefælle beregnes på grundlag af funktionstiden som  

 minister regnet fra den første udnævnelse.
 Stk. 2 .  Egenpensionen og ægtefællepensionen svarer til  

 pensionen til en statstjenestemand på skalatrin 49 og dennes efterlevende  

 ægtefælle og beregnes på grundlag af nedennævnte pensionsaldre i forhold til  

 funktionstiden som minister:
Stk. 3 .  Bestemmelserne i § 27 henholdsvis § 27 a i lov  

 om tjenestemandspension finder tilsvarende anvendelse for egen- og  

 ægtefællepension, børnepensionstillæg og børnepension samt efterindtægt af  

 pension henholdsvis for efterindtægt af vederlag og ventepenge i henhold til  

 nærværende lov.« 4. § 7 ophæves.
 5. Efter § 10 indsættes:
» § 11.  Pensioner efter § 4, der er påbegyndt  

 udbetalt pr. 31. december 1993, omberegnes pr. 1. januar 1994 efter  

 bestemmelserne i § 5. Hvor denne omberegning medfører ændring i pensionen,  

 ydes eventuelt personligt tillæg, så det hidtidige pensionsniveau  

 bevares.« § 4 I lov nr. 178 af 29. april 1970 om pensioner efter tidligere love om  

 vederlag og pension m.v. for ministre foretages følgende ændringer:
 1. I § 2 indsættes efter stk. 2 som nyt stykke:
» Stk. 3 .  De af stk. 1 omfattede pensioner  

 omberegnes pr. 1. januar 1994 efter §§ 5 og 11 i lov nr. 194 af 5. juni 1959  

 med senere ændringer om vederlag og pension m.v. til ministre.« 2. § 3 affattes således:
» § 3.  Regulering af pensioner efter § 2 sker  

 efter § 27 i lov om tjenestemandspension.« 3. § 6 ophæves.
§ 5 Stk. 1.  Loven træder i kraft dagen efter  

 bekendtgørelsen i Lovtidende og har virkning fra 1. januar 1994.
 Stk. 2 .  § 1, nr. 5, 6 og 9, og § 3, nr. 2, har  

 virkning for ægtefællepension efter tjenestemænd eller pensionerede  

 tjenestemænd henholdsvis ministre, der dør 1. januar 1994 eller senere.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
