(Til stempelmyndighederne og de  

 anholdelsespligtige myndigheder samt kommunerne) Ved lov nr. 574 af 25. november 1977 om ændring af lov om stempelafgift  

 (forhøjelse af afgiften på anmelderser om opdeling i ejerlejligheder) er der  

 foretaget nedennævnte ændringer i stempelreglerne.
 Loven træder i kraft ved bekendtgørelsen i Lovtidende, der kan ventes  

 foretaget den 26. november 1977.
 1. Ved ændringenslovens § 1, nr. 1, er 2. pkt. i § 38,  

 stk. 2, om gebyr i forbindelse med påtegning om ejendomsværdi på dokumenter  

 om overdragelse af fast ejendom ophævet. herefter kan kommunerne ikke  

 forlange betaling for disse påtegninger.
 2. Ved ændringslovens § 1, nr. 2, forhøjes afgiften på  

 anmelderser om opdeling i ejerlejligheder af bygninger, hvortil der er givet  

 byggetilladelse før 1. juli 1966, fra 1.500 kr. for hver ejerlejlighed til  

 4.500 kr. for hver ejerlejlighed.
 Efter ændringslovens § 2, stk. 2, skal den forhøjede afgift anvendes på  

 anmeldelser, der indleveres til tinglysningsdommeren den 25. november 1977  

 eller senere.
 3. Ved ændringslovens § 1, nr. 3, ændres  

 undtagelsesbestemmelsen i § 62 A, stk. 1, nr. 3, således, at fritagelse for  

 det faste stempel efter § 62 A, stk. 1, 1. pkt., først opnås, når  

 stempelafgiften efter de øvrige regler i stempelloven udgør mindst 125 kr.  

 Såfremt dokumentet er stempelpligtigt med mindre end 125 kr., skal der dog  

 efter den nye bestemmelse i nr. 3 alene betales forskelsbeløbet indtil 125  

 kr.
 Efter ændringslovens § 2, stk. 2, får den nye bestemmelse virkning for  

 dokumenter, der indleveres til tinglysningsdommeren den 25. november 1977  

 eller senere.
 Skattedepartementet, den 25. november  

 1977.
