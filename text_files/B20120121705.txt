Bekendtgørelse om ændring af bekendtgørelse om overvågning og bekæmpelse af BSE hos kvæg (Fritagelse på slagterier for BSE-undersøgelse af almindelige slagtekreaturer med oprindelse i visse lande m.v.) § 1 I bekendtgørelse nr. 499 af 26. maj 2011 om overvågning og bekæmpelse af BSE hos kvæg, som ændret ved bekendtgørelse nr. 709 af 27. juni 2011, foretages følgende ændringer:
 1. § 6, stk. 1, nr. 1, litra a, ophæves.
 Litra b bliver herefter litra a.
 2. § 6, stk. 2, affattes således:
 »Stk. 2. Slagteriet skal sørge for, at hjernestammen fra kreaturer, der slagtes med henblik på konsum, udtages og indsendes til undersøgelse for BSE efter reglerne i stk. 1. Kreaturerne opdeles i en af følgende kategorier:
 1) Almindelig slagtning.
 2) Nødslagtning.
 3) AM-dyr.
4) OT-dyr.« 3. I § 8, stk. 4 , indsættes efter »§ 15, stk.«: »2 og«.
 4. I § 23 indsættes efter nr. 2 som nyt nr.:
»3) Analyser, som udføres i medfør af § 6, stk. 2 og 3.« Nr. 3-5 bliver herefter nr. 4-6.
§ 2 Bekendtgørelsen træder i kraft den 1. januar 2013.
