 I medfør af § 22, stk. 1, i lov om ansættelse i stillinger i folkekirken  

 m.v., jf. lovbekendtgørelse nr. 310 af 16. maj 1990, fastsættes følgende:
 § 1.  I pastorater, for hvilke kordegnestilling ikke  

 er oprettet, har den kirkebogsførende præst ret til sekretærhjælp til førelse  

 af hovedministerialbøgerne og til udfærdigelse af indberetninger og  

 korrespondance i forbindelse hermed.
 Stk. 2  Sekretærhjælp efter stk. 1 ydes, såfremt  

 pastoratets folketal overstiger 2.600, men ikke 6.000. Sekretærhjælp ydes med  

 indtil følgende timetal ugentlig:
 Stk. 3  Herudover kan der efter ansøgning fra præsten af  

 menighedsrådet ydes sekretærhjælp for præsten til andre administrative  

 opgaver end de i stk. 1 nævnte.
Stk. 4  Tilsvarende kan der efter ansøgning fra præsten  

 af menighedsrådet ydes sekretærhjælp for præsten til administrative opgaver,  

 herunder de i stk. 1 nævnte opgaver, i pastorater, hvis folketal er under  

 2.600 eller over 6.000 Stk. 5  Bestemmelserne i stk. 3 og 4 er gældende, uanset  

 om der er oprettet en kordegnestilling i pastoratet.
 § 2.  Sekretæren ansættes af menighedsrådet  

 (menighedsrådene) efter opslag og på grundlag af indstilling fra  

 sognepræsten.
 Stk. 2  Såfremt den, der ønskes ansat, er i familie med  

 præsten eller er medlem af præstens husstand, kræves biskoppens godkendelse  

 af ansættelsesforholdet.
 § 3.  Udgifterne til sekretæren afholdes af  

 kirkekassen, jf. § 2, stk. 1, nr. 8, i lov om fokekirkens økonomi.
 § 4.  Sekretæren aflønnes efter taksterne for  

 kontorassistenter, der er ansat efter den til enhver tid gældende  

 overenskomst mellem Finansministeriet og Handels- og Kontorfunktionærernes  

 Forbund i Danmark.
 Stk. 2  Sekretæren er berretiget til ferie med løn efter  

 ferieloven.
Stk. 3  Ved ansættelsen aftales et gensidigt  

 opsigelsesvarsel på 1 måned til den 1. i en måned.
Dette varsel kan dog ved  

 aftalen fraviges i en prøveperiode på 3 måneder.
 § 5.  Ansættelsesaftalen skal være skriftlig og  

 indskærpe sekretærens tavshedspligt med hensyn til kirkebøgernes indhold og  

 forhold i øvrigt, som sekretæren i medfør af sin stilling bliver bekendt med  

 (jf.bilag).
Stk. 2  Sognepræsten er ansvarlig for sekretærens  

 arbejde.
Ansættelsesforholdet skal derfor af menighedsrådet bringes til ophør  

 med kortest muligt varsel, såfremt sognepræsten fremsætter behørigt begrundet  

 anmodning herom.
Det kan af provsten som led i kirkebogtilsynet pålægges  

 sognepræsten at søge ansættelsesforholdet bragt til ophør.
Provstens pålæg  

 kan af sognepræsten indbringes for biskoppen.
 § 6.  Dette cirkulære bedes bekendtgjort for  

 provstiudvalg, menighedsråd og sognepræster.
 Stk. 2.  Cirkulæret træder i kraft den 1. april 1996.  

 Fra samme dato ophæves Kirkeministeriets cirkulære af 20. februar 1989 om  

 sekretærhjælp for præster med ændringer af 20. december 1990.
Kirkeministeriet, den 1. april 1996 Steffen Brunes Kontorchef Bilag Forslag til ansættelsesbrev for sekretærer for præster.
Efter indstilling fra sognepræst ............... ansætter .......... menighedsråd Dem herved som sekretær for sogne- præst .......... med en arbejdstid på ...... timer ugentlig, der placeres efter nærmere aftale mellem sognepræsten og Dem.
Lønnen udgør ....... kr. pr. time, der udbetales månedsvis bagud.
Beløbet reguleres i overensstemmelse med timelønnen til kontorassistenter efter den til enhver tid gældende overenskomst mellem Finansministeriet og HK.
Ansættelsesforholdet kan opsiges af begge parter med 1 måneds var- sel til den 1. i en måned - dog i de 3 første måneder med 14 dages varsel til en hvilken som helst dag.
 De har krav på ferie efter ferielovens regler.
Det indskærpes Dem, at De har tavshedspligt med hensyn til kirke- bøgernes indhold og med forhold i øvrigt, som De bliver bekendt med i medfør af Deres stilling som sekretær for sognepræsten.
