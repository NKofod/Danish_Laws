 Vejledning  

 om ligsyn, indberetning af dødsfald til politiet og  

  

 dødsattester m.v.
1. Indledning I sundhedsloven, lov nr. 546 af 24. juni 2005, er der i afsnit  

 XIII, Ligsyn og obduktion m.v., bestemmelser om bl.a. dødens konstatering,  

 ligsyn, herunder retslægeligt ligsyn og retslægelig obduktion, indberetning  

 af  

 dødsfald til politiet, udstedelse af dødsattest og omsorg for lig.
2. Formålet med vejledningen Vejledningens formål er at præcisere sundhedslovens  

 bestemmelser om ligsyn, indberetning af  

 dødsfald til politiet og dødsattester m.v.
3. Definitioner 3.1 Dødskriterier Efter sundhedslovens § 176 kan en persons død konstateres ved  

 uopretteligt ophør af åndedræt og hjertevirksomhed (hjertedødskriteriet)  

 eller  

 ved uopretteligt ophør af al hjernefunktion (hjernedødskriteriet).
3.2 Dødstidspunktet I de dele af lovgivningen, hvor dødstidspunktet tillægges  

 retsvirkning (arvelovgivningen, forsikringslovgivningen, sociallovgivningen,  

 straffelovgivningen m.v.) er dødstidspunktet det tidspunkt, hvor dødens  

 indtræden  

 er konstateret enten efter hjertedødskriteriet eller efter  

 hjernedødskriteriet.
3.3 Ligsyn Ligsyn bliver foretaget af en læge for at afgøre, om dødsfald  

 er indtrådt.
Ved ligsynet skal lægen konstatere dødstegn, og dødsmåde og  

 dødsårsag skal så vidt muligt fastslås, jf. sundhedslovens § 178, stk. 1.
3.4 Dødstegn Dødstegnene er enten dødsstivhed (rigor mortis), ligpletter  

 (livores) eller forrådnelse (cadaverositas). Disse dødstegn, der betegnes som  

 de sikre sene dødstegn, indtræder kortere eller længere tid efter, at døden  

 kan  

 konstateres efter de egentlige dødskriterier.
3.5 Dødsattest Dødsattesten er et retsligt dokument, der først og fremmest er  

 et bevis på, at en person er død.
 Dødsattesten vil også kunne få betydning i straffesager og i  

 civile sager i anledning af dødsfaldet, f.eks. efter arve- eller  

 forsikringslovgivningen.
4. Genoplivning Er man i tvivl om, hvorvidt en person er død eller ej, er man  

 forpligtet til at handle.
Dette betyder bl.a., at man i visse nødsituationer  

 har pligt til efter evne at iværksætte genoplivningsforsøg, herunder at  

 tilkalde hjælp.
 Efter straffeloven, lovbekendtgørelse nr. 1000 af 5. oktober  

 2006, § 253, nr. 2, straffes (bøde eller fængsel indtil 2 år) den, som,  

 uagtet  

 det var ham muligt uden særlig fare for sig selv eller andre, undlader at  

 træffe de foranstaltninger, som af omstændighederne kræves til redning af  

 nogen  

 tilsyneladende livløs.
5. Dødens konstatering Det er som udgangspunkt en læge, der skal konstatere dødens  

 indtræden.
Når der er tale om konstatering af hjernedød skal betingelserne i  

 bekendtgørelse nr. 1249 af 6. december 2006 om dødens konstatering ved  

 uopretteligt ophør af al hjernefunktion (hjernedødskriteriet) være opfyldt.
 I særlige situationer kan også andre end læger konstatere  

 dødens indtræden ved uopretteligt ophør af åndedræt og hjertevirksomhed  

 (hjertedødskriteriet).
5.1 Dødens indtræden er  

 åbenbar Hvis det er åbenbart, at en person er død, hvilket er  

 tilfældet, når der hos den pågældende findes omfattende forrådnelse eller  

 åbenlyst dødelige skader eller kvæstelser, som ikke er forenelige med fortsat  

 liv, f.eks. forkulning eller knusning af kraniet, kan sygeplejersker, social-  

 og sundhedsassistenter, plejehjemspersonale, ambulancepersonale, politiet,  

 pårørende eller andre konstatere, at en person er død.
I sådanne tilfælde er  

 der, selv hos en ikke - sagkyndig, ikke tvivl om, at døden er indtrådt.
5.2 Andre situationer Hvis en person dør, mens der er andre til stede på bopælen, på  

 sygehuset eller institutionen, og dødens indtræden vurderes som forventet på  

 baggrund af viden om patientens aktuelle tilstand forud for dødens indtræden,  

 kan en sygeplejerske, en social- og sundhedsassistent eller andet  

 plejepersonale,  

 der har været involveret i behandling og pleje af afdøde, konstatere, at  

 personen  

 er død.
 Hvis en person dør alene i sit hjem, og den pågældende har  

 været patient i hjemmeplejen som led i terminalpleje, kan en sygeplejerske,  

 en  

 social- og sundhedsassistent eller andet plejepersonale, der har været  

 involveret i pleje og behandling af den pågældende, også konstatere, at  

 personen er død.
 I begge situationer forudsættes det, at der i patientjournalen  

 er tilstrækkelige oplysninger, herunder om egen læges vurdering af patientens  

 situation, der kan indgå i grundlaget for at konstatere, at døden er  

 indtrådt.
 Lægen skal underrettes om dødens konstatering, dødstidspunktet  

 og omstændighederne, og disse oplysninger skal tillige journalføres i den  

 sygeplejefaglige patientjournal.
5.3 Tilkald af læge Hvis dødens indtræden ikke er åbenbar, og der ikke er tale om  

 forventet død eller en terminal patient, skal involveret plejepersonale  

 umiddelbart kontakte lægen med oplysning om findesituationen, sygdomsbillede  

 m.v.
 Det er lægen, der i medfør af sundhedslovens § 179 har pligt  

 til at afgive indberetning til politiet.
 Kontakten til lægen, oplysningerne om findesituationen,  

 sygdomsbillede m.v. og lægens stillingtagen skal journalføres i den  

 sygeplejefaglige patientjournal.
6. Omsorg for lig En person, der antages at være afgået ved døden, skal anbringes  

 under forsvarlige forhold.
Er dødens indtræden ikke åbenbar, skal den  

 pågældende være under jævnligt tilsyn, jf. sundhedslovens § 183.
 Der er tale om personer, der antages at være afgået ved døden.  

 Dette forudsætter, at den eller de tilstedeværende med god grund antager, at  

 døden er indtrådt.
 Er der usikkerhed om, hvorvidt døden er indtrådt, skal der  

 iværksættes genoplivningsforsøg,  

 herunder  

 tilkald af hjælp, jf. punkt 4.
6.1 Forsvarlig  

 anbringelse Pligten til at anbringe afdøde under forsvarlige forhold er bl.a.  

 fastsat af hensyn til den politimæssige interesse i så vidt muligt at hindre,  

 at liget udsættes for efterfølgende ydre påvirkninger, og almindelige  

 sømmelighedshensyn.
 Pligten til forsvarlig anbringelse vedvarer, indtil begravelse  

 eller ligbrænding har fundet sted.
6.2 Jævnligt tilsyn Er dødens indtræden ikke åbenbar, og involveret plejepersonale  

 ikke kan konstatere dødens indtræden, skal den, der antages at være afgået  

 ved  

 døden, være under jævnligt tilsyn.
 Pligten til at holde den pågældende under jævnligt tilsyn  

 ophører, når dødens indtræden er konstateret af en læge.
 I de under 5.1 og 5.2 omhandlede situationer er der ikke  

 tilsynspligt.
6.3 Lighus Liget må kun føres til lighus (hospitalsligrum eller morgue) i  

 tilfælde, hvor dødens indtræden er åbenbar, eller en læge har konstateret  

 sikre  

 dødstegn, jf. sundhedslovens § 183.
7. Ligsyn Ligsyn skal sikre, at der ved ethvert dødsfald foretages en  

 undersøgelse til konstatering af, at døden er indtrådt, at afdødes identitet  

 er  

 fastslået, og at der i tilfælde, hvor der kan være mistanke om, at der ikke  

 foreligger naturlig død (sygdom eller alderdom), sker en nærmere undersøgelse  

 af omstændighederne ved dødsfaldet.
 Før ligsyn er afsluttet, og dødsattest er udstedt, må liget  

 ikke anbringes i kiste eller føres til kapel, jf. sundhedslovens § 183.
7.1 Pligt til at foretage  

 ligsyn Det er sundhedslovens mening, at ligsyn skal foretages af den  

 læge, som efter sit kendskab til afdøde eller til den sygdomstilstand, som  

 måtte være gået forud for døden, har de bedste forudsætninger for at tage  

 stilling til, hvad der er den egentlige dødsårsag.
 Er dødsfald indtrådt under indlæggelse på sygehus eller  

 lignende institution, dvs. institution med fast lægepersonale, påhviler  

 pligten  

 til at foretage ligsyn en af de læger, der har deltaget i patientens  

 behandling, jf. sundhedslovens § 178, stk. 2.
 I andre tilfælde skal ligsyn foretages af afdødes sædvanlige  

 læge eller dennes stedfortræder, jf. sundhedslovens § 178, stk. 3, 1.  

 punktum.  

 Sædvanlige læge vil være afdødes alment praktiserende læge, eller anden læge,  

 som afdøde sædvanligvis har konsulteret.
 Pligten til at foretage ligsyn påhviler også afdødes sædvanlige  

 læge eller dennes stedfortræder, hvis personen bliver kørt til sygehus m.v.,  

 og  

 er død ved ankomsten.
 Det forudsættes, at dødsfaldet sker inden for en afstand af  

 15 km. fra sædvanlig læges praksis.
Er en person fundet død på bopælen og derefter transporteret  

 til sygehus, kan afdødes sædvanlige læge dog som udgangspunkt ikke påberåbe  

 sig  

 afstanden på  

 15 km.  

 fra lægens praksis som en begrænsning af pligten til at foretage ligsyn og  

 udstede  

 dødsattest, med mindre sygehuset ligger væsentligt uden for  

 15 km. - grænsen.
I en sådan situation  

 vil pligten til at foretage ligsyn påhvile sygehusets læger.
 Hvis afdødes sædvanlige læge og dennes stedfortræder har  

 gyldigt forfald, vil sygehusets læger være forpligtet til at foretage  

 ligsynet.
 En sygehuslæge kan udfylde dødsattestens side 1 og sende side 2  

 til afdødes sædvanlige læge til udfyldelse.
 Må undtagelsesvis en anden læge efter forholdene anses nærmere  

 til at foretage ligsynet, og finder denne at have tilstrækkeligt grundlag for  

 at tage stilling også til dødsmåde og dødsårsag, kan ligsynet dog foretages  

 af  

 denne læge, jf. sundhedslovens § 178, stk. 3, 2. punktum.
 Det må afgøres i den konkrete situation, hvilken læge, der er  

 forpligtet til at komme til stede til foretagelse af ligsyn, men det påhviler  

 enhver stedlig læge at komme til stede til foretagelse af ligsyn, hvis  

 afdødes  

 sædvanlige læge og dennes stedfortræder har gyldigt forfald, eller hvis  

 afdøde  

 ikke har nogen sædvanlig læge på dødsstedet.
 En alment praktiserende læge, der anmodes om at foretage  

 ligsyn, vil kunne henvise til vagtlægen, hvis dette er mere nærliggende.
En afgørelse af, om en læge har gyldigt forfald vil i nogle  

 tilfælde give sig selv, f.eks. ved bortrejse, fravær og sygdom.
I andre  

 tilfælde må det bero på en vurdering i det enkelte tilfælde.
I tvivlstilfælde  

 kan Sundhedsstyrelsen ved embedslægeinstitutionen i regionen forespørges.
 Den læge, der tilkaldes for at foretage ligsyn, skal komme til  

 stede uden unødigt ophold, dvs. så snart de nødvendige forudsætninger er til  

 stede.
 Loven pålægger ikke embedslæger en særlig pligt til at foretage  

 almindeligt ligsyn.
7.2 Berettiget til at  

 foretage ligsyn For at kunne foretage ligsyn, skal lægen have opnået tilladelse  

 til selvstændigt virke som læge, jf. lov om autorisation af sundhedspersoner  

 og  

 om sundhedsfaglig virksomhed (autorisationsloven), § 29, stk. 1. En læge, som  

 ikke har opnået tilladelse til selvstændigt virke, eller hvor denne er  

 bortfaldet  

 på grund af alder, jf. autorisationslovens § 14, kan dog virke i underordnede  

 stillinger på sygehus eller som amanuensis hos eller midlertidig  

 stedfortræder  

 for en alment praktiserende læge, jf. autorisationslovens § 29, stk. 2, og  

 kan  

 i denne egenskab foretage ligsyn og udfærdige dødsattest.
 En læge er udelukket fra at foretage ligsyn i de tilfælde, hvor  

 retslægeligt ligsyn er foreskrevet, jf. sundhedslovens § 180, samt i de  

 tilfælde, hvor lægen på grund af særligt tilknytningsforhold til afdøde er  

 afskåret fra at foretage ligsyn, jf. bekendtgørelse nr. 474 af 22. juni 1990  

 om  

 lægers adgang til at konstatere dødens indtræden, foretage ligsyn, udstede  

 dødsattest og foretage obduktion.
7.3 Ligsyn ved dødfødsel Efter sundhedslovens § 189, stk. 1, finder bestemmelserne i  

 lovens afsnit XIII, det vil sige bestemmelserne om bl.a. dødens konstatering,  

 ligsyn, indberetning til politiet og dødsattest,  

 tilsvarende anvendelse på børn, der efter  

 udgangen af 22. svangerskabsuge fødes uden at vise livstegn (dødfødte børn).
 Fostre, der kommer døde til verden inden udgangen af 22.  

 svangerskabsuge, anses for aborter, mens fostre, der kommer døde til verden  

 efter det nævnte tidspunkt, anses for dødfødte børn og indgår i  

 fødselsstatistikken.  

 Har fostret vist livstegn uden for moderens liv, betragtes det, uanset om det  

 er født før eller efter 22. svangerskabsuge, som levendefødt, således at de  

 almindelige  

 regler om ligsyn og dødsattest finder anvendelse, når livstegnene ophører.
 Der henvises til vejledning nr. 9623 af 31. august 2005 om  

 kriterier for levende- og dødfødsel m.v.
 For dødfødte børn forstås »afdødes sædvanlige læge« som den  

 læge, der bistod ved fødslen.
7.4 Ligsynets foretagelse Ved almindeligt ligsyn synes liget i afklædt tilstand, med  

 mindre lægen skønner, at dette ikke er nødvendigt, f.eks. ved forventet død.  

 Når det drejer sig om børn eller unge, bør liget dog altid synes i afklædt  

 tilstand.
 Ved ligsyn skal mindst 1 af følgende 3  

  

 dødstegn  

  

 være til stede:
 1)  

 	  

 Rigor mortis  

 (dødsstivhed).
 2)  

 	  

 Livores (ligpletter).
 3)  

 	  

 Cadaverositas  

 (forrådnelse).
 Ved dødfødte kan dødstegnet være maceratio, steril forrådnelse.
Ved ligsynet skal  

  

 dødsmåden  

  

 så vidt muligt søges opklaret.
Er der tale om anden dødsmåde end naturlig  

 død,  

 eller er lægen i tvivl om dødsmåden, skal dødsfaldet indberettes til  

 politiet,  

 jf. pkt. 9.
 Dødsmåder:
 1)  

 	  

 Naturlig død.
 2)  

 	  

 Ulykke.
 3)  

 	  

 Selvmord.
 4)  

 	  

 Drab/vold.
 5)  

 	  

 Uoplyst.
 Ved ligsynet skal så vidt muligt  

  

 dødsårsagen  

  

 , dvs. den lidelse eller hændelse, der startede den proces,  

 der førte til døden (den tilgrundliggende dødsårsag), klarlægges.
 Kan dødsårsagen ikke umiddelbart fastslås, udskydes udfyldelse  

 af dødsattesten, indtil supplerende oplysninger er indhentet.
8. Elektroniske implantater I forbindelse med udfærdigelse af dødsattest skal lægen være  

 opmærksom på, at nogle patienter har indopereret elektronisk implantat,  

 f.eks.  

 en pacemaker, der skal fjernes postmortelt.
9. Indberetning til politiet I visse tilfælde skal lægen afgive indberetning om dødsfaldet  

 til politiet, jf. sundhedslovens § 179.
 Indberetningspligten skal bl.a. sikre, at en mulig forbrydelse  

 bag dødsfaldet efterforskes, herunder at et muligt strafansvar for uagtsomt  

 manddrab forfølges.
 Opstår der i forbindelse med ligsynet usikkerhed med hensyn til  

 dødsmåden, skal lægen indberette dødsfaldet til politiet.
 Er der usikkerhed om dødsårsagen, men ikke tvivl om, at der er  

 tale om naturlig død, kræver dette i sig selv ikke indberetning til politiet.  

 Det kan dog efter omstændighederne være hensigtsmæssigt, at lægen rådfører  

 sig  

 med Sundhedsstyrelsen ved embedslægeinstitutionen i regionen om dødsattestens  

 udfærdigelse.
9.1 Hvilken læge har  

 indberetningspligt? Indberetningspligten påhviler den læge, herunder ambulancelæge,  

 der bliver tilkaldt i anledning af dødsfaldet.
Ved dødsfald på sygehus eller  

 lignende institution, er det den ledende læge, dvs. den læge, sædvanligvis  

 overlægen, der har ansvaret for afdelingen, hvor dødsfaldet er indtrådt.
Den  

 ansvarlige  

 læge skal sikre, at der foreligger instrukser om, hvem indberetningspligten  

 påhviler i tilfælde af dennes fravær.
Der er ikke i loven opstillet formkrav til indberetningen til  

 politiet.
En telefonisk indberetning til nærmeste politi er derfor  

 tilstrækkelig, men indberetningen skal foretages straks, hvilket vil sige  

 uden  

 unødigt ophold, når de nødvendige forudsætninger foreligger.
9.2 Dødsfald, der skal  

 indberettes til politiet I følgende tilfælde skal lægen indberette dødsfaldet til  

 politiet med henblik på eventuel iværksættelse af retslægeligt ligsyn og  

 eventuel retslægelig obduktion:
 1)  

 	  

 Når dødsfaldet  

 skyldes et strafbart forhold, selvmord eller ulykkestilfælde.
 2)  

 	  

 Når en person findes  

 død.
 Indberetning skal ske, både når en person findes død et uventet  

 sted, og når en person findes død i sin seng, selv om afdøde inden led af en  

 sygdom, der kan forklare dødens indtræden.
 Hvis afdødes sygdom ikke har medført indlæggelse på sygehus,  

 eller at plejepersonale er til stede på dødstidspunktet, skal der ske  

 indberetning til politiet.
Det er ikke en afgørende betingelse for, hvorvidt afdøde kan  

 betragtes som dødfunden eller ej, at der har været nogen til stede på  

 dødstidspunktet.
Har der været nogen til stede på dødsstedet, skal det med  

 fornøden sikkerhed kunne udelukkes, at en usædvanlig begivenhed har spillet  

 ind  

 ved dødens indtræden.
Den eller de pågældende, der har været til stede, må  

 over  

 for lægen kunne forklare de nærmere omstændigheder ved dødsfaldet og oplyse  

 om  

 eventuel forudgående sygdom.
Hvis disse betingelser er opfyldt, skal  

 dødsfaldet  

 ikke indberettes til politiet.
 3)  

 	  

 Når døden er indtrådt  

 pludseligt og ikke er forudset af lægelige grunde.
 En del tilfælde af denne art vil være undergivet  

 indberetningspligt efter et af de andre tilfælde.
 Indberetningspligten omfatter ikke pludselige dødsfald, hvor  

 afdøde har været under behandling for en sygdom, der kan forventes at medføre  

 pludselig død.
 Indberetning skal også ske ved uventet dødsfald indtruffet på  

 sygehus.
 4)  

 	  

 Når der er grund til  

 at antage, at dødsfaldet kan skyldes en erhvervssygdom, der er omfattet af  

 lov  

 om arbejdsskadesikring.
Indberetning skal ske, når det på grundlag af de foreliggende  

 omstændigheder ved dødsfaldet, pårørendes oplysninger og/eller lægens viden  

 om  

 afdødes tidligere arbejdsforhold må antages, at døden kan skyldes en  

 erhvervssygdom.
Mistanke om, at døden eventuelt kan skyldes en  

 erhvervssygdom,  

 medfører også pligt til indberetning.
 Der henvises til Arbejdsskadestyrelsen for så vidt angår  

 fortegnelse over erhvervssygdomme.
 5)  

 	  

 Når døden kan antages  

 at være en følge af fejl, forsømmelse eller ulykkelig hændelse i forbindelse  

 med behandling af eller forebyggelse af sygdom.
Indberetningspligten omfatter ikke alene de tilfælde, hvor  

 døden sker under behandlingen, herunder diagnostiske undersøgelser, bedøvelse  

 og lignende.
Også dødsfald, der sker efter behandlingens afslutning, skal  

 indberettes, hvis det må formodes, at der er årsagsforbindelse mellem  

 behandlingen eller forebyggelsen af sygdommen og dødens indtræden.
Ikke kun  

 aktiv behandling, men også undladelse af behandling af sygdom, kan medføre  

 pligt til indberetning, hvis denne undladelse kan være årsag til dødens  

 indtræden.
Der skal dog være konkrete omstændigheder, der tyder på, at  

 døden er en følge af fejl, forsømmelse eller ulykkelig hændelse.
Den  

 teoretiske  

 mulighed for, at der kan være begået  

 fejl eller forsømmelse i tilfælde, hvor dødens indtræden har sin  

 naturlige forklaring i  

 patientens  

 sygdom, medfører ikke indberetningspligt.
 6)  

 	  

 Når et dødsfald  

 forekommer i Kriminalforsorgens institutioner.
 Dødsfald i fængsler eller lignende institutioner falder oftest  

 ind under en af de øvrige bestemmelser om indberetning til politiet.  

 Bestemmelsen skal sikre, at der ikke kan rejses tvivl om indsattes dødsmåde  

 og  

 dødsårsag.
 7)  

 	  

 Når det i øvrigt ikke  

 med sikkerhed kan udelukkes, at dødsfaldet skyldes et strafbart forhold,  

 selvmord eller ulykkestilfælde, eller dødsfaldet af andre grunde skønnes at  

 kunne have politimæssig interesse.
Indberetning skal ske, selvom den umiddelbare dødsårsag ikke er  

 den skade, som ulykken forårsagede, men en mulig følge af denne.
Indberetning  

 skal derfor også ske i tilfælde, hvor en person, der har været udsat for en  

 ulykke, dør nogen tid efter af en sygdom, der kan være en følge af ulykken,  

 eller som ikke ville være opstået, hvis den pågældende ikke havde været udsat  

 for ulykken.
10. Retslægelige ligsyn I de tilfælde, hvor lægen indberetter et dødsfald til politiet,  

 iværksættes ifølge sundhedslovens § 180, stk. 1 retslægeligt ligsyn.
 Efter sundhedslovens § 181, stk. 1, foretages retslægeligt  

 ligsyn af politiet og en embedslæge i forening.
 Retslægeligt ligsyn kan dog i medfør af sundhedslovens § 180,  

 stk. 2, undlades i følgende tilfælde:
 1)  

 	  

 Ved dødsfald efter  

 ulykkestilfælde, såfremt døden først er indtrådt nogen tid efter ulykken, og  

 politiet  

 efter de tilvejebragte oplysninger finder det åbenbart, at dødsfaldet er uden  

 politimæssig interesse.
 2)  

 	  

 a) Når en person  

 findes død, b) når døden er indtrådt pludseligt og ikke er forudset af  

 lægelige  

 grunde, c) når døden kan være en følge af fejl, forsømmelse eller ulykkelig  

 hændelse i forbindelse med behandling eller forebyggelse af sygdom, og d) når  

 døden forekommer i Kriminalforsorgens institutioner, såfremt der mellem  

 politiet og embedslægen i de nævnte tilfælde er enighed om, at de  

 tilvejebragte  

 oplysninger gør det åbenbart, at der foreligger naturlig død.
 3)  

 	  

 Når indberetningen er  

 sket, fordi der er grund til at antage, at dødsfaldet kan skyldes en  

 erhvervssygdom,  

 der er omfattet af lovgivningen om arbejdsskadesikring, såfremt embedslægen  

 finder,  

 at de tilvejebragte oplysninger med tilstrækkelig sikkerhed har klarlagt  

 dødsårsagen.
 4)  

 	  

 Ved andre dødsfald,  

 der er kommet til politiets kundskab, og er antaget at kunne have  

 politimæssig  

 interesse, såfremt politiet efter en undersøgelse finder det åbenbart, at der  

 er tale om naturlig død.
10.1  

 Transplantationsindgreb Såfremt der skal foretages retslægeligt ligsyn, er det en  

 betingelse for at udtage transplantationsmateriale fra den afdøde, at  

 politiet  

 forinden har erklæret sig indforstået hermed, jf. sundhedslovens § 54, stk.  

 3.
 Ved ofre for trafikulykker må transplantationsindgreb dog kunne  

 gennemføres, såfremt politiet ikke på eget initiativ har nedlagt forbud  

 herimod, og betingelserne i øvrigt er opfyldt.
 Justitsministeriet har udstedt cirkulære af 21. november 1995  

 om foretagelse af retslægelige ligsyn og obduktioner m.v.
11. Dødsattest En dødsattest skal udstedes uden unødigt ophold, når de  

 nødvendige oplysninger foreligger.
Når ligsyn er afsluttet, skal lægen udstede dødsattest.
Er  

 dødsfaldet indberettet til politiet efter sundhedslovens § 179, må dødsattest  

 kun udstedes, hvis politiet meddeler, at indberetningen ikke giver anledning  

 til retslægeligt ligsyn.
 Er der foretaget retslægeligt ligsyn, udstedes dødsattesten af  

 den læge, der har deltaget heri, jf. sundhedslovens § 182, stk. 1.
 Lægen bør i forbindelse med udstedelse af dødsattest sikre sig,  

 at den fornødne identifikation medfølger afdøde.
 For at kunne udfylde dødsattesten forudsættes det, at lægen har  

 tilstrækkeligt grundlag for at tage stilling til dødsmåde og dødsårsag.
 Er den pågældende læge i tvivl om dødsmåden, skal dødsfaldet  

 indberettes til politiet.
Er lægen umiddelbart i tvivl om dødsårsagen, kan lægen afstå  

 fra at udfylde dødsattestens side 2 i forbindelse med ligsynet.
Attestens  

 side  

 2 udfyldes herefter, når de fornødne oplysninge er indhentet.
 Når papirversionen af dødsattestens side 1 (1a) er udfyldt og  

 underskrevet, udleveres den til den, der drager omsorg for begravelsen og  

 indsendes efterfølgende af begravelsesmyndigheden til Sundhedsstyrelsen.
Dødsattestens side 2 med oplysning om dødsmåde og dødsårsag bør  

 udfyldes af den læge, der har de bedste forudsætninger for at tage stilling  

 til  

 den tilgrundliggende dødsårsag, men kan udfyldes af andre læger.
Den  

 elektroniske version af dødsattestens side 1 og 2 indberettes direkte til  

 Sundhedsstyrelsen.
 I bekendtgørelse nr. 1046 af 20. oktober 2006 er der fastsat  

 bestemmelser om udfærdigelse og indsendelse af dødsattester, jf.  

 Sundhedsstyrelsens vejledning af 1. december 2006 om udfyldelse og  

 indberetning  

 af dødsattester.
11.1 Inhabilitet I bekendtgørelse nr. 474 af 22. juni 1990 om lægers adgang til  

 at konstatere dødens indtræden, foretage ligsyn, udstede dødsattest og  

 foretage  

 obduktion er det i § 1 fastsat, at en læge ikke må konstatere dødens  

 indtræden,  

 foretage ligsyn, obduktion eller udstede dødsattest, når den afdøde 1)  

 	  

 var lægens nuværende  

 eller tidligere ægtefælle, registrerede partner, beslægtede eller besvogrede  

 i  

 op- eller nedstigende linie eller i sidelinien, så nær som søskendebørn, 2)  

 	  

 var lægens samlever,  

 stedbarn eller plejebarn, 3)  

 	  

 på dødstidspunktet  

 tilhørte lægens husstand, eller når lægen i øvrigt havde et særligt  

 tilknytningsforhold  

 til afdøde.
 Såfremt lægen er i tvivl, om han er berettiget til at foretage  

 ligsyn og udstede dødsattest, bør han søge vejledning hos Sundhedsstyrelsen  

 ved  

 embedslægeinstitutionen i regionen.
 Har en læge udstedt en dødsattest i strid med § 1 i nævnte  

 bekendtgørelse, udsteder embedslægen, hvis det er muligt, en ny dødsattest,  

 som  

 træder i stedet for den først udstedte, jf. bekendtgørelsens § 2.
 Overtrædelse af bekendtgørelsens regler om inhabilitet straffes  

 med bøde, medmindre højere straf er forskyldt efter anden lovgivning, jf.  

 bekendtgørelsens § 3.
 12. Begravelse m.v.
 I begravelsesloven, lov nr. 346 af 26. juni 1975, er der  

 bestemmelser om begravelse og ligbrænding.
 Liget må ikke begraves, brændes eller føres ud af landet,  

 førend dødsattest er udstedt, jf. sundhedslovens § 182, stk. 2.
 Er dødsattesten udfærdiget efter retslægeligt ligsyn, skal  

 papirversionen af dødsattestens side 1(1a) være forsynet med politiets  

 påtegning om, at der intet er til hinder for, at liget begraves, brændes  

 eller  

 føres ud af landet.
 12.1 Frister m.v.
 Efter bekendtgørelse nr. 593 af 1. december 1975 om begravelse  

 og ligbrænding § 14 skal jordfæstelse eller ligbrænding, hvis kortere frist  

 ikke er foreskrevet i sundhedslovgivningen, ske senest 8 dage efter  

 dødsfaldet  

 (dødsdagen medregnet). Bestyrelsen for kirkegården eller krematoriet kan dog  

 med tilslutning fra embedslægen tillade forlængelse af denne frist, når  

 forholdene taler derfor.
Det er kirkegårdsbestyrelserne eller krematoriebestyrelserne,  

 der meddeler dispensation fra den gældende frist.
En sådan dispensation kan  

 også gives som en stående tilladelse.
Det må dog være en forudsætning herfor,  

 at den afdøde person opbevares i et lokale med en rumtemperatur på ikke over  

 4  

 grader Celsius indtil kort tid forud for begravelsen eller ligbrændingen.
Ifølge bekendtgørelsens § 2, stk. 1, skal anmodning om  

 begravelse eller ligbrænding fremsættes over for begravelsesmyndigheden  

 (sognepræsten på afdødes bopælssted eller - hvis afdøde ikke havde bopæl her  

 i  

 landet - sognepræsten på dødsstedet) snarest muligt efter dødsfaldet enten  

 ved  

 personlig eller skriftlig henvendelse.
Blanket: Dødsanmeldelse og  

 anmodning om  

 begravelse/ligbrænding udleveres af den dødsattestudstedende læge  

 sammen med  

 dødsattestens side 1 (1a) til den, der drager omsorg for afdødes begravelse.  

 Blanketten kan også udleveres af begravelsesmyndigheden.
Vedrører  

 dødsattesten  

 et dødfødt barn, udleveres tillige anmeldelse af dødfødsel.
13. Overførsel af lig til udlandet 13.1 Ligpas Ønskes et lig overført til udlandet, skal der, efter at  

 dødsfaldet er anmeldt til begravelsesmyndigheden, rettes henvendelse til  

 Sundhedsstyrelsen ved embedslægeinstitutionen i regionen om udstedelse af et  

 ligpas, som skal følge liget under transporten, jf.
Indenrigsministeriets  

 bekendtgørelse  

 nr. 152 af 14. april 1983 om behandling af lig.
13.2 Udskrift af dødsattesten Ved anmodning om udstedelse af ligpas skal bl.a. følge en  

 udskrift af oplysninger fra dødsattesten.
Udskriften sker i form af en  

 udskrift  

 af side 1 og side 2 fra den elektronisk indberettede dødsattest.
Der skal på  

 udskriften af dødsattesten være påført oplysninger om, at den afdøde ikke har  

 lidt af smitsom sygdom.
Såfremt den afdøde ved døden led af en smitsom  

 sygdom,  

 skal oplysning om sygdommen anføres på udskriften af dødsattesten.
Udskriften  

 skal være signeret af den læge, der har påført oplysningerne om smitsom  

 sygdom.  

 En papirudskrift af dødsattesten skal udleveres i lukket kuvert.  

 Oplysningerne  

 fra udskriften skal af  

 embedslægeinstitutionen  

 overføres til ligpasset, jf. cirkulære af 26. september 1983 om transport af  

 lig til og fra udlandet.
14. Retslægelig obduktion I sundhedslovens §§ 184, 185 og 186 er fastsat regler om,  

 hvornår retslægelig obduktion skal finde sted samt de nærmere omstændigheder  

 i  

 forbindelse hermed, herunder eventuel domstolsprøvelse af beslutningen om  

 retslægelig obduktion.
 Der henvises til Justitsministeriets cirkulære af 21. november  

 1995 om foretagelse af retslægelige ligsyn og obduktioner m.v.
 Det er politiet, der træffer bestemmelse om retslægelig  

 obduktion, jf. sundhedslovens § 185, stk.1.
De retslægelige obduktioner skal ikke forveksles med de  

 obduktioner, der i henhold til sundhedslovens § 187 foretages i  

 lægevidenskabeligt øjemed.
Der henvises til Sundhedsstyrelsens vejledning nr.  

 100 af 7. december 2006 om samtykke til lægevidenskabelige obduktioner  

 (hospitalsobduktioner).
15. Militært personel Ligsyn i forbindelse med dødsfald indtruffet under aftjening af  

 militær værnepligt foretages efter de almindelige regler.
 Henhører efterforskning i forbindelse med dødsfaldet under  

 militær påtalemyndighed, træder forsvarets auditørpersonel i stedet for  

 politiet ved foretagelse af retslægeligt ligsyn og retslægelig obduktion, jf.  

 sundhedslovens § 190, stk. 3.
16. Tavshedspligt Som udgangspunkt må en sundhedsperson ikke meddele oplysninger  

 fra dødsattesten vedrørende dødsårsag m.v., jf. sundhedslovens § 40, stk.1,  

 hvorefter en patient som udgangspunkt har krav på, at sundhedspersoner  

 iagttager tavshed om, hvad de under udøvelsen af deres erhverv erfarer eller  

 får formodning om angående helbredsforhold, øvrige rent private forhold og  

 andre fortrolige oplysninger.
16.1 Videregivelse af  

 helbredsoplysninger til pårørende vedrørende afdøde patienter En sundhedsperson kan dog i medfør af sundhedslovens § 45  

 videregive oplysninger om en afdød patients sygdomsforløb, dødsårsag og  

 dødsmåde til afdødes nærmeste pårørende, såfremt det ikke må antages at  

 stride  

 mod afdødes ønske, og hensynet til afdøde eller andre private interesser ikke  

 taler afgørende herimod.
Der kan endvidere på baggrund af en konkret  

 vurdering  

 videregives oplysninger til afdødes nærmeste pårørende efter reglen i  

 sundhedslovens § 43, stk. 2, nr. 2, hvis videregivelsen er nødvendig for  

 berettiget varetagelse af en åbenbar almen interesse eller af væsentlige  

 hensyn  

 til patienten, sundhedspersonen eller andre.
Bestemmelsen i § 43, stk. 2, nr.  

 2  

 vedrører oplysninger om patientens helbredsforhold, øvrige rent private  

 forhold  

 og andre fortrolige oplysninger.
De hensyn, der kan begrunde videregivelse  

 efter § 43, stk. 2, nr. 2 skal klart overstige hensynet til patientens ret  

 til  

 fortrolighed.
Adgang til oplysningerne kan eventuelt ske i form af aktindsigt  

 i  

 relevante oplysninger i patientjournalen.
16.2  

 Forsikringsselskabers adgang til oplysninger om afdøde I forbindelse med et dødsfald er det ofte tilfældet, at et  

 forsikringsselskab eller en pensionskasse skal udbetale et beløb til den  

 afdødes efterladte eller arvinger, dvs. den eller de berettigede til  

 udbetalingen.  

 Hvis det er en livsforsikring, må forsikringsselskabet undersøge, hvad  

 vedkommende er død af, og ved en ulykkesforsikring kan der være brug for at  

 vide, hvordan dødsfaldet er sket.
Der kan også være behov for oplysninger om  

 helbredsforhold i øvrigt for en nærmere angiven periode.
16.2.1 Den berettigede  

 til forsikringsydelsen Forsikringsaftaleloven, jf. bekendtgørelse nr. 999 af 5.  

 oktober 2006 af lov om forsikringsaftaler § 22, der hører under  

 justitsministeriets ressort, gælder i alle former for forsikring.
Efter denne  

 bestemmelse  

 skal den sikrede (berettigede), hvis pågældende rejser krav mod selskabet,  

 give  

 selskabet alle ham tilgængelige oplysninger om forhold, som kan være af  

 betydning for bedømmelsen af forsikringsbegivenheden, for fastsættelsen af  

 det  

 beløb, selskabet skal yde, eller for de dækningskrav, selskabet måtte have  

 mod  

 andre.
Tilstedeværelsen af de fornødne oplysninger er således efter  

 forsikringsaftaleloven af afgørende betydning for, at der kan ske udbetaling  

 af  

 forsikringsydelsen.
Bestemmelsen i § 22 indebærer, at den berettigede skal  

 stille de oplysninger til rådighed for forsikringsselskabet, som pågældende  

 selv har mulighed for at få, f.eks. gennem aktindsigt eller sundhedslovens §  

 45  

 eller § 43, stk. 2, nr. 2.
Den, der anmelder kravet til forsikringsselskabet (den  

 berettigede) kan også, hvis forsikringsselskabet ønsker nærmere oplysninger  

 om  

 forsikringsbegivenheden, f.eks. i form af dødsattest, samtidig eller senere  

 give samtykke til, at oplysningerne videregives til forsikringsselskabet.
Der  

 skal være tale om oplysninger, der er af betydning for  

 forsikringsforholdet/forsikringsbegivenheden,  

 og det fornødne konkretiserede samtykke til videregivelsen af disse  

 oplysninger  

 skal foreligge.
 Forsikringsselskabet må på baggrund af forsikringsaftalen forklare,  

 hvilke oplysninger, der er fornødne til bedømmelse af forsikringsforholdet og  

 fastsættelse af forsikringens størrelse.
Hvis den berettigede ikke giver forsikringsselskabet de  

 oplysninger, der er brug for, eller i øvrigt ikke giver samtykke til, at  

 forsikringsselskabet må se dødsattesten, kan der ikke gives  

 forsikringsselskabet  

 adgang til attestens oplysninger.
Forsikringsselskabet må på det foreliggende  

 grundlag tage stilling til, om forsikringen skal udbetales eller ikke.
I  

 henhold til forsikringsaftalelovens § 24 kan forsikringsydelsen først kræves  

 betalt 14 dage efter, at selskabet har været i stand til at indhente de  

 fornødne oplysninger til bedømmelse af forsikringsbegivenheden og  

 fastsættelse  

 af forsikringsydelsens størrelse.
En videregivelse af oplysninger i medfør af  

 forsikringsaftalelovens § 22 er ikke i strid med sundhedslovens § 40, stk.1,  

 om  

 sundhedspersoners tavshedspligt.
Videregivelsen må anses for berettiget, da  

 der  

 er tale om varetagelse af andres tarv, nemlig den berettigedes interesse i  

 forsikringsydelsen.
 Der består derimod ikke efter ordlyden af § 22 en pligt for  

 lægerne, Sundhedsstyrelsen ved embedslægeinstitutionen i regionen, eller  

 politiet til at udlevere dødsattesten til forsikringsselskabet uden samtykke  

 fra den berettigede.
16.3 Retslægelige  

 dødsattester Afgørelsen af, om en begæring om aktindsigt i en dødsattest udstedt  

 efter retslægeligt ligsyn eller i retslægelige obduktionserklæringer m.v.  

 skal  

 imødekommes, tilkommer politidirektøren.
Hvis der således fra afdødes pårørende anmodes om oplysninger  

 fra en retslægelig dødsattest, side 2, om dødsmåde og dødsårsag, skal  

 Sundhedsstyrelsen ved embedslægeinstitutionen i regionen kontakte politiet  

 for  

 at få oplyst, om politiet finder, at der er noget til hinder for en eventuel  

 udlevering af de ønskede oplysninger.
Hvis politiet ikke har indvendinger mod  

 en udlevering, bør de omhandlede oplysninger udleveres til afdødes pårørende,  

 eventuelt i form af aktindsigt.
 16.4 Anden lovgivning  

 m.v.
 Der kan endvidere efter anden lovgivning være pålagt en pligt  

 til at videregive oplysninger fra dødsattesten.
Også i andre typer af sager kan der foreligge en retlig  

 interesse, offentlig eller privat, der overstiger hensynet til, at der ikke  

 sker videregivelse.
Der kan f.eks. være tale om at vurdere en arveladers  

 mentale tilstand i relation til gyldigheden af en testamentarisk disposition.
17. Ikrafttræden Vejledningen har virkning fra 1. januar 2007.
