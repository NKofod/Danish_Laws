Betænkning afgivet af Boligudvalget den  

 9. december 1999 Betænkning over Forslag til lov om ændring af lov om  

 almene boliger samt støttede private andelsboliger m.v., lov om  

 boligbyggeri og lov om byfornyelse.
 Udvalget har behandlet lovforslaget i et møde og  

 har herunder stillet spørgsmål til by- og boligministeren, som  

 denne har besvaret skriftligt.
 Endvidere er der modtaget en skriftlig henvendelse fra  

 Boligselskabernes Landsforening.
 Der er af by- og boligministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres,  

 Enhedslistens og Kristeligt Folkepartis medlemmer af udvalget) lovforslaget  

 til vedtagelse med de stillede ændringsforslag.
 Et mindretal inden for flertallet (Enhedslistens medlem af  

 udvalget) støtter lovforslaget, men vil dog fortsat arbejde for, at  

 det frigjorte beløb ved omprioritering skal gå til lejerne til  

 huslejenedsættelse bl.a. i de afdelinger, der ikke kom med ved  

 byudvalgets indsats.
 Et mindretal (Venstres, Det Konservative  

 Folkepartis og Frihed 2000 s medlemmer af udvalget) indstiller lovforslaget  

 til forkastelse ved 3. behandling.
 Et andet mindretal (Dansk Folkepartis medlem af  

 udvalget) indstiller lovforslaget til forkastelse, men vil stemme for  

 de stillede ændringsforslag.
Ændringsforslag Af	by- og boligministeren, tiltrådt af  et flertal  

 (S, SF, DF, CD, RV, EL og KRF):
Til titlen 1) Efter »lov om boligbyggeri« indsættes: », lov om  

 andelsboligforeninger og andre boligfællesskaber«.
Til § 1 2) I den under nr. 12 foreslåede § 149 c  

 indsættes efter »Bestemmelserne i«: »§ 103, samt regler udstedt herom i medfør af  

 § 113, «.
Ny paragraf 3) Efter § 2 indsættes som ny paragraf:
»§ 01 I lov om andelsboligforeninger og andre  

 boligfællesskaber, jf. lovbekendtgørelse nr. 164 af 9. marts  

 1998, foretages følgende ændring:
Bemærkninger Til nr. 1 og 3 Som en konsekvens af den foreslåede samling af  

 konverteringsbestemmelserne for det støttede private  

 andelsboligbyggeri, jf. § 1, nr. 16, er det nødvendigt i  

 andelsboliglovens § 5, stk. 8,  at foretage henvisning til lov om almene  

 boliger samt støttede private andelsboliger m.v., således at  

 prisfastsættelsesreglen i § 5, stk. 8, også kan finde anvendelse  

 for fremtidige konverteringer efter § 179 a i denne lov.
Til nr. 2 Med ændringsforslaget præciseres, at de  

 alternative boliger til unge bliver omfattet af bestemmelsen i lov om almene  

 boliger, § 103. Dette indebærer, at by- og boligministeren kan  

 træffe bestemmelse om regulering af bygge- og anlægsvirksomheden,  

 herunder fastsætte tidsfrister for påbegyndelse og  

 gennemførelse af byggeriet.
 Lissa Mathiasen (S) nfmd.  

  Niels Bloch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  

  Flemming Kofod-Svendsen (KRF) fmd.
