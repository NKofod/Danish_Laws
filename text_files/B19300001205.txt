 Veterinærfysikatet.
§ 1 Veterinærfysikatet er bemyndiget til at lede Bekæmpelsen af Mund- og  

 Klovesyge og til ved Begyndelsen af en Epizooti og under særlige Forhold at  

 overtage Tilsynet med de angrebne Besætninger.
Tilsynet § 2 1. Det offentlige Tilsyn i Anledning af Mund- og  

 Klovesyge omfatter samtlige på Ejendommen værende Husdyr.
 2. Dyrlægen eventuelt Politimesteren skal gøre den  

 paagældende Ejer eller den, der paa hans Vegne fører Tilsyn med Ejendommen,  

 bekendt med de Forpligtelser, der i Anledning af Sygdommen paahviler ham.
 Tavle om Afspærring .
§ 3 Inden Dyrlægen ved sit første Besøg forlader den smittede Ejendom, skal  

 han ved alle Indgangene til denne og paa alle Ejendommens Kvæg- og  

 Svinestalddøre anbringe en Tavle af Pap, hvorpaa er trykt:»Mund- og  

 Klovesyge.
Adgang forbudt.
Politiet.« Bogstaverne skal være mindst 8 cm  

 høje.
Disse Tavler maa først fjernes, naar det offentlige Tilsyn med  

 Ejendommen er hævet, jfr. § 16.
 Hestenes Anvendelse.
§ 4 1. Det forbydes at fjerne noget af de under offentligt  

 Tilsyn stillede Dyr fra Ejendommen uden særlig Tilladelse fra  

 Veterinærpolitiet.
Dog skal det være Ejeren tilladt at bruge sine Heste  

 udenfor Ejendommens græser, naar de paa Ejendommen holdes strengt afsondrede  

 fra de klovbærende Dyr.
For saa vidt Hestene har være udsat for for Smitte  

 ved Gødning fra klovbærende Dyr, skal de, forinden de bruges udenfor  

 Ejendommen, omhyggeligt renses og paa de besudlede Legemsdele afvadskes med  

 en 1 pCt.-holdig Opløsning af Natronhydrat.
Hestene maa ikke indsættes i  

 fremmed Stald.
2. Heste fra angrebne Ejendomme må ikke udlaanes til  

 Brug andetsteds eller bruges til Kørsel af Mælk fra sunde Besætninger.
Naar  

 Desinfektionen, jfr. § 14, er fuldført, kan Veterinærpolitiet dog give  

 Tilladelse hertil samt til at bortbringe til andre Ejendomme solgte Heste,  

 efter at de er omhyggeligt afvasket med en 1 pCt.-holdig Opløsning af  

 Natronhydrat og deres Hove rensede og tjærede.
Hingste, der er opstaldede paa  

 den smittede Ejendom maa ikke benyttes til Bedækning af fremmede Hopper, og  

 Hopper fra Ejendommen maa ikke føres til Bedækning andetsteds.
 3. Intet til Ejendommen hørende Køretøj maa benyttes  

 udenfor Ejendommen, medmindre det forinden er omhyggeligt renset for al  

 vedhængende Gødning og anden Urenhed.
 4. Gaardspladsen samt Stalden og dennes Omgivelser  

 skal holdes omhyggeligt rene.
Dyrenes Anbringelse paa Stald og Græs § 5 1. De af Sygdommen angrebne Dyr saavel som de, der har  

 været udsat for Smitte, skal holdes i Stald.
 2. Det kan dog tillades, at de til Besætningen hørende  

 Dyr, som ikke har været udsat for Smitte, f.Eks. fordi de har gaaet paa  

 særskilte Græsmarker, forbliver paa Græs, naar de holdes tøjrede eller  

 bevogtes saaledes, at de ikke kan komme paa Naboens Marker eller paa alfar  

 Vej, og naar de tilses af Personer, der ikke kommer i Berøring med syge Dyr.
3. Angribes Kreaturer, der henstaar paa græsmarker,  

 der ligger ved Ejendommen, skal de tages paa Stald.
Politimesteren kan dog,  

 saafremt det skønnes umuligt for Ejeren at fremskaffe Staldfoder, og saafremt  

 marken, hvorpaa Dyrene henstaar er adskilt fra Naboernes græssende Kvæg ved  

 omliggende Skove, Kornmarker eller andre mindst 500 m brede Arealer, efter  

 forud at have indhentet Veterinærfysikatets Billigelse meddele Tilladelse  

 til, at Dyrene forbliver paa Græs.
 4. Angribes Kreaturer, der henstaar paa et  

 Græsningsareal, som ikke staar i umiddelbar Forbindelse med Ejendommens  

 Marker, kan Politimesteren med Tilslutning af Veterinærfysikatet tillade, at  

 Kreaturene forbliver paa Græs, dog kun under Forudsætning af, at Dyrene  

 holdes forsvarligt tøjrede eller indhegnede, og at der ikke paa umiddelbart  

 tilstødende Parceller (Indhegninger) forefindes Kvæg, herunder Ungkvæg og  

 Kalve, der ikke er eller i det sidste halve Aar har været angrebne af Mund-  

 og Klovesyge.
5. Forefindes saadanne Dyr paa Naboparcellerne, og en  

 eventuel Transport af de syge Dyr til Hjemmet frembyder Fare for  

 Smittespredning, f.Eks. ved Passage gennem andre Græsningsarealer eller  

 gennem Landsbyer, eller er Ejerens øvrige i Stald henstaaende Dyr raske,  

 eller er Ejerens Ejendom beliggende i en sammenbygget Landsby, skal Sagen  

 straks telefonisk indberettes til Veterinærfysikatet.
Giver dette Tilladelse  

 til, at de syge Dyr forbliver paa Græs, skal der uopholdelig drages Omsorg  

 for enten, at dyrene bliver tøjrede, eller at dobbelt Hegn med 4 m Mellemrum  

 anbringes saaledes, at Dyrene ikke kan komme i Berøring med Dyr paa  

 Naboparcellerne eller faa Lejlighed til at drikke af Grøfter eller Vandløb,  

 hvortil andre Kreaturer har Adgang.
6. Forefindes der Kreaturer paa en græsningsareal, der  

 grænser umiddelbart op til et andet, i hvilket forefindes Dyr, der er  

 angrebne af Mund- og Klovesyge, skal Politimesteren give vedkommende Ejer et  

 Tilhold om ikke at bortføre noget Dyr, medmindre hans Tilladelse dertil  

 foreligger.
Saadan Tilladelse maa kun meddeles med Veterinærfysikatets  

 Tilslutning.
Veterinærfysikatet kan paabyde, at Kreaturer, der henstaar under  

 nævnte Forhold, uden Udgift for Ejeren skal behandles med Immunserum.
Det  

 paahviler dog Ejeren at stille den fornødne Medhjælp til Raadighed ved  

 Dyrenes Behandling.
 7. Ved de første Udbrud af Mund- og Klovesyge blandt  

 de hidtil sunde Kvægbestande paa et større sammenhængende Græsningsareal skal  

 Politimesteren uopholdelig forbyde Bortførsel af derværende klovbærende  

 Husdyr og sætte sig i Forbindelse med henholdsvis Veterinærfysikatet eller  

 med Veterinærinspektør Niendahl, Kolding, der da tager Bestemmelse om, hvilke  

 Foranstaltninger der skal træffes.
8. Henstaar der syge Dyr paa Græs i Indhegninger, skal  

 Politimesteren drage Omsorg for, at der anbringes Skilte (Plakater) af  

 sædvanlig Art med Paaskrift »Mund- og Klovesyge.
Adgang forbudt«,  

 ligesom han i gørligt Omfang skal forbyde al Færdsel ad Veje, der fører  

 gennem Græsgange eller umiddelbart forbi Indhegninger, hvor sygt Kvæg er  

 løsgaaende.
 9. Det paahviler Veterinærpolitiet at paase, at Hegn  

 og Tøjr er i forsvarlig Tilstand,og i fornødent Fald at beordre en  

 øjeblikkelig Udbedring.
 10. Naar Sygdommen paa en Ejendom er hævet, saa at  

 Desinfektionen, jfr. § 14, af Stalden kan foretages, kan Politimesteren  

 tillade, at Besætningen sættes paa Græs, før Stalddesinfektionen udføres.  

 Forinden skal dog Dyrenes Klove omhyggeligt renses og Klovene samt  

 Klovspalterne indsmøres med Tjære, og Dyrene afvaskes omhyggeligt over hele  

 Kroppen med en 1 pCt.-holdig Opløsning af Natronhydrat.
11. Fjerkræ skal holdes indespærret saaledes, at det  

 ikke kan komme i Staldene, i Foderloen eller i Berøring med Gødning eller  

 andet Affald fra klovbærende Dyr eller komme ind paa Naboejendomme.
Duer skal  

 holdes indelukkede eller slagtes.
12. Gaardens Hunde skal holdes bundne og Katte skal,  

 da de let angribes af Sygdommen, dræbes eller indespærres fjernt fra  

 Kostalden.
For saa vidt der paa Ejendomme findes Rotter, kan Veterinærfysikus  

 efter Dyrlægens Indstilling paabyde Anvendelsen af hurtig dræbende  

 Rottemidler (Giftstoffer) paa offentlig Bekostning.
Disse Midler skal  

 anvendes snarest muligt og i hvert Fald forinden Desinfektionens  

 Paabegyndelse.
Adgang til Ejendommen § 6 1. Ejendommens Porte skal holdes lukkede, eventuelt  

 ved en Bom.
Ved Indkørselen skal anbringes en stor Balje med en 1 pCt.-holdig  

 Opløsning af Natronhydrat, der daglig skal fornys, og i hvilken alle  

 Personer, der forlader Ejendommen, skal afskylle deres Fodtøj.
2. Ejeren skal drage Omsorg for, at uvedkommende  

 Personer og særlig saadanne, der ifølge deres Erhverv stadig kommer i  

 Berøring med klovbærende Dyr, f.Eks.
Slagtere, Kreaturhandlere og  

 Kontrolassistenter, ikke faar Adgang til Ejendommen.
Hvis saadanne Personer  

 har været paa Ejendommen efter Sygdommens Udbrud, skal Politiet drage Omsorg  

 for, at de omhyggeligt sæbevadsker Hoved og Hænder, og at deres Klæder,  

 derunder Strømper og Fodtøj, desinficeres.
Fremmede klovbærende Husdyr,  

 fremmede Vogne og Biler maa ikke komme i Gaarden, og fremmede Heste maa ikke  

 indstaldes der.
Dog kan Opstaldning af fremmede Heste tillades, saafremt der  

 paa Ejendommen matte forefindes en fra Avlsgaarden fuldstændig isoleret  

 Stald.
Gaardens Folk maa dog ikke medvirke ved Fra- og Forspænding af  

 Hestene.
Udenfor Ejendommen skal anbringes en kasse til Postsager, saaledes  

 at Postbudet kun betræder Boligen, naar Postsager skal afgives personligt.
 Ophold paa Ejendommen.
3. Det er, saalænge Desinfektionen ikke er foretaget,  

 forbudt enhver Person, der opholder sig paa Ejendommen, at forlade denne  

 undtagen i Tilfælde, hvor det er absolut nødvendigt, og da først efter  

 fuldstændig Omklædning og efter at have skiftet Strømper og Fodtøj.
Det er  

 forbudt Børn, der bor paa den smittede Ejendom, eller som uden for denne bor  

 sammen med Personer, der er beskæftigede paa den, at søge Skole og at deltage  

 i Konfirmationsforberedelse eller anden fælles Undervisning.
Det kan af  

 Veterinærpolitiet forlanges, at Personer, der har hjemme paa den smittede  

 Ejendom, men har Beskæftigelse uden for denne, særlig hvis de ved deres  

 Beskæftigelse kommer i Berøring med klovbærende Husdyr eller med  

 Kreaturejere, midlertidig skal fraflytte Ejendommen, hvis de vil fortsætte  

 deres beskæftigelse.
Personer, er har Arbejde paa den smittede Ejendom, men  

 har deres Hjem andetsteds, skal saa vidt muligt forblive paa Ejendommen, til  

 Sygdommen er ophørt.
Kan dette ikke lade sig gøre, skal de, inden de forlader  

 Ejendommen, omhyggeligt sæbevaske hoved og Hænder og foretage Omklædning samt  

 skifte Strømper og Fodtøj.
Det er dem saavel som enhver paa Ejendommen boende  

 Person forbudt at deltage i Møder og Forsamlinger af enhver Art, herunder  

 ogsaa Kirkegang.
Efter at have forladt Ejendommen skal de begive sig direkte  

 til deres Hjem og maa ikke aflægge Besøg paa Gaarde eller i Huse, hvor der  

 forefindes klovbærende Husdyr.
For saa vidt de nævnte Personer ikke maatte  

 være i Besiddelse af det til Omklædning fornødne Tøj, paahviler det  

 Kreaturejeren at skaffe saadant.
Ingen af folkene paa Gaarden maa komme til  

 fremmede Husdyr, og en Person, der bor paa den smittede Ejendom, maa ikke  

 fungere som Mælkekører af fremmed Mælk.
 4. Samtlige disse Bestemmelser er gældende, indtil  

 Desinfektionen er afsluttet, dog er det, saa længe Ejendommen henstaar under  

 offentligt Tilsyn, forbudt at give uvedkommende Personer Adgang til denne.
 5. For saa vidt nogen af de paa den smittede Ejendom  

 beskæftigede Personer selv har klovbærende Husdyr uden for denne, skal  

 Politimesteren give vedkommende et Tilhold i Overensstemmelse med § 18,  

 Stykke 1.
Kalkning 6. De Steder, hvor de syge Dyr staar, skal holdes saa  

 rene som muligt.
Et bredt Bælte saavel udenfor som indenfor samtlige  

 Stalddøre og foran Indkørselen til Ejendommen skal daglig paahældes en 1  

 pCt.-holdige Opløsning af Natronhydrat tilsat 5 pCt. læsket Kalk.
Det samme  

 skal daglig ske med Grebningen efter Rensningen.
I de Stalde, hvori der  

 findes syge Dyr, maa der ikke komme andre af Gaardens Folk end de, der er  

 nødvendige til Dyrenes Pasning, og disses Navne skal anføres i Dyrlægens  

 Indberetning.
 7. Stalddørene skal holdes lukkede, og for saa vidt  

 der forefindes Vinduer i Stalden, som holdes aabne, skal Ejeren forsyne disse  

 med tætmasket Staaltraadsnet, saaledes at Fugle ikke kan faa Adgang til  

 Stalden.
Malkning 8. De, der røgter eller malker de syge Dyr, eller som  

 fører Tilsyn med Dyrenes Pasning, skal skifte Klæder eller iføre sig  

 Overtrækstøj og skifte Strømper og Fodtøj, før de gaar ind i Stalden, og  

 Malkepersonalet skal tillige bruge Hætte eller Hovedklæde under Malkningen.  

 Omklædningen skal foregaa i et Lokale nær Stalden, hvor der findes  

 Vaskeindretning og Desinfektionsmidler,og de Paagældende skal passe paa, at  

 det Tøj, der bruges i Stalden, ikke kommer i Berøring med det, der bruges  

 udenfor.
Naar Staldtøjet er aftaget, skal Hænderne grundigt sæbevaskes.  

 Dyrlægen skal drage Omsorg for at faa ordnet de Forhold, der vedrører  

 Omklædning og Rensning af Staldpersonalet samt Vaskningen af dettes  

 smittefarlige Tøj, paa den mest praktiske og betryggende Maade.
Det paahviler  

 Kreaturejeren at skaffe det fornødne tøj til Omklædning, hvis Staldpersonalet  

 ikke maatte have saadant.
Dyrlægen skal tilraade, at de syge Dyrs Patter før  

 Malkningen afvaskes med lunkent Vand, svagt Sæbevand eller Sprit.
Stærkt  

 lugtende Salver maa ikke benyttes til Behandling af Pattesaar.
Fraflytning 9. Ejeren skal, saafremt nogen af Folkene flytte fra  

 Gaarden, medens Besætningen staar under offentligt Tilsyn, anmelde dette til  

 Politimesteren og drage Omsorg for, at vedkommendes Arbejdstøj desinficeres.  

 For de Genstandes Vedkommende, der kan taale det, skal denne Desinfektion ske  

 ved Kogning.
Politimesteren skal søge oplyst, hvortil Folkene flytter, og  

 sørge for, at de paagældende Kreaturejere underrettes om, at Folkene kommer  

 fra en Mund- og Klovesyge angrebet Ejendom.
Han skal endvidere, hvis der  

 blandt de flyttende Folk findes Personer, der har været beskæftiget med  

 Kvæget eller Svinene, give disse Personer et Tilhold om i de første 8 Dage  

 ikke at komme i nogen Kreaturstald eller i Berøring med klovbærende Husdyr  

 samt drage Omsorg for, at Ejerne af de Besætninger, ved hvilke nævnte  

 Personer fremtidig bliver beskæftigede, faar et Politihold i Overensstemmelse  

 med § 18, Stykke 5.
Podning og Serumbehandling § 7 For at fremskynde Sygdommens Forløb inden for en smittet Besætning er  

 Veterinærfysikatet berettiget til uden Udgift for vedkommende Ejer at lade  

 foretage Podning og Serumbehandling af alle Dyr i Besætningen.
Det paahviler  

 Ejeren at stille den fornødne Medhjælp til Rådighed ved Dyrenes Behandling.
Mælk og Fløde § 8 1. Mælk og Fløde maa ikke uden særlig Tilladelse fra  

 Landbrugsministeriet føres bort fra den smittede Ejendom, før Sygdommen er  

 hævet og Desinfektionen foretaget.
 2. Hvis Mælken ønskes benyttet paa selve Ejendommen  

 til Fremstilling af Smør eller Ost, skal den forinden opvarmes til mindst 80  

 grader C.
 3. Til Føde for Mennesker maa Mælken fra den angrebne  

 Besætning ligeledes kun anvendes efter Opvarmning til mindst 80 grader C., og  

 den maa i raa Tilstand ikke udleveres til Ejendommens Personale eller til  

 andre Personer.
 Tilbageholdelse af Mælk.
4. Naar det offentlige paabyder, at Mælken skal  

 tilbageholdes paa Ejendommen, ydes der Ejeren en Erstatning af Forskellen  

 mellem Mælkens værdi efter dagspris og dens Foderværdi.
Ejeren skal paa Tro  

 og Love angive Størrelsen af den under Sygdommen producerede Mælkemængde.
 Hø og Halm m.m.
§ 9 1. Hø, Halm og rodfrugter, herunder Kartofler, maa  

 ikke bortføres fra Ejendommen, saalænge det offentlige Tilsyn varer.  

 Politimesteren kan dog tillade Bortbringelse af Hø og Halm fra Stakke paa  

 Marken, naar Gaardens Folk ikke medvirker ved Bortkørslen.
Hø og Halm fra  

 Stakke samt Rodfrugter fra Kuler, som har været særlig udsat for Smitte, maa  

 heller ikke efter Tilsynets Ophævelse bortbringes fra Ejendommen.
Sække eller  

 anden Emballage, der har været benyttet til Klid eller andre Foderstoffer,  

 maa ikke bortbringes fra Ejendommen, før Desinfektion har fundet Sted.  

 Indkøbes Foderstoffer, skal disse leveres i Firmaets Emballage.
 2. Politimesteren kan give Tilladelse til, at Sæd  

 bortføres fra Ejendommen, naar det skønnes at være nødvendigt, og paa  

 Betingelse af, at der benyttes Sække, som medbringes af Aftageren, at  

 Gaardens egne Køretøjer ikke benyttes ved Bortkørselen, samt at  

 Staldpersonalet ikke medvirker.
Gødning § 10 1. Den ved Sygdommens Udbrud paa Ejendommen værende  

 Gødning maa ikke udkøres uden Veterinærpolitiets Tilladelse, men skal  

 tildækkes med et tykt Lag Halm, Avner el. lign.
 2. Er Møddingen anbragt umiddelbart op ad alfar Vej,  

 skal Ejeren mod Vejen anbringe Traadnet eller lignende Hegn af en saadan  

 Højde, at Fjerkræ ikke har Adgang til Møddingen.
 3. Gødningen saavel fra de syge Dyr som fra andre Dyr,  

 der står i sammen Stald, skal, indtil Desinfektion er foretaget, henlægges  

 enten i et Hjørne af Møddingen, dog ikke op ad Mur eller Stensætning, eller  

 paa et andet af Dyrlægen anvist Sted, hvor Personer, Hunde og Fjerkræ ikke  

 har Adgang, og hvorfra der ikke er Afløb til befærdede Veje, Brønde eller  

 Vandløb.
4. Gødning, som spildes under Udbringelsen fra  

 Stalden, skal straks samles og dækkes sammen med den øvrige Gødning.
Vejen,  

 ad hvilken Gødningen føres, og Hjulbøre og Redskaber skal daglig overhældes  

 med en 1 pCt.-holdig Opløsning af Natronhydrat tilsat 5 pCt. læsket Kalk.  

 Hjulbøre og Redskaber skal efter Brugen anbringes i Stalden eller andet  

 tillukket Rum.
 5. Saafremt Forholdene nødvendiggør, at Transporten af  

 Gødningen finder Sted over alfar Vej, skal al Gødning, der tabes, omhyggeligt  

 opsamles og Stedet derefter overhældes med fornævnte Opløsning af  

 Natronhydrat.
6. Gødningen, der straks efter Udkørselen skal blandes  

 godt med Smaahalm eller anden Halm skaaret i 10 - 15 cm lang Hakkelse (Tang  

 eller Tørvestrøelse maa ikke bruges), skal anbringes paa et mindst 10 - 15 cm  

 tykt Lag gammel Gødning, Halm eller lignende og skal efterhaanden sættes løst  

 sammen i saa højt Lag som muligt samt dækkes med et mindst 25 cm højt Lag  

 Hestegødning, Halm, Avner, Tang eller Tørvestrøelse.
Er Gødningen tør, bør  

 den fugtes rigeligt med Vand, men ikke med Ajle.
Kan Gødningen ikke  

 omhyggeligt pakkes paa nævnte Maade, skal den efter Udkørselen paa Møddingen  

 daglig overhældes med en 1 pCt.-holdig Opløsning af Natronhydrat og iøvrigt  

 holdes dækket som anført.
7. Naar Gødningen er behandlet som anført og har  

 henligget i 3 uger efter Desinfektionen, kan den udkøres.
Er de for  

 Gødningens Behandling saaledes fastsatte Bestemmelser ikke nøje overholdt,  

 maa Udkørsel først finde Sted efter 3 Maaneders Forløb.
 8. Efter Udkørselen skal den benyttede Vogn og  

 Redskaber renses og ligesom Møddingspladsen overhældes med fornævnte  

 Opløsning af Natronhydrat.
 9. Den udkørte Gødning skal straks nedpløjes.
10.Under særlige Forhold, f.Eks. ved Købstadejendomme, kan  

 Veterinærpolitiet træffe særlige Foranstaltninger med hensyn til Gødningens  

 Behandling og Udbringelse.
Den smittefarlige Gødning skal holdes tildækket,  

 indtil den udbringes, og dette skal foregaa i Vogne med tæt Bund.
 11.For saa vidt Ajlebeholderen ved Sygdommens Begyndelse er fyldt, skal  

 Ajlen straks udkøres.
Ajle 12.Hvor der findes Ajlebrønde, hvori Ajlen samles før Tilløbet til  

 Ajlebeholderen, skal der daglig i den Tid, Sygdommen varer, hældes læsket  

 Kalk deri, og det samme skal gøres ved Afløbsrenderne fra Stalden til  

 Beholderen eller til Møddingen, hvor ingen Ajlebeholder findes.
13.Hvor der findes Afløb fra de syge Dyrs Vandkrybber, og Afløbet ikke  

 sker til lukket Kloak, skal Afløbsvandet under Sygdommens Forløb opsamles i  

 en Beholder eller gravet Grube og desinficeres ved Tilsætning af Kalk efter  

 hver Udtømmelse fra Stalden.
Er dette ikke muligt, skal Afløbet fra Krybberne  

 standses.
Slagtning § 11 1. Slagtning af de under offentligt Tilsyn staaende  

 Dyr maa, medmindre der gives særlig Tilladelse af Landbrugsministeriet, kun  

 finde sted paa Ejendommen efter forudgaaet Dyrlægeundersøgelse og under  

 Dyrlægens Kontrol.
2. Efter Slagtningen skal de ved denne beskæftigede  

 Personer foretage grundig Sæbevaskning af Hoved, Arme og Hænder og iføre sig  

 andre Klæder samt skifte Strømper og Fodtøj.
De benyttede Klæder og Fodtøj  

 saavel som de Redskaber, de har været anvendte, skal vadskes eller  

 desinficeres paa Stedet.
3. Kødet af de syge Dyr maa ikke uden særlig  

 Tilladelse fra Landbrugsministeren bortbringes fra Ejendommen.
Klovene skal  

 nedgraves og Huderne desinficeres, jfr. § 12, Stykke 1, og derefter saa vidt  

 muligt bringes direkte til et Garveri.
Hovederne og Tungerne skal enten  

 nedgraves eller koges paa Stedet.
 4. Kroppene af Kvæg, Faar og Geder, der forinden  

 Slagtningen er befundne sunde og ikke har vist nogen Temperaturforhøjelse,  

 kan frit bortbringes, men Huderne og Klovene skal forinden desinficeres.  

 Kroppe af Svin, der forinden Slagtningen er befundne sunde, kan, naar de er  

 behørigt skoldede og rensede, ligeledes bortbringes fra Ejendommen.
5. Naar Sygdommen er konstateret paa Ejendommen, men  

 ikke forefundet i Svinebesætningen, og denne forefindes i en Bygning, der  

 ikke er i direkte Forbindelse med eller ligger umiddelbart ved Kvægstalden,  

 kan Veterinærpolitiet tillade, at Svinene under betryggende Kontrol føres til  

 øjeblikkelig Slagtning paa et nærliggende, under Dyrlægetilsyn stillet,  

 Slagteri, saafremt de ved en umiddelbart forinden Bortbringelsen fra  

 Ejendommen stedfunden Dyrlægeundersøgelse er befundne sunde.
Transporten til  

 Slagteriet skal ske direkte med egen Vogn eller egen Bil.
Transport pr.
Bane  

 eller Skib er forbudt.
Dyrene skal ledsages af et af Dyrlægen paa en rød  

 Blanket, som den nærværende Instruks vedhæftede, udstedt Sundshedspas, der  

 indeholder Oplysning om Dyrenes Antal, Art og Mærker samt det Slagteri, hvor  

 Slagtningen ønskes foretaget.
I øvrigt skal den i § 5, Stykkerne 3, 5, 10 og  

 11 i Bekendtgørelse herfra af Dags Dato om Foranstaltninger til bekæmpelse af  

 Mund- og Klovesyge angivne Fremgangsmaade iagttages.
Dyrlægen skal forsyne de  

 undersøgte Dyr med et Mærke og anføre dette paa Sundhedspasset samt meddele  

 Ejeren, at dette kun maa benyttes af ham.
Saadanne Svin maa ikke modtages paa  

 samme Dag, som andre Svin.
De skal slagtes samme dag, som de er modtagne, og  

 de maa ikke forsynes med Lurmærke.
 6. Udgifterne til de nævnte Dyrlægeundersøgelser er  

 det offentlige uvedkommende.
 7. Saa længe Ejendommen er under offentligt Tilsyn,  

 maa Fjerkræ, herunder Duer, kun bortføres fra Ejendommen i slagtet og plukket  

 Tilstand med Hoved og Ben fjernede.
 Døde Dyr.
§ 12 1. Dyr, der dør af Sygdommen, skal snarest muligt  

 nedgraves, saaledes at de dækkes af mindst 1 m Jord.
Forinden de fjernes fra  

 Stalden, skal de overhældes med Kalkmælk eller med en rigelig Mængde 1  

 pCt.-holdig Opløsning af Natronhydrat.
Hvis Dyret afhudes før Nedgravningen,  

 skal dets Hoved og Fødder (i Hase- og Forknæled) afskæres og nedgraves.
Den  

 aftagne Hud skal straks nedlægges i et Kar med 2 1/2 pCt.-holdig  

 Lysolopløsning eller i 5 pCt.-holdig Kalkmælk og forblive liggende der i  

 mindst 24 timer.
Huden maa ikke bortbringes fra Ejendommen, uden at den  

 tilsynsførende Dyrlæge har givet Tilladelse dertil.
 2. Hvis Frost eller andre Forhold umuliggør  

 Nedgravningen, kan Veterinærfysikus give Tilladelse til Kadaverets Aflevering  

 til en Destruktionsanstalt.
 Sygdommens Afslutning.
§ 13 Dyrlægen maa ikke erklære, at Sygdommen er afsluttet, forinden han ved et  

 omhyggeligt Eftersyn af ethvert klovbærende Dyr har forvisset sig om, at  

 intet af Dyrene frembyder Symptomer paa Mund- og Klovesyge.
Tilstedeværelse  

 af Følgesygdomme saasom Klovbrandbyld eller Yverbetændelse eller fuldstændigt  

 rensede Saarflader i Mundhule eller i Klovspalter skal ikke være til Hinder  

 for, at Sygdommen erklæres for hævet.
Hvis alle Kreaturer i Besætningen  

 straks ved Sygdommens Begyndelse er blevet indpodet Virus, vil Besætningen  

 som Regel kunne erklæres for smittefri efter ca. 12 Dages Forløb, i modsat  

 Fald først efter 18-21 Dage.
 Desinfektion.
§ 14 1. Naar Dyrlægen erklærer, at Sygdommen er afsluttet,  

 skal der foretages en omhyggelig Desinfektion af Staldene samt tilgrænsende  

 Gange og Foderrum og af de Genstande, der har været i Berøring med de syge  

 Dyr.
Dette gælder ogsaa Arbejdstøj, der har været benyttet af Fodermestre,  

 Røgtere og Malkere saavel som andre Personer, som har haft Adgang til  

 Staldene, samt de af Staldfolkene benyttede Kamre.
Alle til Foderstoffer  

 anvendte Sække skal brændes, koges eller gennemvædes med en 1 pCt.-holdig  

 Opløsning af Natronhydrat.
Samtlige Dyr i den smittede Stald skal vaskes  

 omhyggeligt med nævnte Opløsning af Natronhydrat.
Klovene af disse Dyr skal  

 afvaskes med fornævnte Natronhydratopløsning.
2. Desinfektionen skal foretages med størst mulig Omhu  

 efter de derom givne almindelige Regler.
Den skal omfatte alle Flader samt  

 Afløbsrender m.m.
Alle Fuger og Revner i og under Træbeklædningen skal gøres  

 tilgængelige for Desinfektionsvædskens Paavirkning eventuelt ved Frabrydning  

 af Træbeklædningen.
I intet Tilfælde maa der dog uden Veterinærfysikatets  

 Tilladelse foretages saadanne Foranstaltninger, der kan medføre Udgifter for  

 det Offentlige.
Stenbroen behøver ikke at opbrydes, men Fugerne mellem  

 Stenene skal omhyggeligt opkradses.
Hvis der findes Stængeloft over Stalden,  

 skal dette renses saa omhyggeligt som muligt, og det skal paalægges Ejerne,  

 naar Loftet er tømt, at aftage Stængetræerne og foretage en omhyggelig  

 Desinfektion af disse.
Det Parti af Foderloftet, hvor Staldpersonalet har  

 færdedes, skal renses og desinficeres, og det skal paalægges Ejeren, selv om  

 Loftet er tæt, at foretage en Rensning af hele Foderloftet, naar dette er  

 blevet tømt.
 3. Til Stalddesinfektionen skal benyttes en 1  

 pCt.-holdig Opløsning af Natronhydrat, eventuelt tilsat 5 pCt. læsket Kalk.
 4. Iøvrigt skal Desinfektionen foretages i  

 Overensstemmelse med det Reglement, der ved Mund- og Klovesygens Udbrud  

 bliver Dyrlægen tilsendt fra Veterinærfysikatet.
 Tilsyn med Desinfektionen.
§ 15 1. Dyrlægen skal give Anvisning paa, hvorledes  

 Desinfektionen skal foretages, og paase, at den er forsvarlig udført.
Kan  

 dette ikke ske, skal en Politifunktionær føre Tilsyn dermed, dog under  

 Dyrlægens Overtilsyn.
 2. Naar det anses for nødvendigt, kan Politimesteren  

 for det offentliges Regning til Medhjælp ved Desinfektionens Udførelse antage  

 en deri kyndig Mand.
Tilsynets Ophævelse § 16 1. Efter at Desinfektionen af Stalden er foretaget,  

 skal Besætningen endnu henstaa under offentligt Tilsyn i mindst 1 uge.  

 Tilsynet skal hæves, naar Ejeren efter Udløbet af denne Tid har foretaget en  

 afsluttende Rensning af Staldbunden med Paahældning af Kalkmælk og Hvidtning  

 af Stalden i indtil mindst 2 meters Højde og skriftligt har meddelt  

 Politimesteren, at dette er sket.
Nogen egentlig Desinfektion skal ikke  

 foretages.
2. Ved Tilsynets Ophævelse skal Politimesteren  

 paalægge Ejeren, hvis han i de paafølgende 9 Maaneder afhænder noget Stykke  

 Hornkvæg, som har gennemgaaet Sygdommen, til andet Brug end Slagtning, da  

 forinden at lade dets Klove omhyggelig beskære og derefter indgnide med  

 Tjære.
Politimesteren skal endvidere efter Dyrlægens Indstilling give Ejeren  

 Tilhold om ikke fra Ejendommen at fjerne Hø, Halm og Roer, der har været  

 særlig udsat for Smittepaavirkning, og paalægge ham saa vidt muligt at  

 anvende saadant Foder til Heste paa Ejendommen.
 3. Forsaavidt Nedslagning af den angrebne Besætning  

 har fundet Sted, maa ny besætning først indsættes efter 6 Ugers Forløb,  

 medmindre Veterinærfysikus giver Tilladelse dertil.
Omfanget af Dyrlægens Tilsyn § 17 1. Efter at Sygdommen er konstateret, skal Dyrlægen i  

 Løbet af faa dage aflægge en nyt Besøg paa Ejendommen for at paase, at de  

 krævede Foranstaltninger er iværksatte.
Hvis begaaede Fejl ikke hurtigst  

 muligt bliver rettede, skal han anmelde det til Politimesteren.
Han skal  

 derefter, naar Sygdommen formenes at være afsluttet, jfr. - 13, aflægge et  

 Besøg og give Anvisning paa Rensning og Desinfektion samt et Besøg for at  

 paase at denne er forsvarlig udført.
Han skal ved denne Lejlighed paase, at  

 der ikke i Svinebesætningen er indtraadt Sygdomstilfælde, samt indskærpe  

 Ejeren hans Anmeldepligt ved senere indtrædende Sygdomstilfælde.
Han skal  

 endvidere give Ejeren en Blanket og paalægge ham at indsende den til  

 Politimesteren i udfyldt og underskrevet Stand, naar den afsluttende Rensning  

 og Hvidtning er foretaget, jfr. § 16, Stk. 1.
 2. Efter dette sidste besøg skal Dyrlægen indberette  

 til Politimesteren, at Desinfektionen er udført, og gøre Indstilling om  

 Ophævelse af det offentlige Tilsyn med Angivelse af Tidspunktet herfor.
 3. Et hyppigere Tilsyn for offentlig regning er kun  

 tilladt, naar Veterinærfysici Billigelse indhentes.
Smittefarligt Samkvem § 18 1. Naar et eller flere Dyr har været i smittefarligt  

 Samkvem med en anden af Sygdommen angreben Besætning, f.Eks. ved  

 Bedækningsbesøg, ved Indkøb af Dyr, ved Staldpersonalet og lign., skal  

 Dyrlægen undersøge de paagældende dyr og beordre dem indsat paa Stald, hvis  

 de maatte være anbragt paa Græs.
Han skal dernæst indstille, at den  

 paagældende Besætning stilles under offentligt Tilsyn.
Politimesteren skal  

 derefter, for saa vidt Mund- og Klovesyge ikke har videre udbredelse indenfor  

 det paagældende Mejeris Leverandørkreds, beordre Mælken fra den eller de  

 paagældende Køer indtil videre tilbageholdt paa Ejendommen samt give Ejeren  

 Tilhold om i nævnte Tidsrum ikke at afhænde noget klovbærende Dyr uden  

 veterinærpolitiets Tilladelse, at afholde sig og sine Folk samt sine Dyr fra  

 at komme i Berøring med fremmede klovbærende Dyr, at hindre, at fremmede  

 Personer kommer i Berøring med hans egne Dyr, samt at anmelde, saafremt noget  

 ham tilhørende Dyr maatte vise Tegn, der kunde tyde paa, at det er angrebet  

 af Sygdommen.
2. Veterinærfysikatet kan uden Udgift for Ejeren lade  

 Dyr i saadanne Besætninger samt Dyr, der forefindes i en Lokalafspærring,  

 serumbehandle.
Det paahviler vedkommende Ejer at stille den fornødne Medhjælp  

 til Raadighed ved Dyrenes Behandling.
3. Hvis der intet Sygdomstegn viser sig, vil Tilsynet  

 kunne hæves efter 3 Ugers Forløb.
Dyrlægen skal tilse besætningen straks og  

 derefter 1 Gang inden Tilsynet hæves.
4. De Kreaturer, der maatte have været udsat for  

 Smitte, saavel som de, der i Stalden maatte staa umiddelbart op til dem, skal  

 straks, efter at man har faaet Mistanke om, at de mulig er smittede, afvaskes  

 over hele Kroppen med en 1 pCt.-holdig Opløsning af Natronhydrat, og deres  

 Klove skal efter Vasken indgnides med Tjære.
De Baase, hvori de paagældende  

 Kreaturer har staaet, saavelsom Krybber, Bindsler og Opstandere skal grundig  

 renses og overhældes med fornævnte Natronhydratopløsning..
5. Hvor den smittefarlige Forbindelse er af ringere  

 Grad, skal der gives Ejeren et Polititilhold med sammen Indhold som  

 ovennævnte.
Dyrlægen skal i disse Tilfælde kun aflægge 1 Besøg, nemlig inden  

 Tilholdet efter 3 Ugers Forløb hæves.
6. Giver veterinærpolitiet Tilladelse til bortførsel  

 til Slagtning af Dyr fra de i Stykkerne 1 og 5 nævnte Besætninger, skal de i  

 bekendtgørelse af Dags Dato om Foranstaltninger til bekæmpelse af Mund- og  

 Klovesyge § 5 i Stykkerne 3, 6, 7, 10, 11, 12, 13 og 16 fastsatte  

 bestemmelser for Bortførsel af Dyr fra Lokalafspærringer iagttages.
Dyrene  

 skal ledsages af det i nævnte Paragrafs Stykke 3 omhandlede Sundhedspas.
§ 19 Nærværende Instruks træder straks i Kraft, og samtidig ophæves de  

 instruktoriske Bestemmelser af 28. November 1924 med Ændringer af 18.  

 November 1925.
 Landbrugsministeriet, den 15. Januar  

 1930.
Kr.
Bording.
/J.C.
Mogensen.
 Fm.
