Nr LSF 39 Forslag til Lov om indkomststøtte til landbrugere Fremsat af landbrugsministeren (Tørnæs) den 7. oktober 1992 Vedtaget ved tredjebehandling den 20. november 1992 Lov nr. 919 af 25/11/1992 § 1. Landbrugsministeren kan inden for en tilsagnsramme på 72 mio.
kr. yde indkomststøtte til ansøgere, der driver en af ansøger eller dennes ægtefælle ejet eller en af ansøger forpagtet landbrugsbedrift.
 Stk. 2. Ansøgning skal være indgivet inden den 1. april 1993.
§ 2. Det er en betingelse, at der på bedriften 1) i gennemsnit for 1990 og 1991 har været en familieindkomst pr.  

 årsarbejdsenhed, der højst udgør 163.000 kr. for bedrifter beliggende i de  

 jyske amtskommuner og Fyns Amtskommune og højst udgør 185.000 kr. for andre  

 bedrifter, 2) i gennemsnit for 1990 og 1991 har været en indkomst fra  

 landbrugsproduktionen, der udgør mindst 10,0 pct. af husstandsindkomsten, og 3) i 1992 er et udbytte af salgs- og foderafgrøder, som er mindst 30,0  

 pct. mindre end gennemsnittet af udbyttet af salgs- og foderafgrøder for  

 årene 1990 og 1991.
Stk. 2. Det er en betingelse, at ansøgeren 1) har jordbrug som hovederhverv, 2) opfylder de uddannelseskrav, der fastsættes af landbrugsministeren, 3) har erhvervet eller forpagtet bedriften inden den 1. juli 1992, 4) har en samlet gæld, der udgør mindst 50,0 pct. af de samlede aktiver,  

 og 5) godtgør økonomisk overlevelsesevne.
 Stk. 3. Landbrugsministeren fastsætter nærmere regler om  

 opfyldelse af de i stk. 1 og 2 omhandlede betingelser.
 § 3. Indkomststøtten udgør 650 kr. pr. ha med landbrugsafgrøder i  

 vækstsæsonen 1991-92.
 Stk. 2. Indkomststøtten kan højst udgøre 71.000 kr. pr.  

 årsarbejdsenhed og højst ydes til en årsarbejdsenhed og en ansøger pr.  

 bedrift.
 Stk. 3. Landbrugsministeren kan fastsætte et mindstebeløb for  

 udbetalt indkomststøtte.
 Stk. 4. Landbrugsministeren kan fastsætte regler om udbetaling af  

 indkomststøtte, herunder at udbetaling kan ske ratevis over flere år.
 § 4. Udbyttetabet opgøres for bedriftens areal med salgs- og  

 foderafgrøder i vækstsæsonen 1991-92.
 Stk. 2. Landbrugsministeren fastsætter regler om opgørelse af  

 udbyttetabet, herunder hvilke afgrøder der skal indgå i opgørelsen af  

 udbyttetabet.
 § 5. Landbrugsministeren kan bemyndige et direktorat under  

 ministeren til at udøve sine beføjelser efter loven.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelser truffet af et direktorat under ministeren ikke kan  

 indbringes for anden administrativ myndighed.
§ 6. Landbrugsministeren eller den, ministeren bemyndiger hertil,  

 har til enhver tid uden retskendelse og mod behørig legitimation adgang til  

 de bedrifter, hvortil der ydes indkomststøtte efter denne lov, for at  

 foretage eftersyn af bedriften samt regnskaber m.m. med henblik på at  

 bedømme, om betingelserne for ydelse af indkomststøtte er opfyldt.
Til brug  

 ved bedømmelsen kan landbrugsministeren indhente fornødne oplysninger hos  

 skatte- og afgiftsmyndighederne.
 § 7. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at den ydede indkomststøtte skal  

 tilbagebetales.
 § 8. Den, der til brug for afgørelser, der træffes i henhold til  

 reglerne i denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
 § 9. Landbrugsministeren fastsætter tidspunktet for lovens  

 ikrafttræden.
 § 10. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan inden for en tilsagnsramme på 72  

 mill.
kr. yde indkomststøtte til ansøgere, der driver en af ansøger eller dennes ægtefælle ejet eller en af ansøger forpagtet landbrugsbedrift.
 Stk. 2. Ansøgning skal være indgivet inden den 1. april 1993.
§ 2. Det er en betingelse, at der på bedriften 1) i gennemsnit for 1990 og 1991 har været en familieindkomst pr.  

 årsarbejdsenhed, der højst udgør 163.000 kr. for bedrifter beliggende i de  

 jyske amtskommuner og Fyns Amtskommune og højst udgør 185.000 kr. for andre  

 bedrifter, 2) i gennemsnit for 1990 og 1991 har været en indkomst fra  

 landbrugsproduktionen, der udgør mindst 10,0 pct. af familieindkomsten, og 3) i 1992 er et udbytte af salgs- og foderafgrøder, som er mindst 30,0  

 pct. mindre end gennemsnittet af udbyttet af salgs- og foderafgrøder for  

 årene 1990 og 1991.
Stk. 2. Det er en betingelse, at ansøgeren 1) har jordbrug som hovederhverv, 2) opfylder de uddannelseskrav, der fastsættes af landbrugsministeren, 3) har erhvervet eller forpagtet bedriften inden den 1. juli 1992, 4) har en samlet gæld, der udgør mindst 50,0 pct. af de samlede aktiver,  

 og 5) godtgør økonomisk overlevelsesevne.
 Stk. 3. Landbrugsministeren fastsætter nærmere regler om  

 opfyldelse af de i stk. 1 og 2 omhandlede betingelser.
 § 3. Indkomststøtten udgør 650 kr. pr. ha med landbrugsafgrøder i  

 vækstsæsonen 1991-92.
 Stk. 2. Indkomststøtten kan højst udgøre 71.000 kr. pr.  

 årsarbejdsenhed og højst ydes til en årsarbejdsenhed og en ansøger pr.  

 bedrift.
 Stk. 3. Landbrugsministeren kan fastsætte et mindstebeløb for  

 udbetalt indkomststøtte.
 Stk. 4. Landbrugsministeren kan fastsætte regler om udbetaling af  

 indkomststøtte, herunder at udbetaling kan ske ratevis over flere år.
 § 4. Udbyttetabet opgøres for bedriftens areal med salgs- og  

 foderafgrøder i vækstsæsonen 1991-92.
 Stk. 2. Landbrugsministeren fastsætter regler om opgørelse af  

 udbyttetabet, herunder hvilke afgrøder, der skal indgå i opgørelsen af  

 udbyttetabet.
 § 5. Landbrugsministeren kan bemyndige et direktorat under  

 ministeren til at udøve sine beføjelser efter loven.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelser truffet af et direktorat under ministeren ikke kan  

 indbringes for anden administrativ myndighed.
§ 6. Landbrugsministeren eller den, ministeren bemyndiger hertil,  

 har til enhver tid uden retskendelse og mod behørig legitimation adgang til  

 de bedrifter, hvortil der ydes indkomststøtte efter denne lov, for at  

 foretage eftersyn af bedriften samt regnskaber m.m. med henblik på at bedømme  

 om betingelserne for ydelse af indkomststøtte er opfyldt.
Til brug ved  

 bedømmelsen kan landbrugsministeren indhente fornødne oplysninger hos skatte-  

 og afgiftsmyndighederne.
 § 7. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at den ydede indkomststøtte skal  

 tilbagebetales.
 § 8. Den, der til brug for afgørelser, der træffes i henhold til  

 reglerne i denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
 § 9. Landbrugsministeren fastsætter tidspunktet for lovens  

 ikrafttræden.
 § 10. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. EF-indkomststøtteordningen Ordningen med overgangsstøtte til landbrugsindkomster (Rådets forordning  

 nr. 768/89) blev gennemført i forbindelse med reformen af fællesskabets  

 landbrugspolitik i 1988. Det er frivilligt for medlemslandene at gennemføre  

 ordningen.
Der kan efter forordningen ydes indkomststøtte til landbrugere og  

 medlemmer af deres familie, der arbejder på bedriften, og hvis samlede  

 familieindkomst på bedriften pr. årsarbejdsenhed ligger under et loft, som  

 medlemsstaten fastlægger.
Loftet kan ikke overstige 70 pct. af den nationale  

 gennemsnitsindkomst eller 90 pct. af gennemsnitsindkomsten i den region, hvor  

 bedriften er beliggende.
Den samlede indkomststøtte må ikke overstige tabet, der er forårsaget af  

 reformen af den fælles landbrugspolitik.
Støtten må ikke ydes i forhold til  

 priserne og/eller mængden af den pågældende bedrifts produktion.
Støtten må  

 ikke ydes til landbrugere, hvis landbrugsindkomst kun udgør en uvæsentlig del  

 af den samlede indkomst.
Støtten kan udgøre indtil 2.500 ecu pr. år pr. årsarbejdsenhed.
Støtten er  

 degressiv og udbetales som hovedregel over en 5-årig periode.
I særlige  

 tilfælde kan støttebeløb udbetales som et engangsbeløb.
EF-refusionen udgør 25 pct. af indkomststøtten.
Refusionen omfatter højst  

 indkomststøtte på 1.000 ecu pr. arbejdsenhed pr. år.
Det er en betingelse for  

 EF-refusion, at ansøgeren eller et medlem af ansøgers familie, der arbejder  

 på bedriften, besidder en tilstrækkelig faglig dygtighed og har jordbrug som  

 hovederhverv.
2. Gennemførelse af indkomststøtteordningen i Danmark Det foreslås at yde indkomststøtte til producenter, der har jordbrug som  

 hovederhverv og som opfylder et uddannelseskrav.
Det er en betingelse, at der  

 på bedriften har været et udbytte i 1992, som har været mindst 30 pct. mindre  

 end gennemsnittet af udbyttet for årene 1990 og 1991, og at ansøgeren har en  

 samlet gæld, der udgør mindst 50 pct. af de samlede aktiver.
Ansøgeren skal  

 have økonomisk overlevelsesevne.
Det er endvidere en betingelse, at den samlede familieindkomst pr.  

 årsarbejdsenhed ikke overstiger 185.000 kr. for bedrifter øst for Storebælt  

 og 163.000 kr. vest for Storebælt, svarende til de maksimumsgrænser, der er  

 fastsat i forordningen.
Landbrugsindkomsten skal udgøre mindst 10 pct. af  

 familieindkomsten.
Indkomststøtten udgør 650 kr. pr. ha med landbrugsafgrøder og højst 71.000  

 kr. pr. årsarbejdsenhed.
Indkomststøtten ydes til den, der driver bedriften,  

 og kan højst ydes til een årsarbejdsenhed og een ansøger pr. bedrift.
Støtten  

 foreslås udbetalt som et eengangsbeløb.
3. Lovforslagets økonomiske konsekvenser Det skønnes, at ca. 2.600 landbrugere opfylder betingelserne for at  

 modtage indkomststøtte, og at det gennemsnitlige støttebeløb vil udgøre ca.  

 28.000 kr.
Til grund for dette skøn ligger, at ca. 40.000 landbrugere opfylder  

 hovederhvervskravet.
Heraf har ca. 23.000 en familieindkomst, der ligger  

 inden for indkomstgrænserne, og heraf har ca. 8.000 en gældsprocent på mindst  

 50. Godt 2.600 skønnes at have et høsttab på mindst 30 pct.
Det forudsættes,  

 at alle, der opfylder betingelserne, vil ansøge om indkomststøtte.
 Det skønnede høsttab, der ligger til grund for vurderingen af ordningens  

 omfang, er baseret på foreløbige vurderinger og er derfor behæftet med  

 betydelig usikkerhed.
 Lovforslaget skønnes at medføre følgende udgifter til indkomststøtte og  

 indtægter i form af refusion fra EF (årets priser):
Det er ved fastsættelsen af tilsagnsrammen på 72 mill. kr. forudsat, at  

 indkomststøtten kan udbetales som et engangsbeløb.
Refusionen fra EF  

 indbetales over en 5-årig periode, svarende til at indkomststøtten var blevet  

 udbetalt over en 5-årig periode.
 Ikke udnyttede rammer kan overføres til senere finansår.
 Det foreslås, at statens udgifter til indkomststøtte finansieres af  

 grovvaregarantifondsmidlerne.
Ved Akt 551 12/8 81 tiltrådte finansudvalget, at staten indskød 150 mill.  

 kr. i 2 grovvareforsikringsfonde, som var under stiftelse,  

 Andelsgrovvarehandelens Garantifond og Grovvarehandelens Garantifond, fordelt  

 med 75 mill. kr. til hver fond.
Disse fondes formuer bestod udover de  

 oprindelige indskud fra staten af ansvarlig lånekapital indskudt af de  

 deltagende grovvareselskaber.
Fondsformuerne med tillæg af renteindtægter og  

 kursgevinster og med fradrag af tab på garantier og  

 administrationsomkostninger blev delt ved fondenes ophør.
Halvdelen af  

 fondenes nettoformuer blev tilbagebetalt til de indskydende  

 grovvareselskaber.
Den statslige andel af grovvarefondsmidlerne blev i 1984  

 placeret i Finansieringsfonden af 1963 til særskilt forvaltning og  

 forrentning på en konto benævnt afdeling 84. Den statslige andel skal i  

 henhold til Akt 551 12/8 81 og de senere fondsvedtægter anvendes til  

 landbrugsmæssige formål efter forhandling mellem Landbrugsraadet, De danske  

 Landboforeninger og Danske Husmandsforeninger samt landbrugsministeren og  

 efter dennes godkendelse.
 Spørgsmålet om finansiering af statens udgifter til indkomststøtte af  

 grovvaregarantifondsmidlerne har været forhandlet mellem landbrugsministeren  

 og Landbrugsraadet, De danske Landboforeninger og Danske Husmandsforeninger.
4. Lovforslagets administrative konsekvenser Jordbrugsdirektoratet træffer afgørelse om indkomststøtte.  

 Ansøgningsproceduren for indkomststøtteordningen vil blive koordineret med  

 ansøgningsproceduren for den foreslåede ordning med statsgaranti og  

 ydelsestilskud vedrørende høsttabslån, således at det er muligt at indgive en  

 samlet ansøgning.
Ved behandling af ansøgninger om indkomststøtte, der  

 samtidig omfatter ansøgning om statsgaranti og ydelsestilskud vedrørende  

 høsttabslån, vil Jordbrugsdirektoratet normalt lægge Dansk Landbrugs  

 Realkreditfonds afgørelse til grund for så vidt angår de betingelser, der er  

 fælles for de to ordninger.
Ansøgninger, der kun vedrører indkomststøtte,  

 indsendes direkte til Jordbrugsdirektoratet.
Administrationen i Jordbrugsdirektoratet forventes at kræve et  

 personaleforbrug på 1,5 årsværk i 1993 og 0,5 årsværk i de efterfølgende år.  

 Lønudgiften anslås til 0,5 mill. kr. i 1993 og 0,2 mill. kr. pr. år i de  

 efterfølgende år. Øvrige driftsudgifter inklusive drift og udvikling af EDB  

 anslås til 0,5 mill. kr. i 1993 og 0,2 mill. kr. i de efterfølgende år.  

 Øvrige driftsudgifter i 1993 dækkes ved forbrug af opsparing til  

 administrative konsekvenser af ny lovgivning.
Udgifterne vil blive afholdt  

 inden for Landbrugsministeriets rammer.
 Forslaget har ikke administrative konsekvenser for kommuner og  

 amtskommuner.
5. Notifikation Lovforslaget skal notificeres for EF-Kommissionen.
Bemærkninger til de enkelte bestemmelser Til § 2 Ved opgørelse af familieindkomsten medregnes til familien ansøger og de  

 medlemmer af ansøgers familie, der arbejder mindst 450 timer pr. år på  

 bedriften og modtager en form for modydelse, der kan medføre beskatning.  

 Ansøgers ægtefælle eller samlever medregnes til familien uanset den  

 pågældendes arbejdsindsats på bedriften.
 Familieindkomsten omfatter familiens indkomst fra bedriften og uden for  

 bedriften.
Familiens andel af den samlede indkomst fra bedriften opgøres i forhold  

 til familiens arbejdsindsats på bedriften.
Indkomsten fra bedriften opgøres  

 efter fradrag af afskrivninger og nettorenteudgifter.
 Familiens indkomst uden for bedriften omfatter arbejdsindkomst, indkomst  

 fra anden selvstændig erhvervsvirksomhed, nettorente- og udbytteindtægter,  

 pensioner, dagpenge og sociale ydelser med undtagelse af børnetilskud.
Antallet af årsarbejdsenheder opgøres som summen af familiens arbejdstimer  

 på bedriften og uden for bedriften.
En årsarbejdsenhed udgør 1.800  

 arbejdstimer.
 Indkomsten fra landbrugsproduktionen udgør den del af familieindkomsten,  

 der hidrører fra den primære landbrugsdrift.
Reglerne om jordbrug som hovederhverv fastsættes i overensstemmelse med de  

 tilsvarende regler efter lov om støtte til forbedring af strukturen og  

 effektiviteten i jordbruget, jf. lovbekendtgørelse nr. 97 af 19. februar 1991  

 med senere ændringer.
For at jordbrug kan anses som hovederhverv kræves, 1) at mere end halvdelen af ansøgers arbejdstid anvendes ved egentlig  

 jordbrugsvirksomhed på bedriften, og 2) at mindst halvdelen af den samlede indkomst hidrører herfra.
Reglerne om opfyldelse af uddannelseskravet fastsættes i overensstemmelse  

 med de tilsvarende regler efter lov om støtte til forbedring af strukturen og  

 effektiviteten i jordbruget.
Ansøger skal have det grønne bevis.
For ansøgere  

 født før 1958 vil kravet dog kunne opfyldes, hvis det skønnes, at ansøgeren  

 er i besiddelse af de fornødne faglige kvalifikationer.
 Som erhvervelsestidspunkt regnes den tidligste dato for underskrift af  

 slutseddel eller skøde.
Gældsprocenten opgøres som forholdet mellem de samlede passiver og de  

 samlede aktiver.
De samlede aktiver og de samlede passiver opgøres i  

 overensstemmelse med skattelovgivningens regler.
De skattemæssigt opgjorte  

 aktiver opgøres før formuenedslag, men efter nedskrivning af varelager og  

 besætning.
De skattemæssigt opgjorte passiver opgøres uden tillæg af  

 formuenedslag og nedskrivning.
 Opgørelsen af ansøgerens gældsprocent foretages på grundlag af den seneste  

 slutlignede skattemæssige status for indkomståret 1991. Hvis de på  

 ansøgningstidspunktet foreliggende gælds- og formueforhold afviger betydeligt  

 fra denne, kan gældsprocenten opgøres på grundlag af en aktuel status.
For at kravet om økonomisk overlevelsesevne kan anses for opfyldt, skal  

 det godtgøres, at 1) ansøger kan forrente og afdrage gælden, 2) ansøger og dennes husstand kan opnå økonomisk balance (konsolidering),  

 og 3) ansøger i øvrigt kan tilvejebringe den for driften nødvendige  

 likviditet.
Har der i 1990 og 1991 været positiv konsolidering opgjort efter  

 sædvanlige driftøkonomiske principper, kan ansøgers konsulent afgive  

 erklæring om økonomisk overlevelsesevne på baggrund heraf og kendskab til  

 ansøgers økonomi i øvrigt.
Er der ikke positiv konsolidering i de nævnte  

 regnskabsår, afgives erklæringen på baggrund af regnskaber og flerårige  

 drifts- og likviditetsbudgetter.
Der kan kun indgives een ansøgning pr. bedrift.
I tilfælde hvor flere ejer  

 eller driver en bedrift fastsættes nærmere regler om ansøgning og om  

 opfyldelsen af kravene i § 2, stk. 2, nr. 4 og 5.
 Det foreslås, at ansøgningen om indkomststøtte skal attesteres af en  

 planteavlskonsulent for så vidt angår høsttabsopgørelsen og for så vidt angår  

 andre forhold af en konsulent, der er godkendt til udfærdigelse af ansøgning  

 og forbedringsplan m.v. efter lov om støtte til forbedring af strukturen og  

 effektiviteten i jordbruget.
Til § 3 Der ydes tilskud til arealer med landbrugsafgrøder, der omfatter  

 landbrugssalgs- og foderafgrøder.
 Det anførte loft på kr. 71.000 pr. årsarbejdsenhed for det samlede  

 støttebeløb svarer til EF's maksimumsgrænse i henhold til forordningen.
 Det er hensigten, at indkomststøtten udbetales som et engangsbeløb.  

 Landbrugsministeren kan dog efter stk. 4 fastsætte, at støtten udbetales som  

 en 5-årig degressiv ydelse i overensstemmelse med forordningens hovedregel  

 herom.
Til § 4 Udbyttet og udbyttetabet af salgs- og foderafgrøder opgøres på samme måde  

 som i forslag til lov om statsgaranti og ydelsestilskud vedrørende  

 høsttabslån til tørkeramte jordbrugere.
Til § 5 Det er hensigten at henlægge administrationen af ordningen til  

 Jordbrugsdirektoratet.
Vedrørende sammenhængen mellem administrationen af  

 denne ordning og den foreslåede ordning med statsgaranti og ydelsestilskud  

 vedrørende høsttabslån henvises til de almindelige bemærkninger.
 Det er hensigten at fastsætte regler om, at afgørelser truffet af  

 Jordbrugsdirektoratet ikke skal kunne indbringes for anden administrativ  

 myndighed.
Til § 9 Da forslaget skal notificeres for EF-Kommissionen, bestemmer  

 landbrugsministeren efter forslaget tidspunktet for lovens ikrafttræden.
Efter 2. behandling den § 1. Landbrugsministeren kan inden for en ramme på 500 mio. kr.  

 yde garanti for lån i Dansk Landbrugs Realkreditfond til ejere af jordbrugsbedrifter, hvor høstudbyttet er nedsat som følge af tørken i 1992.
 Stk. 2. Landbrugsministeren kan inden for en tilsagnsramme på 64  

 mio. kr. yde tilskud til betaling af ydelsen på lånet.
 Stk. 3. Ansøgning skal være indgivet inden den 1. april 1993.
§ 2. Statsgaranti kan ydes for lån til ansøgere, der 1) i 1992 på bedriften har et udbytte af salgs- og foderafgrøder, som er  

 mindst 30,0 pct. mindre end gennemsnittet af udbyttet af salgs- og  

 foderafgrøder for årene 1990 og 1991, 2) har jordbrug som hovederhverv, 3) har erhvervet ejendommen inden den 1. juli 1992, 4) har en samlet gæld, der udgør mindst 50,0 pct. af de samlede aktiver,  

 og 5) godtgør økonomisk overlevelsesevne.
 Stk. 2. Landbrugsministeren fastsætter nærmere regler om  

 opfyldelse af de i stk. 1 nævnte betingelser.
 § 3. Ansøgning om statsgaranti og ydelsestilskud vedlagt  

 konsulenterklæring om udbyttetabet og ansøgningens forhold i øvrigt skal  

 indsendes gennem ansøgers sædvanlige pengeinstitut, der afgiver en erklæring,  

 der indgår ved afgørelsen af, om ansøger opfylder betingelsen i § 2, stk. 1,  

 nr. 5.
 § 4. Udmålingsgrundlaget for lånet udgør værdien af bedriftens  

 udbyttetab med fradrag af 20 pct. af gennemsnittet af værdien af udbyttet for  

 årene 1990 og 1991 og med tillæg af sags- og låneomkostninger.
 Stk. 2. Lånet kan udgøre indtil 100 pct. af udmålingsgrundlaget,  

 højst 1.000.000 kr. for hver bedrift og højst 25 pct. af ejendommens  

 kontantværdi.
 Stk. 3. Der kan ikke ydes garanti for mere end et lån pr. bedrift.
§ 5. Lånet ydes som et kontantlån med en løbetid på 10 år.
Lånet  

 forrentes og afdrages med en fast ydelse.
I ydelsen indgår et  

 administrationsbidrag.
 § 6. Lånet skal sikres ved oprykkende panteret i ansøgers ejendom  

 efter de bestående pantehæftelser, således at lånet i forbindelse med  

 restgælden på disse hæftelser får pantesikkerhed inden for 95 pct. af  

 ejendommens kontantværdi.
§ 7. Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 lån efter denne lov.
Efter tilbagerykning skal lånet have pantesikkerhed  

 inden for 95 pct. af ejendommens kontantværdi.
 § 8. Lånet kan til enhver tid indfries helt eller delvis.
 Stk. 2. Lånet forfalder til indfrielse ved ejerskifte, jf. dog §  

 9, og hvis landbrugspligten på den belånte ejendom ophæves, eller hvis  

 ejendommens jorder i væsentligt omfang overgår til anden anvendelse end  

 jordbrug.
 Stk. 3. Hvis en låntager afhænder en anpart af den belånte  

 ejendom, skal det skyldige lånebeløb nedbringes forholdsmæssigt.
 Stk. 4. Landbrugsministeren kan bestemme, at det skyldige  

 lånebeløb af låntager skal nedbringes forholdsmæssigt, hvis handelsværdien  

 nedbringes ved salg af en del af ejendommen.
 § 9. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 kan landbrugsministeren efter ansøgning bestemme, at lånet kan overtages af  

 ægtefællen.
§ 10. Tilskud, jf. § 1, stk. 2, kan ydes til ansøgere, der  

 opfylder betingelserne i § 2, stk. 1, nr. 1, 2, 3 og 5, og 1) har en samlet gæld, der udgør mindst 65,0 pct. af de samlede aktiver,  

 og 2) har erhvervet ejendommen efter den 30. juni 1986.
Stk. 2 . Tilskuddet udgør 1) 100 pct. af ydelsen på lånet i de første 4 halvårsterminer af lånets  

 løbetid, 2) 80 pct. af ydelsen på lånet i den 5. og 6. halvårstermin af lånets  

 løbetid, 3) 60 pct. af ydelsen på lånet i den 7. og 8. halvårstermin af lånets  

 løbetid og 4) 40 pct. af ydelsen på lånet i den 9. og 10. halvårstermin af lånets  

 løbetid.
 Stk. 3. Hvis lånet forrentes og afdrages med en fast kvartårlig  

 ydelse, ydes tilskuddet i medfør af stk. 2 i forhold hertil.
 Stk. 4. Tilskuddet udbetales til Dansk Landbrugs Realkreditfond.
 Stk. 5. Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter loven.
 § 11. Udbyttetabet opgøres for bedriftens areal med salgs- og  

 foderafgrøder i vækstsæsonen 1991-92.
 Stk. 2. Landbrugsministeren fastsætter regler om opgørelse af  

 udbyttetabet, herunder hvilke afgrøder der skal indgå i opgørelsen af  

 udbyttetabet.
 § 12. Landbrugsministeren fastsætter regler om de nærmere vilkår  

 for statsgarantien, herunder om opgørelse og godkendelse af tab på lånet m.v.
 § 13. Landbrugsministeren kan træffe aftale med Dansk Landbrugs  

 Realkreditfond om, at fonden yder lån mod statsgaranti efter denne lov.
Stk. 2. Landbrugsministerens beføjelser efter § 1, stk. 1 og 2,  

 udøves af Dansk Landbrugs Realkreditfond.
Landbrugsministeren kan bestemme,  

 at Kongeriget Danmarks Hypotekbank og Finansforvaltning i visse sager afgiver  

 bindende indstilling om opfyldelsen af kravet i § 2, stk. 1, nr. 5.
 Stk. 3. Landbrugsministeren fastsætter efter aftale med Dansk  

 Landbrugs Realkreditfond, hvilke andre afgørelser efter loven der henlægges  

 til fonden.
Stk. 4. Landbrugsministeren fastsætter regler om, at afgørelser,  

 der er truffet af Dansk Landbrugs Realkreditfond i henhold til denne lov, kan  

 indbringes for et direktorat under ministeren.
Klagefristen er 4 uger fra den  

 dag, afgørelsen er meddelt ansøgeren.
Landbrugsministeren kan endvidere  

 fastsætte regler om, at direktoratets afgørelser ikke kan indbringes for  

 anden administrativ myndighed.
 § 14. Landbrugsministeren kan bemyndige Kongeriget Danmarks Hypotekbank og  

 Finansforvaltning eller et direktorat under ministeren til at træffe andre  

 afgørelser efter loven end de i § 13 nævnte.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelser efter stk. 1,  

 herunder at disse afgørelser ikke kan indbringes for anden administrativ  

 myndighed.
§ 15. Landbrugsministeren eller den, ministeren bemyndiger hertil,  

 har til enhver tid uden retskendelse og mod behørig legitimation adgang til  

 de bedrifter, hvortil der ydes garanti for lån efter denne lov, for at  

 foretage eftersyn af bedriften samt regnskaber m.m. med henblik på at  

 bedømme, om betingelserne for ydelse af garanti og tilskud er opfyldt.
Til  

 brug ved bedømmelsen kan landbrugsministeren indhente fornødne oplysninger  

 hos skatte- og afgiftsmyndighederne.
 § 16. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at lån forlanges indfriet, og at beløb ydet  

 efter § 10 skal tilbagebetales.
 § 17. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statskassens tilgodehavende efter  

 indfrielse af en ifølge § 1 ydet statsgaranti ved indeholdelse af løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 4. Kongeriget Danmarks Hypotekbank og Finansforvaltnings  

 afgørelser efter stk. 1-3 kan indbringes for finansministeren.
 § 18. Den, der til brug for afgørelser, der træffes i henhold til  

 reglerne i denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Stk. 2. Den, der overtræder regler, der i medfør af § 17, stk. 2,  

 fastsættes om fremgangsmåden i forbindelse med lønindeholdelse, straffes med  

 bøde.
For overtrædelser, der begås af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
 § 19. I lov om stempelafgift, jf. lovbekendtgørelse nr. 742 af 27.  

 august 1992, foretages følgende ændring:
 Efter § 62 indsættes:
» § 62 A.
Stempelfri er dokumenter, der oprettes i forbindelse  

 med lån i Dansk Landbrugs Realkreditfond, når lånet ydes med statsgaranti  

 efter § 1 i lov om statsgaranti og ydelsestilskud vedrørende høsttabslån til  

 tørkeramte jordbrugere.
Stk. 2. Stempelfriheden efter stk. 1 er betinget af, at de enkelte  

 dokumenter er påført en erklæring fra Dansk Landbrugs Realkreditfond eller et  

 pengeinstitut om, at dokumentet er oprettet i forbindelse med lån ydet med  

 statsgaranti efter § 1 i lov om statsgaranti og ydelsestilskud vedrørende  

 høsttabslån til tørkeramte jordbrugere, og at dokumentet ikke kan tjene som  

 sikkerhed for andre lån.
Stempelpligten indtræder, såfremt dokumentet ikke  

 længere tjener til sikkerhed for lån ydet med statsgaranti efter lov om  

 statsgaranti og ydelsestilskud vedrørende høsttabslån til tørkeramte  

 jordbrugere.
Stk. 3. Dansk Landbrugs Realkreditfond og pengeinstitutter kan  

 indtil 4 måneder efter et dokuments oprettelse berigtige den efter stk. 2  

 afgivne erklæring, og der kan ydes godtgørelse af stempelafgift efter §  

 28.« § 20. I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 666 af 28. juli 1992, foretages følgende ændring:
 § 8 A, stk. 1, nr. 4, affattes således:
 »4) lån ydet til yngre jordbrugere af Dansk Landbrugs Realkreditfond,  

 jf. lov nr. 150 af 17. april 1985, kontantlån ydet til tørkeramte jordbrugere  

 af Dansk Landbrugs Realkreditfond, jf. lov om statsgaranti og ydelsestilskud  

 vedrørende høsttabslån til tørkeramte jordbrugere, og kontantlån, som er  

 eller bliver optaget til refinansiering af K-lån optaget i Dansk Landbrugs  

 Realkreditfond, når det er en betingelse for K-lånet, at refinansiering skal  

 finde sted som kontantlån,».
 § 21. I lov om tilskud til skovforbedrende foranstaltninger, jf.  

 lov nr. 194 af 29. marts 1989, som ændret ved lov nr. 281 af 8. maj 1991,  

 foretages følgende ændring:
 Efter § 4, stk. 5, indsættes som nyt stykke.
»Stk. 6. Landbrugsministeren kan bestemme, at reglen om  

 reduktion i medfør af stk. 5 ikke finder anvendelse ved tilskud til  

 retablering af kulturer, der er skadet af tørken i 1992.« § 22. Landbrugsministeren fastsætter tidspunktet for lovens  

 ikrafttræden.
 § 23. Loven gælder ikke for Færøerne og Grønland.
