 Ankestyrelsen har behandlet en række sager vedrørende udmåling af  

 kontanthjælp i henhold til socialministeriets bekendtgørelse nr. 484 af 24.  

 september 1984 om forsøg med faste ydelser efter bistandsloven.
Sagerne 1-6 vedrørte spørgsmål om udmåling af hjælp efter  

 bekendtgørelsen med reduceret grundydelse, samt spørgsmål om udmåling af  

 særskilt hjælp til bl.a. fagforeningskontingent,  

 arbejdsløshedskassekontingent, forsikringer, udøvelse af samkvemsret,  

 værkstedsleje m.m.
Bekendtgørelsen fandtes ikke at indeholde hjemmel til at  

 udmåle særskilt hjælp til de anførte udgifter.
Ankestyrelsen fandt, at der skulle udmåles hjælp med reduceret  

 grundydelse, når der er ydet hjælp efter bistandsloven i en sammenhængende  

 periode på 9 måneder.
Sagerne 7 og 8 vedrørte 2 kontanthjælpsmodtagere, som i  

 en årrække havde modtaget hjælp efter bistandsloven.
Ankestyrelsen fandt  

 ikke, at kontanthjælpsmodtagerne havde haft noget selvstængigt  

 indtægtsgrundlag, hvorfor hjælpen ikke kunne overstige den mellem  

 arbejdsmarkedets hovedorganisationer aftalte mindste arbejdsfortjeneste inden  

 for normallønsområdet efter fradrag af skat.
 Sag nr. 9 vedrørte en ansøger, der modtog arbejdsløshedsdagpenge.
 Ankestyrelsen fandt ikke, at der kunne udmåles supplerende hjælp efter  

 bistandsloven til ansøgerens arbejdsløshedsdagpenge, idet dagpengene måtte  

 betragtes som kompensation for tabt arbejdsfortjeneste.
 LOVGRUNDLAG: Ifølge bistandslovens § 138 a kan socialministeren efter  

 indstilling fra kommunalbestyrelsen tillade, at det sociale udvalg i en  

 forsøgsperiode yder forbigående hjælp efter regler, der fraviger  

 bestemmelserne i § 37, såfremt reglerne er godkendt af socialministeren.
 De nærmere regler er fastsat ved socialministeriets bekendtgørelse nr.  

 484 af 24. september 1984 om forsøg med faste ydelser efter bistandsloven.
 Af pkt. 1 fremgår, at hjælpen består af en grundydelse, et boligtillæg  

 og et børnetillæg.
 Af pkt. 2 fremgår, at grundydelsen udgør 2.113 kr. månedlig for  

 enlige, når der er ydet hjælp i en sammenhængende periode på 9 måneder.
Af pkt. 3 fremgår, at boligtillæget skal dække pågældendes husleje  

 efter fradrag af tilskud efter boliglovgivningen.
Boligtillægget skal  

 endvidere dække øvrige løbende udgifter i forbindelse med boligen, f.eks.  

 varme, vand, gas, el og ydelser vedrørende boligindskudslån.
 Af pkt. 5 fremgår, at den samlede hjælp ikke kan overstige det hidtige  

 leveniveau eller den mellem arbejdsmarkedets hovedorganisationer aftalte  

 mindste arbejdsfortjeneste inden for normallønsområdet efter fradrag af skat.
 REDEGØRELSE FOR DE ENKELTE SAGER:
 1.
 REDEGØRELSE FOR SAGEN:
En ansøger, født i 1947, flyttede i december 1981 til A kommune, hvor han  

 fik udmålt hjælp efter bistandslovens § 37. Pr. 1. juli 1983 blev ansøgeren  

 overført til hjælp efter bistandslovens § 37, stk. 4. Fra januar til juli  

 1984 havde ansøgeren et vikariat som lærer 10 timer ugentlig.
I denne periode  

 blev der udbetalt supplerende hjælp til lønindtægten.
Fra 1. oktober 1984 udmålte A kommune kontanthjælpen efter bestemmelserne  

 i socialministeriets bekendtgørelse af 24. september 1984 om forsøg med faste  

 ydelser efter bistandsloven.
Hjælpen havde senest udgjort 3.316 kr. månedlig.
 AFGØRELSEN, DER KLAGES OVER:
 Social- og sundhedsforvaltningen udmålte fra 1. oktober 1984  

 kontanthjælpen med en reduceret grundydelse på 2.113 kr. månedlig samt et  

 boligtillæg på 1.047 kr. månedlig.
 KLAGEN TIL ANKESTYRELSEN:
 Sagen blev anket af ansøgeren, der bl.a. klagede over, at social- og  

 sundhedsforvaltningen havde afslået at yde hjælp til betaling af  

 fagforeningskontingent, arbejdsløshedskassekontingent og ansvarsforsikring.
 SUPPLERENDE OPLYSNINGER EFTER ANKEN:
 Social- og sundhedsforvaltningen oplyste over for ankestyrelsen, at  

 ansøgeren var informeret om, at samtlige udgifter, bortset fra  

 boligudgifterne, skulle afholdes af grundydelsen.
 ANKESTYRELSENS AFGØRELSE:
 Ankestyrelsen er enig med social- og sundhedsforvaltningen i, at hjælpen  

 efter socialministeriets bekendtgørelse nr. 484 af 24. september 1984 skal  

 udmåles med reduceret grundydelse, når der er ydet løbende hjælp efter  

 bistandsloven i en sammenhængende periode på 9 måneder.
 Ankestyrelsen er endvidere enig med social- og sundhedsforvaltningen i, at  

 der efter bekendtgørelsen ikke er hjemmel til at yde særskilt hjælp til  

 betaling af kontingent til fagforening og arbejdsløshedskasse eller præmie  

 for ansvarsforsikring.
 Ankestyrelsen tiltræder således social- og sundhedsforvaltningens  

 afgørelse.
 2.
 REDEGØRELSE FOR SAGEN:
En ansøger, født i 1939, havde fra januar 1983 modtaget hjælp efter  

 bistandsloven.
Fra den 1. november 1983 overgik ansøgeren til at modtage  

 hjælp efter bistandslovens § 37, stk. 4. I juli kvartal 1984 udgjorde den  

 udbetalte hjælp 3.598 kr. pr. måned.
 Fra den 1. oktober 1984 var ansøgerens kontanthjælp udmålt efter  

 bestemmelserne i socialministeriets bekendtgørelse af 24. september 1984 om  

 forsøg med faste ydelser efter bistandsloven.
 AFGØRELSEN, DER KLAGES OVER:
 Social-og sundhedsforvaltningen udmålte fra 1. oktober 1984 hjælpen med en  

 reduceret grundydelse på 2.113 kr. samt et boligtillæg på 1.000 kr., i alt  

 3.113 kr. pr. måned.
 KLAGEN TIL ANKESTYRELSEN:
Sagen blev anket af ansøgeren, der henviste til, at hendes individuelle  

 maksimale behov senest havde været 5.431 kr. pr. måned.
Ansøgeren fandt det  

 ikke muligt at eksistere for det beløb, social- og sundhedsforvaltningen  

 udmålte til hende.
Ansøgeren henviste til, at hun udover de godkendte  

 boligudgifter havde faste udgifter til fagforenings- og  

 arbejdsløshedskassekontingent, telefon, tv-licens, familieforsikring og  

 afdrag på banklån.
 SUPPLERENDE OPLYSNINGER EFTER ANKEN:
 Social- og sundhedsforvaltningen begrundede over for ankestyrelsen sin  

 afgørelse med, at samtlige de udgifter, der ikke kunne henføres til boligen,  

 skulle afholdes af den udbetalte reducerede grundydelse.
 ANKESTYRELSENS AFGØRELSE:
 Ankestyrelsen er enig med social- og sundhedsforvaltningen i, at hjælpen  

 efter socialministeriets bekendtgørelse nr. 484 af 24 september 1984 skal  

 udmåles med reduceret grundydelse, når der er ydet løbende hjælp efter  

 bistandsloven i en sammenhængende periode på 9 måneder.
 Ankestyrelsen er endvidere enig med social- og sundhedsforvaltningen i, at  

 der efter bekendtgørelsen ikke er hjemmel til at yde særskilt hjælp til  

 betaling af kontingent til fagforening og arbejdsløshedskasse,  

 telefonabonnement, TV-licens, familieforsikringspræmie eller afdrag på  

 banklån.
 Ankestyrelsen tiltræder således social- og sundhedsforvaltningens  

 afgørelse.
 3.
 REDEGØRELSE FOR SAGEN:
En ansøger, født i 1944, ophørte pr. 21. august 1984 med sit arbejde som  

 chauffør som følge af, at han havde fået frataget kørekortet på grund af  

 spirituskørsel.
Ansøgeren var medlem af en arbejdsløshedskasse, men var efter  

 det oplyste udelukket fra dagpenge fra 22. august 1984, og indtil han havde  

 præsteret 5 ugers arbejde.
 Socialforvaltningen udmålte med virkning fra 30. august 1984 hjælp til  

 underhold med 2.194 kr., fagforeningskontingent 440 kr. samt husleje 958 kr.  

 Hjælpen blev ydet med tilbagebetalingspligt i henhold til bistandslovens §  

 26, stk. 1, nr. 1.
Med virkning fra 1. oktober 1984 var hjælpen udmålt efter  

 socialministeriets bekendtgørelse af 24. september 1984 om forsøg med faste  

 ydelser efter bistandsloven.
Hjælpen var udmålt med en grundydelse på 2.486  

 kr., et boligtillæg på 1.099 kr. og et børnetillæg på 2.240 kr.
Ansøgerens fagforening bad i november 1984 socialforvaltningen om  

 supplerende hjælp til betaling af ansøgerens fagforeningskontingent, da han  

 ellers måtte melde sig ud af fagforeningen.
Der blev samtidig anmodet om  

 hjælp til betaling af afdrag på banklån med 500 kr. pr. måned.
Banklånet var  

 optaget til betaling af depositum ved indflytning i lejlighed.
Af  

 lejekontrakt af 25. juli 1984 fremgik, at depositum udgjorde 4.476 kr.
 AFGØRELSEN, DER KLAGES OVER:
 Social- og sundhedsforvaltningen meddelte afslag på hjælp til betaling af  

 fagforeningskontingent med 440 kr. pr. måned, da løbende udgifter til bl.a.  

 fagforeningskontingent og afdrag på banklån var indeholdt i den grundydelse,  

 der udbetaltes efter bekendtgørelse om forsøg med faste ydelser.
 KLAGEN TIL ANKESTYRELSEN:
 Sagen blev anket af ansøgerens fagforening.
 ANKESTYRELSENS AFGØRELSE:
 Ankestyrelsen er enig med social- og sundhedsforvaltningen i, at der efter  

 socialministeriets bekendtgørelse nr. 484 af 24. september 1984 ikke er  

 hjemmel for at yde særskilt hjælp til betaling af fagforeningskontingent.
Ankestyrelsen finder, at lån til depositum vedrørende lejligheden kan  

 betragtes osm boligindskudslån.
Ankestyrelsen finder derfor, at der ved  

 udmåling af hjælp i form af boligtillæg skal ydes ansøgeren hjælp til  

 betaling af afdrag på depositum'et.
 Efter det i sagen oplyste finder ankestyrelsen ikke, at der har været  

 grundlag for at gøre den hjælp, der er ydet ansøgeren med virkning fra 30.  

 august 1984, tilbagebetalingspligtig efter bistandslovens § 26, stk. 1, nr.  

 1. Ankestyrelsen henviser herved til, at ophør med arbejde som chauffør på  

 grund af fratagelse af et kørekort ikke kan betragtes som ubegrundet  

 opgivelse af arbejde.
 Ankestyrelsen ophæver således tilbagebetalingspligten i henhold til  

 bistandslovens § 26, stk. 1, nr. 1.
 4.
 REDEGØRELSE FOR SAGEN:
 En ansøger, født i 1945, blev den 16. november 1984 afskediget på grund af  

 arbejdsmangel fra det snedker- og tømrerfirma, hvor han var beskæftiget.  

 Ansøgeren var medlem af en arbejdsløshedskasse, men var ikke  

 dagpengeberettiget, idet han kun havde været medlem siden den 18. juni 1984.
Socialforvaltningen udbetalte den 7. december 1984 a conto grundydelse for  

 2 uger.
Den 20. februar 1985 udmålte socialforvaltningen 2.486 kr. som fast  

 grundydelse til underhold m.v. samt hjælp til fællesudgifter, ejendomsskat og  

 banklån vedrørende ansøgerens ejerlejlighed, med i alt 1.040 kr.
 AFGØRELSEN, DER KLAGES OVER:
 Social- og sundhedsforvaltningen gav afslag på betaling af  

 fagforeningskontingent med 598 kr. samt afslag på betaling af  

 husstandsforsikring med 857 kr., da disse udgifter var indeholdt i den  

 grundydelse, der blev udbetalt efter bekendtgørelsen om forsøg med faste  

 ydelser.
 KLAGEN TIL ANKESTYRELSEN:
 Sagen blev anket af ansøgeren, der gjorde gældende, at han havde svært ved  

 at klare sig for den løbende underholdshjælp.
 SUPPLERENDE OPLYSNINGER EFTER ANKEN:
 Social- og sundhedsforvaltningen begrundede over for ankestyrelsen sin  

 afgørelse med, at der ikke er hjemmel til at imødekomme ansøgningen, da  

 løbende udgifter til fagforeningskontingent og forsikringsudgifter efter  

 social- og sundhedsforvaltningens vurdering er indeholdt i grundydelsen.
 ANKESTYRELSENS AFGØRELSE:
 Ankestyrelsen er enig med social- og sundhedsforvaltningen i, at der efter  

 socialministeriets bekendtgørelse nr. 484 af 24. september 1984 ikke er  

 hjemmel til at yde særskilt hjælp til betaling af fagforeningskontingent og  

 husstandsforsikring.
 Ankestyrelsen tiltræder således den af social- og sundhedsforvaltningen  

 trufne afgørelse.
 5.
 REDEGØRELSE FOR SAGEN:
 En ansøger, født i 1934, blev i oktober 1980 separeret fra sin ægtefælle.  

 Ægtefællen fik tilkendt forældremynigheden over parrets fælles barn.
Fra 12. maj 1980 modtog ansøgeren hjælp i henhold til bistandslovens § 37.  

 I en del af perioden har ansøgeren haft deltidsarbejde, men fra 1. maj 1984  

 har ansøgeren været arbejdsløs.
Hjælpen blev indtil 12. november 1984 udmålt  

 i henhold til bistandslovens § 37, stk. 4, hvorefter den udbetalte hjælp  

 udgjorde 5.358 kr.
I dette beløb var medtaget et beløb på 315 kr. til  

 rejseudgifter i forbindelse med samkvem med ansøgerens søn.
Disse  

 rejseudgifter blev bevilget i henhold til bistandslovens § 43, stk. 3.
 I forbindelse med indførelse af kontanthjælpsforsøg blev ansøgerens  

 økonomiske hjælp omberegnet pr. 12. november 1984. Efter en nedtrapning over  

 2 måneder blev ansøgerens hjælp fra 12. januar 1985 beregnet på følgende  

 måde: grundydelse 2.113 kr., børnebidrag 373 kr., boligudgift 2.397 kr., i  

 alt 4.883 kr. minus hustrubidrag brutto 500 kr., til udbetaling 4.383 kr.  

 Socialforvaltningen fandt ikke, at der længere var mulighed for at bevilge  

 ansøgeren rejseudgifter i forbindelse med samkvem med hendes barn.
 AFGØRELSEN, DER KLAGES OVER:
 Amtsankenævnet tiltrådte den af socialforvaltningen trufne afgørelse  

 vedrørende udmåling af hjælp i henhold til socialministeriets bekendtgørelse  

 om forsøg med faste ydelser efter bistandsloven, idet nævnet fandt den  

 foretagne udmåling i overensstemmelse med gældende regler, idet det  

 forudsattes, at modregning i pågældendes hustrubridrag alene skete med  

 nettobeløbet, d.v.s. bidraget minus eventuel skat.
Amtsankenævnet tilføjede, at det af § 1 i nævnte bekendtgørelse fremgik,  

 at hjælpen består af en grundydelse, et boligtillæg og et børnetillæg.
Der  

 var således ikke længere mulighed for at yde særskilt hjælp til dækning af  

 udgifter i forbindelse med udøvelse af samkvemsret.
 KLAGEN TIL ANKESTYRELSEN:
 Sagen blev anket af ansøgeren, der ikke fandt det rimeligt, at hun skulle  

 stilles ringere, fordi hun tilfældigvis boede i en kommune, hvor der blev  

 indført forsøg.
 ANKESTYRELSENS AFGØRELSE:
 Ankestyrelsen er enig i, at hjælpen efter socialministeriets  

 bekendtgørelse nr. 484 af 24. september 1984 skal udmåles med reduceret  

 grundydelse, når der er ydet løbende hjælp efter bistandsloven i en  

 sammenhængende periode på 9 måneder.
 Ankestyrelsen er endvidere enig med amtsankenævnet i, at der ikke efter  

 bekendtgørelsen er hjemmel til at yde særskilt hjælp til betaling af udgifter  

 til udøvelse af samkvemsret.
 Ankestyrelsen tiltræder således amtsankenævnets afgørelse.
 6.
 REDEGØRELSE FOR SAGEN:
 En ansøger, født i 1963, modtog før kontanthjælpsforsøget hjælp efter  

 bistandslovens § 37, stk. 4, med 2.368,60 kr. efter taksten for unge, heraf  

 underhold med 1.850 kr. og husleje med 483,60 kr.
Fra 1. januar 1985 modtog ansøgeren grundydelse på 1.610 kr. samt husleje  

 på 517,83 kr., i alt 2.127,83 kr. månedlig.
Ansøgeren søgte herudover om  

 hjælp til dækning af udgifter til værkstedsleje med 300 kr.,  

 materialeudgifter med 100 kr. og aftenskolekurser med 340 kr. månedlig.  

 Endvidere søgte ansøgeren hjælp til betaling af en gæld på 483 kr.
Gælden  

 vedrørte en ekstra måneds husleje i forbindelse med en flytning i juni 1984.
 Social- og sundhedsforvaltningen fandt ikke grundlag for at yde hjælp til  

 betaling af gælden efter bistandslovens § 40, stk. 1.
 AFGØRELSEN, DER KLAGES OVER:
 Amtsankenævnet stadfæstede social- og sundhedsforvaltningens udmåling af  

 hjælp i henhold til forsøgsreglerne, idet nævnet fastslog, at der ikke efter  

 disse regler var mulighed for at yde særskilt hjælp til faste udgifter, idet  

 kontanthjælp efter forsøgsreglerne består af en grundydelse, et boligtillæg  

 og et børnetillæg.
 KLAGEN TIL ANKESTYRELSEN:
Sagen blev anket af ansøgeren, der ønskede at blive undtaget fra  

 forsøgsreglerne.
Ansøgeren var utilfreds med, at kontanthjælpsforsøget efter  

 bistandslovens § 38 a for hans vedkommende betød lavere ydelser end  

 tidligere.
 ANKESTYRELSENS AFGØRELSE:
 Under hensyn til, at ansøgerens bopælskommune efter socialministeriets  

 godkendelse er omfattet af forsøgsreglerne i socialministeriets  

 bekendtgørelse af 24. september 1984, er der ikke hjemmel til at beregne  

 hjælpen til ansøgeren efter de hidtil gældende regler i § 37.
 Ankestyrelsen er enig med amtsankenævnet i, at der efter den ovennævnte  

 bekendtgørelse ikke er hjemmel til at yde særskilt hjælp til værkstedsleje,  

 materialer og aftenskolekurser.
 Der kan heller ikke ydes hjælp til betaling af ekstra huslejeudgift for  

 juni 1984 i form af boligtillæg, og ankestyrelsen finder ikke, at  

 betingelserne for at yde hjælp efte § 40, stk. 1, hertil er opfyldt.
 Ankestyrelsen tiltræder således nævnets afgørelse.
 7.
 REDEGØRELSE FOR SAGEN:
En ansøger, født i 1958, med forsørgerpligt over for 4 børn havde modtaget  

 offentlig hjælp siden 1974. Fra januar 1984 havde hjælpen været udmålt efter  

 bestemmelserne i bistandslovens § 37, stk. 4. Hjælpen var udmålt til 5.199  

 kr. månedlig.
Til de tre af ansøgerens børn udbetaltes almindeligt  

 børnebidrag.
Endvidere modtog ansøgeren børnetilskud, herunder særligt  

 børnetilskud til det ene af børnene.
Ansøgerens bopælskommune deltog i henhold til bistandslovens § 138 a i en  

 forsøgsordning med faste ydelser efter bistandsloven, og som følge heraf blev  

 ansøgerens hjælp pr. 1. oktober 1984 omberegnet.
Hjælpen blev herefter  

 beregnet på følgende måde:
grundydelse kr. 2.113 børnetillæg kr. 1.659 boligtillæg:
husleje minus boligsikring kr. 1.356 varme kr. 1.000 el og gas kr. 1.543 kr. 3.899 kr. 7.671 pr. måned Ifølge pkt. 5 i socialministeriets bekendtgørelse af 24. september 1984 om  

 forsøg med faste ydelser efter bistandsloven kan den samlede hjælp ikke  

 overstige det hidtidige leveniveau (det individuelle maksimum). For personer,  

 der ikke hidtil har haft indtægter, kan den samlede hjælp ikke overstige den  

 mellem arbejdsmarkedets hovedorganisationer aftalte mindste  

 arbejdsfortjeneste inden for normallønsområdet (efter fradrag af skat for  

 personer, der ikke har andre indtægter og ikke fradrag ud over  

 personfradrag).
 Socialdirektoratet reducerede derfor den samlede hjælp til 5.431 kr.
 AFGØRELSEN, DER KLAGES OVER:
 Social- og sundhedsforvaltningen fandt ikke tilstrækkeligt grundlag for at  

 imødekomme en ansøgning om forhøjelse af den ydede kontanthjælp efter  

 bistandsloven.
Social- og sundhedsforvaltningen henviste til, at den økonomiske hjælp,  

 ansøgeren modtog, svarede til arbejdsmarkedets mindsteløn 5.431 kr. pr.  

 måned.
Forvaltningen skønnede, at dette havde udgjort ansøgerens hidtidige  

 indtægtsniveau, hvorfor forvaltningen ikke kunne forhøje den udmålte hjælp.  

 Der kunne endvidere ikke ydes hjælp til el/gas, som udgjorde 4.630 kr. pr.  

 kvartal.
 KLAGEN TIL ANKESTYRELSEN:
 Sagen blev anket af ansøgeren, der klagede over hjælpen størrelse.
 ANKESTYRELSENS AFGØRELSE:
Under hensyn til, at ansøgeren i en årrække har modtaget hjælp efter  

 bistandslovens § 37, finder ankestyrelsen, at ansøgeren ikke har haft noget  

 selvstændig indtægtsgrundlag.
Derfor finder ankestyrelsen, at hjælpen ikke  

 kan overstige den mellem arbejdsmarkedets hovedorganisationer aftalte mindste  

 arbejdsfortjeneste inden for normallønsområdet efter fradrag af skat, jfr.  

 pkt. 5 i bekendtgørelsen om forsøg med faste ydelser efter bistandsloven.
 Ankestyrelsen tiltræder således social- og sundhedsforvaltningens  

 afgørelse om beregning af hjælp efter 1. oktober 1984.
 Ankestyrelsen har endvidere under hensyn til ansøgerens vanskelige sociale  

 stilling henstillet til social- og sundhedsforvaltningen at tage spørgsmålet  

 om iværksættelse af en erhvervsmæssig revalidering op til drøftelse med  

 ansøgeren.
 8.
 REDEGØRELSE FOR SAGEN:
 En ansøger, født i 1949, med forsørgerpligt over for 1 barn havde fra  

 marts 1977, kun afbrudt af meget kortvarige arbejdsforhold, modtaget hjælp  

 efter bistandslovens § 37 eller 42. I september 1982 påbegyndte ansøgeren  

 børnehavdepædagoguddannelse med støtte efter bistandslovens § 42.
Pr. oktober 1984 omberegnede social- og sundhedsforvaltningen hjælpen  

 efter socialministeriets bekendtgørelse nr. 484 af 24. september 1984 om  

 forsøg med faste ydelser efter bistandsloven.
Hjælpen var hidtil udmålt i  

 henhold til bistandslovens § 37, stk. 4, med tillæg af uddannelsesudgifter.  

 Der var udbetalt ca. 4.500 kr. pr. måned efter fradrag af Statens  

 Uddannelsesstøtte.
Herudover var der ydet hjælp efter bistandslovens §§ 46 og  

 48 til henholdsvis privatskole og til ekstra vaskeudgifter.
 AFGØRELSEN, DER KLAGES OVER:
Social- og sundhedsforvaltningen fandt ikke, at hjælpen kunne overstige  

 den mellem arbejdsmarkedets parter aftalte mindste arbejdsfortjeneste inden  

 for normallønsområdet efter skat, hvilket ville sige 5.431 kr. månedlig.  

 Efter fradrag af Statens Uddannelsesstøtte blev der udbetalt 3.823 kr. pr.  

 måned.
Herudover blev der stadig udmålt hjælp til transport samt hjælp efter  

 §§ 46 og 48 til henholdsvis ansøgerens søns privatskole og ekstra  

 vaskeudgifter.
 KLAGEN TIL ANKESTYRELSEN:
 Sagen blev anket af ansøgeren, der gjorde gældende, at hun ved den nye  

 beregningsmetode fik udbetalt 873 kr. mindre pr. måned.
 ANKESTYRELSENS AFGØRELSE:
Under hensyn til, at ansøgeren i en årrække har modtaget hjælp efter  

 bistandslovens § 37 eller § 42 finder ankestyrelsen, at hjælpen ikke kan  

 overstige den mellem arbejdsmarkedets hovedorganisationer aftalte mindste  

 arbejdsfortjeneste inden for normallønsområdet efter fradrag af skat, jfr.  

 pkt. 5 i bekendtgørelsen om forsøg med faste ydelser efter bistandsloven.  

 Udover denne hjælp kan der dog ydes hjælp til de udgifter, der er forbundet  

 med uddannelsen.
Endvidere kan der fortsat ydes hjælp efter §§ 46 og 48.
 Ankestyrelsen tiltræder således social- og sundhedsforvaltningens  

 afgørelse.
 9.
 REDEGØRELSE FOR SAGEN:
En ansøger, født i 1945, søgte i marts 1985 om supplement efter  

 bistandsloven til arbejdsløshedsdagpenge.
Ansøgeren var medlem af en  

 arbejdsløshedskasse for selvstændigt erhvervsdrivende og gjorde gældende, at  

 skattevæsenet behandlede en skattesag, der ville medføre en højere  

 registreret indtægt, hvorefter ansøgeren muligvis ville kunne få mere i  

 dagpenge.
Ansøgeren havde fra 1981 været selvstændig med 2 frisørsaloner, og  

 var pr. 8. september 1984 ophørt med en restaurant.
Vedrørende ansøgerens  

 økonomiske forhold var det oplyst, at ansøgeren havde en negativ formue på  

 128.000 kr. (hovedsagelig gæld til skattevæsen og toldvæsen), at der var  

 faste månedlige udgifter på 2.809 kr. bestående af husleje (inkl. el og varme  

 minus boligsikringen) på 2.231 kr. og øvrige faste udgifter på 578 kr.  

 Ansgørens dagpenge, som hun havde modtaget siden november 1984, var beregnet  

 til 4.284 kr. netto pr. måned.
Ansøgeren modtog herudover børnetilskud og  

 børnebidrag til 1 barn.
 AFGØRELSEN, DER KLAGES OVER:
Social- og sundhedsforvaltningen fandt ikke ansøgeren berettiget il  

 supplement til arbejdsløshedsdagpenge i henhold til bistandslovens § 37.  

 Social- og sundhedsforvaltningen henviste til socialministeriets  

 bekendtgørelse om forsøg med faste ydelser efter bistandsloven, pkt. 5,  

 hvoraf fremgår, at der ikke kan ydes hjælp, således at det hidtidige  

 leveniveau forhøjes.
Social- og sundhedsforvaltningen havde ikke fundet  

 tilstrækkeligt grundlag for at fravige at betragte ansøgerens  

 arbejdsløshedsdagpenge som kompensation for den tabte arbejdsfortjeneste.
 KLAGEN TIL ANKESTYRELSEN:
 Sagen blev anket af ansøgeren, der anførte, at hendes leveniveau var  

 blevet stærkt forringet ved overgang til arbejdsløshedsdagpenge.
 SUPPLERENDE OPLYSNINGER EFTER ANKEN:
 Ansøgerens arbejdsløshedskasse oplyste over for ankestyrelsen, at  

 ansøgerens dagpenge var beregnet på grundlag af indtægterne i de to bedste  

 indtægtsår inden for de sidste 5 år.
 ANKESTYRELSENS AFGØRELSE:
 Ankestyrelsen stadfæster social- og sundhedsforvaltningens afgørelse med  

 den givne begrundelse.
 Med hensyn til spørgsmålet om, hvorvidt den verserende skattesag vil  

 medføre et krav på forhøjelse af arbejdsløshedsdagpengene, skal ankestyrelsen  

 henvise ansøgeren til at rette henvendelse til sin arbejdsløshedskasse herom.
