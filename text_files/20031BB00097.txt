Fremsat den 16. december 2003 af Peder Sass (S),  

 Poul Andersen (S), Jørn Pedersen (S) og  

 Jytte Wittrock (S) Forslag til folketingsbeslutning om ændring af reglerne for  

 fjernbuskørsel med henblik på  

  

 opretholdelse af fjernbusruter i Jylland Folketinget pålægger regeringen at ændre reglerne for  

 fjernbuskørsel, således at borgerne i Jylland fortsat får mulighed for at  

 benytte X-bus seks fjernbusruter, når tilladelserne til at drive de  

 nuværende  

 seks ruter udløber ved udgangen af 2004.
Udmøntningen af forslaget kan ske ved enten   

 	  

    

 at give en flerårig  

 forlængelse af de nuværende tilladelser eller ved   

 	  

    

 at ændre lov om  

 buskørsel § 4 a, således at det igen bliver tilladt for offentlige  

 myndigheder  

 at udføre fjernbuskørsel.
Bemærkninger til forslaget Da regeringen den 20. marts 2002 (folketingsåret 2001-02,  

 2. samling) fremsatte lovforslag nr.
L 165 om forslag til lov om ændring af  

 lov  

 om buskørsel, var det med en forventning om, at der ved en liberalisering af  

 adgangen til at udføre fjernbuskørsel ville ske en forbedring af servicen  

 over  

 for borgerne.
 Nu er der gået 1½ år, siden loven  

 trådte i kraft 1. juli 2002, hvor der blev åbnet for fri konkurrence.
Der er i modsætning til  

 forventningerne om etablering af flere privat drevne fjernbusruter imidlertid  

 sket en indskrænkning i antallet.
Medvirkende til dette er utvivlsomt den  

 markante ændring, som regeringen gennemførte ved et ændringsforslag til § 4 a  

 i  

 lov om buskørsel i Trafikudvalgets betænkning af 7. maj 2002 vedr. lovforslag  

 nr.
L 165, som senere blev vedtaget ved 3. behandling.
Resultatet blev, at  

 tilladelse til fjernbuskørsel ikke længere kan gives til offentlige  

 myndigheder  

 eller til en virksomhed helt eller delvis ejet af en eller flere offentlige  

 myndigheder.
Det betyder, at der alene kan udstedes tilladelser til  

 fjernbuskørsel til private busvirksomheder.
 Regeringen har formentlig været under pres fra en række  

 store private rutebilejere for at få denne ændring igennem; en ændring, som  

 indtil nu ikke har resulteret i en eneste ny fjernbusrute.
 Ændringen får samtidig alvorlige konsekvenser for X-bus,  

 som er et samarbejde mellem flere jyske amter og fælleskommunale selskaber,  

 og  

 som er et godt eksempel på et samarbejde på tværs af administrative skel.
 X-bus har i dag tilladelse til at drive følgende seks  

 fjernbusruter frem til udgangen af 2004, hvorefter de som følge af ændringen  

 af  

 busloven skal ophøre: Busruterne nr. 907 (Vejle-Skjern), 913 (Århus-Esbjerg),  

 926 (Vejle-Thisted), 951 (Aalborg-Holstebro), 953 (Randers-Herning) og 960  

 (Aalborg-Silkeborg).
Disse ruter er i dag udliciteret gennem X-bus og køres alle  

 af private vognmænd.
Da X-busnettet løber rundt økonomisk og ikke modtager  

 offentlige tilskud, kan hverken vognmændene eller skatteyderne være  

 interesseret i indskrænkning af rejsemulighederne.
 Det er både de lokale myndigheders og forslagsstillernes  

 opfattelse, at ingen private vognmænd vil køre de omtalte ruter for egen  

 regning og risiko, hvorfor det er borgerne, der bliver sorteper, såfremt der  

 ikke sker en ændring af loven eller gives en forlængelse af  

 X-busfjernruternes  

 tilladelse inden udgang af 2004.
 Der blev ikke under behandlingen i Folketinget af forslag  

 til lov om ændring af lov om buskørsel givet noget svar på fra regeringens  

 side, hvorledes passagerernes situation vil være efter 1. januar 2005, når  

 X-bus må lukke de seks fjernbusruter.
Det er især de handicappede, der rammes, idet halvdelen af  

 busserne er udstyret med lift eller rampe af hensyn til kørestole.
Der er  

 også  

 mange ældre, der bruger X-bus, idet de dér oplever tryghed og slipper for at  

 skulle skifte bus undervejs.
Fjernbusruterne er også meget benyttede af  

 skilsmissebørn, fordi forældrene trygt kan sende deres børn over en længere  

 strækning på weekendbesøg.
Alt tyder på, at lovens  

 intentioner om, at der ville blive oprettet flere private fjernbusruter, ikke  

 er og ikke vil blive opfyldt, samtidig med at eksisterende busruter   

 hvor  

 offentlige myndigheder helt eller delvis er med i driften  vil blive  

 indstillet, når koncessionen udløber.
Derfor foreslår forslagsstillerne, at   

 	  

    

 enten ændres lov om  

 buskørsel § 4 a, så det igen bliver tilladt for offentlige myndigheder eller  

 virksomheder helt eller delvis ejet af en eller flere offentlige myndigheder  

 at  

 opnå tilladelse til at udføre fjernbuskørsel,   

 	  

    

 eller den tilladelse,  

 som X-bus p.t. har til at drive seks fjernbusruter, forlænges ud over  

 udgangen  

 af 2004, hvor den nuværende tilladelse udløber.
Skriftlig fremsættelse Peder Sass  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af reglerne for fjernbuskørsel med henblik på  

 opretholdelse af fjernbusruter i Jylland.
(Beslutningsforslag nr.
B 97).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
