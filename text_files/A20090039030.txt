Lov om ændring af lov om social service (Loft over egenbetaling for madservice i plejeboliger m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om social service, jf. lovbekendtgørelse nr. 979 af 1. oktober 2008, som ændret senest ved lov nr. 318 af 28. april 2009, foretages følgende ændring:
 1. I § 161 indsættes som stk. 4:
»Stk. 4. Indenrigs- socialministeren kan fastsætte nærmere regler om den maksimale egenbetaling og regulering heraf for madserviceordninger for beboere i plejebolig og plejehjem, botilbud efter §§ 107 og 108 i lov om social service og lignende boligenheder, hvortil der er knyttet omsorgs- og servicefunktioner med tilhørende personale.« § 2 Loven træder i kraft den 1. juli 2009.
Givet på Christiansborg Slot, den 25. maj 2009 MARGRETHE R.
