Statens aftale med COPY-DAN for 1995 § 1.  Finansministeriet har indgået aftale med  

 COPY-DAN om betaling for statsinstitutioners kopiering af ophavsretligt  

 beskyttet materiale fra papirbaserede medier.
Aftalen gælder kun for 1995,  

 idet aftaleparterne afventer vedtagelsen af en ny ophavsretslov, der kan  

 betyde ændringer i fremtidige aftaler på området.
Stk. 2.  Aftalen indebærer, at Finansministeriet betaler  

 en samlet afgift til COPY-DAN for statsinstitutioners kopiering.
De enkelte  

 institutioner skal således ikke betale for deres kopiering for 1995, ligesom  

 de heller ikke skal aflevere opgørelser af omfanget af deres kopiering til  

 COPY-DAN.
Institutioner, der er omfattet af aftalen § 2.  Aftalen omfatter alle statsinstitutioner, der er  

 optaget på finansloven for 1995 med lønudgifter.
Desuden omfatter aftalen  

 selvejende institutioner og fonde, der er optaget på finansloven, og som  

 modtager statsligt tilskud til dækning af driftsudgifter på halvdelen eller  

 mere.
Statsejede aktieselskaber er ikke omfattet af aftalen.
 Stk. 2.  Afgrænsningen i stk. 1 indebærer, at aftalen  

 ikke omfatter Kongehuset og Folketinget med Folketingets Ombudsmand,  

 Statsrevisoratet og Rigsrevisionen eller institutioner som Danmarks  

 Nationalbank, Danmarks Radio og TV-2. Folkekirken er heller ikke omfattet af  

 aftalen, bortset fra den øverste administration, der er optaget på  

 finansloven for 1995. Statslige eller statsligt tilknyttede institutioner,  

 organisationer o.lign., som ikke er omfattet af aftalen, må selv indgå aftale  

 om kopiering med COPY-DAN, PRESSEKOPIER, Ryesgade 53 B, 2100 København Ø,  

 tlf. 31 39 35 11.
 Stk. 3.  I tvivlstilfælde kan der rettes henvendelse til  

 Finansministeriet, Sekretariatet, Christiansborg Slotsplads 1, 1218 København  

 K, tlf. 33 92 33 33.
Tilladt kopiering § 3.  Aftalen omfatter kopiering af ophavsretligt  

 beskyttet materiale (aviser, tidsskrifter, bøger, artikelsamlinger m.v.), til  

 hvilket medlemmerne af COPY-DAN har rettighederne i henhold til lov om  

 ophavsretten til litterære og kunstneriske værker og lov om retten til  

 fotografiske billeder.
 Stk. 2.  COPY-DAN repræsenterer pr. 1. januar 1995  

 medlemmerne i følgende organisationer: Dansk Forfatterforening, Dansk  

 Journalistforbund, Grafisk Forbund, Akademikernes Centralforbund (AC), Danske  

 Skønlitterære Forfattere, Danske Dagblades Forening, Den danske  

 Forlæggerforening, Dansk Fagpresseforening, Samorganisationen af  

 Fagbevægelsens Tidsskrift (SAFT) og Dansk Magisinpresses Udgiverforening.  

 Endvidere repræsenterer COPY-DAN pr. 1. januar 1995 følgende publikationer  

 uden for førnævnte organisationer: Ugebrevet Mandag Morgen og nyhedsbreve  

 udgivet af Presseklip A/S.
 § 4.  Aftalen omfatter kopiering til internt brug fra  

 papirbaserede medier til papirbaserede medier, herunder kopiering fra kopier.
 Stk. 2.  Ved kopiering forstås fotokopiering,  

 offset-tryk, mangfoldiggørelse ved hjælp af stencils, afskrift o.lign.
 Stk. 3.  Ved internt brug forstås eksempelvis kopiering  

 til information af ansatte, til brug i sagsbehandlingen, til intern  

 uddannelse og seminarer m.v. samt til brug ved arbejde i udvalg, råd og nævn  

 o.lign. med direkte tilknytning til institutionen.
 Stk. 4.  Kopiering af billeder, fotos, tegninger o.lign.  

 må udelukkende foretages sammen med tekst, og kun når billedet har relation  

 til teksten.
 Stk. 5.  Aftalen omfatter ikke elektronisk kopiering og  

 kopiering til kommercielt brug.
 § 5.  Aftalen omfatter ikke kopiering til undervisning  

 i uddannelsesinstitutioner med undtagelse af kopiering til intern uddannelse  

 og seminarer i institutionen, jf. § 4, stk. 3. Ved kopiering til undervisning  

 i uddannelsesinstitutioner skal der enten være indgået en aftale med  

 COPY-DAN, UNDERVISNINGSKOPIER eller være indhentet forhåndssamtykke hos hver  

 enkelt rettighedshaver.
 § 6.  Kopiering, der nærmer sig forlagsvirksomhed, er  

 ikke tilladt efter aftalen.
Stk. 2.  Kopiaviser må højst fremstilles i 150  

 eksemplarer.
Ved kopiaviser forstås periodiske udsendelser af en samling af  

 artikler og/eller uddrag af publikationer til en bestemt modtagerkreds.
§ 7.  COPY-DAN har indgået gensidighedsaftaler med  

 rettighedshaverorganisationerne i Norge, Finland, Tyskland, Island,  

 Australien, Schweiz og Lichtenstein.
Der kan derfor tillige kopieres fra  

 aviser og tidsskrifter - og ikke andre publikationer - fra disse lande.
Ved  

 kopiering af materiale fra tyske rettighedshavere må der ikke kopieres  

 billedstof.
Stk. 2.  Uanset begræsningerne i stk. 1 vedrørende arten  

 af materiale, der kan kopieres, og begrænsningerne i ophavslande, kan der  

 altid kopieres materiale af udenlandsk oprindelse inden for de rammer, der er  

 afstukket i § 11 i lov om ophavsretten til litterære og kunstneriske værker  

 og § 5 i lov om retten til fotografiske billeder.
Der kan efter disse  

 bestemmelser fremstilles enkelte eksemplarer (typisk op til 3-5) uden  

 betaling.
Kildeangivelse § 8.  I medfør af § 3 i lov om ophavsretten til  

 litterære og kunstneriske værker og § 2 i lov om retten til fotografiske  

 billeder, skal kopier påføres oplysning om publikationens navn og  

 udgivelsesdato samt skribentens og/eller billedkunstnerens navn.
Ikrafttræden § 9.  Cirkulæret træder i kraft den 1. januar 1995 og  

 gælder til den 31. december 1995. Pr. 1. januar 1995 ophæves samtidig  

 Finansministeriets cirkulære nr. 213 af 17. december 1993 om  

 statsinstitutioners kopiering.
