(Til alle amtsråd og Frederiksberg  

 Kommunalbestyrelse) Kulturministeriet og Lærernes Centralorganisation er blevet enige om at  

 videreføre rammeaftalen af 11. maj 1989 om indgåelse af lokalaftaler om løn-  

 og tjenestetidsvilkår i forbindelse med forsøg.
I denne anledning fremsendes  

 Kulturministeriets cirkulære af 21. november 1989 om rammeaftale af 10.  

 November 1989 mellem Kulturministeriet og Lærernes Centralorganisation om  

 indgåelse af lokalaftaler om løn- og tjenestetidsvilkår i forbindelse med  

 forsøg i henhold til § 11 i lov nr. 335 af 24. maj 1989 om almen  

 voksenuddannelse.
 Cirkulæret er en uændret videreførelse af Kulturministeriets cirkulære af  

 1. juni 1989 om indgåelse af lokalaftaler i forbindelse med forsøg i henhold  

 til lov om prøveforberedende enkeltfagsundervisning m.v. for voksne.
 Det bemærkes, at rammeaftalen alene giver kompetence til at indgå  

 lokalaftaler vedrørende forsøgs- og udviklingsarbejde i henhold til  

 bekendtgørelse nr. 641 af 5. oktober 1989 om undervisning og prøver inden for  

 almen voksenuddannelse.
 Som eksempel på undervisning, der ikke er omfattet af cirkulærets  

 rammer og som følge deraf fortsat skal forelægges direktoratets lønafdeling  

 til særskilt fastsættelse af løn- og tjenestetidsvilkår kan nævnes  

 fjernundervisning (IU).
 De med forsøget forbundne udgifter afholdes af amtet, bortset fra tilskud  

 bevilget af direktoratet i forbindelse med forsøgets godkendelse.
 I henhold til § 2 i cirkulæret kan det oplyses, at:
 Lokalaftaler, der omfatter forstandere og viceforstandere, indgås med den  

 lokale amtskreds af Danmarks Lærerforening.
 Lokalaftaler, der omfatter lærer/overlærere, indgås med den lokale  

 amtskreds af Dansk Aften- og Ungdomsskoleforening.
 Timelærere, årsvikarer og månedslønnede vikarer er omfattet af de  

 lokalaftaler, der indgås for lærer/overlærere.
 Det forudsættes, at timetillæg og/eller engangsvederlag som hidtil alene  

 ydes som kompensation for merarbejde i forbindelse med forsøget.
 P.d.v.
 Susanne Boe.
Cirkulære om rammeaftale af 10. november 1989 mellem Kulturministeriet og Lærernes Centralorganisation om indgåelse af lokalaftaler om løn- og tjenestetidsvilkår i forbindelse med forsøg i henhold til § 11 i lov nr. 335 af 24. maj 1989 om almen voksenuddannelse (Til alle amtsråd og Frederiksberg Kommunalbestyrelse) I henhold til § 45, stk. 2, i lov om tjenestemænd i staten, folkeskolen og  

 folkekirken, jf. lovbekendtgørelse af 2. oktober 1986, aftales følgende:
 § 1.  Mellem amtsrådet og Danmarks Lærerforening (den  

 lokale amtskreds) og Dansk Aften- og Ungdomsskole Forening (den lokale  

 amtskreds) kan der i henhold til rammeaftalen indgås aftaler om løn- og  

 tjenestetidsvilkår i forbindelse med deltagelse i forsøgs- og  

 udviklingsarbejde i henhold til bekendtgørelse nr. 641 af 5. oktober 1989 om  

 undervisning og prøver inden for almen voksenuddannelse.
 § 2.  Cirkulæret omfatter tjenestemænd ved  

 voksenuddannelsescentre, bortset fra tjenestemandsansatte adjunkter og  

 lektorer.
 § 3.  Forinden aftale indgås skal forsøget godkendes  

 af Direktoratet for Folkeoplysning, Frie Grundskoler m.v.
 § 4.  Løntimer, der medgår til forsøget, indregnes i  

 det pligtige timetal til de tjenestemandsansatte lærere på centeret, der  

 varetager det omhandlede forsøg.
 § 5.  Udover løntimerne i henhold til § 4 kan der ydes  

 vederlag for rapportskrivning, planlægning, udarbejdelse af  

 undervisningsmateriale m.v.
 § 6.  Cirkulæret har virkning fra den 1. august 1989  

 og er gældende for kursusårene 1989/90 og 1990/91.
Kulturministeriet Direktoratet for Folkeoplysning, Frie Grundskoler m.v., den 21. november  

 1989.
 P.d.v.
