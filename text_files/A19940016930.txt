(Lukkelov) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Butikstiden i detailhandelen er på hverdage fra  

 kl. 6 til kl. 20, lørdag dog fra kl. 6 til kl. 14.
 Stk. 2.  Den første og den sidste lørdag i måneden  

 forlænges butikstiden til kl. 17. Påske- og pinselørdag samt den sidste  

 lørdag før juleaftensdag forlænges butikstiden til kl. 20. Den sidste søndag  

 før juleaftensdag er butikstiden fra kl. 10 til kl. 20.
Stk. 3.  Butikker må ikke holdes åbne for publikum på  

 grundlovsdag og juleaftensdag samt uden for de i stk. 1 og 2 angivne  

 butikstider.
Falder den første lørdag i måneden på nytårsdag eller  

 grundlovsdag, forlænges butikstiden den efterfølgende lørdag til kl. 17.
 Stk. 4.  Kunder, som befinder sig i en butik ved  

 butikstidens ophør, kan ekspederes i indtil et kvarter efter dette tidspunkt.
Stk. 5.  Stk. 1-3 finder ikke anvendelse på salg fra  

 automater.
Detailsalg af stærke drikke må dog ikke ske fra automater.
 Stk. 6.  Frisørsaloner og saloner for skønhedspleje må  

 ikke holdes åbne for publikum uden for de i stk. 1-3 angivne butikstider.  

 Kunder, som befinder sig i en sådan salon efter butikstidens ophør, kan dog  

 ekspederes i indtil en time efter dette tidspunkt.
 Stk. 7.  Loven gælder ikke for apoteker, jf. lov nr. 279  

 af 6. juni 1984 om apoteksvirksomhed med senere ændringer.
 § 2.  § 1, stk. 1-3, gælder ikke for salg af følgende  

 varer:
 Stk. 2.  Salg fra udstillinger, forlystelseshaver,  

 dyreparker og lign. er ikke omfattet af § 1, stk. 1-3.
 Stk. 3.  Butikker, hvorfra der på hverdage sælges aviser  

 eller mejeriprodukter, må på søn- og helligdage holdes åbne fra kl. 7 til kl.  

 11 for salg af brød, mejeriprodukter og aviser.
 § 3.  § 1, stk. 1-3, gælder ikke for butikker, der til  

 enhver tid kun fører et begrænset varesortiment, som Erhvervs- og  

 Selskabsstyrelsen fastsætter.
 Stk. 2.  De i stk. 1 nævnte butikker må ikke stå i  

 indvendig forbindelse med butikker, der er omfattet af bestemmelserne i § 1,  

 medmindre det effektivt sikres, at kunderne uden for butikstiden udelukkende  

 har adgang til det begrænsede varesortiment.
§ 4.  § 1, stk. 1-3 og 6, gælder ikke for områder, der  

 i det væsentlige benyttes til sommer- og weekendophold.
Det samme gælder  

 områder ved den dansk-tyske landegrænse.
Stk. 2.  Beslutning om, hvilke områder der skal være  

 omfattet af stk. 1, træffes af kommunalbestyrelsen efter forhandling med de  

 berørte organisationer.
Der kan herunder fastsættes begrænsninger i  

 åbningstiden.
Erhvervs- og Selskabsstyrelsen fastsætter regler for  

 områdeafgrænsningen og for, hvem der skal forhandles med, og kan herunder  

 bestemme, at forhandling med de berørte organisationer ikke er påkrævet, hvis  

 kommunalbestyrelsens tidligere trufne beslutning om det pågældende område  

 videreføres uændret.
I reglerne kan bestemmes, at fritagelse vedrørende  

 sommerhusområder ikke skal gælde butikker, der ikke blot tilsigter at dække  

 de lokale behov, men hvis væsentligste kundekreds kommer andetstedsfra.
Stk. 3.  Kommunalbestyrelsens beslutning om  

 områdeafgrænsningen træffes for indtil 5 år ad gangen.
Kommunalbestyrelsen  

 kan dog udvide området, såfremt særlige grunde taler herfor.
 § 5.  Kommunalbestyrelsen kan efter ansøgning give  

 tilladelse til udvidede butikstider i haveforeninger, på lejrpladser, ved  

 lystbådehavne, i idrætsanlæg, i større trafikknudepunkter samt på eller ved  

 sygehuse eller lignende institutioner.
 Stk. 2.  Kommunalbestyrelsen kan efter forhandling med  

 vedkommende organisationer give tilladelse til udvidede butikstider for  

 butikker, der i særlig grad betjener turister, og som kun fører et nærmere  

 angivet varesortiment (gaveartikler, særlige udvalgsvarer, antikviteter og  

 lign.). Tilladelsen kan gives for indtil 5 år ad gangen.
Stk. 3.  Kommunalbestyrelsen kan endvidere efter  

 forhandling med de nævnte organisationer give lejlighedsvis og tidsbegrænset  

 tilladelse til udvidede butikstider i forbindelse med store turistbesøg,  

 kongresser og lign.
Tilladelsen kan begrænses til kun at omfatte en enkelt  

 eller enkelte butikker i det område, hvor de pågældende turister må antages i  

 almindelighed at ville foretage deres indkøb.
 Stk. 4.  Kommunalbestyrelsen kan endvidere tillade  

 udvidet butikstid til salg ved omfattende festligheder og lign.
 Stk. 5.  Erhvervs- og Selskabsstyrelsen fastsætter  

 regler for meddelelsen af de i stk. 1-4 nævnte tilladelser.
 § 6.  Kommunalbestyrelsen kan tillade butikker i  

 områder, der efter § 3 i lov om planlægning er udpeget som erhvervszoner, at  

 udvide butikstiden.
§ 7.  Kommunalbestyrelsens afgørelser i henhold til §§  

 4 og 5 kan af de foreninger og organisationer, som Erhvervs- og  

 Selskabsstyrelsen bemyndiger hertil, indbringes for et butikstidsankenævn,  

 der nedsættes af Erhvervs- og Selskabsstyrelsen.
Nævnet skal bestå af 1  

 formand og 2 andre medlemmer.
Formanden skal være jurist.
Alle medlemmer skal  

 være uafhængige af berørte kommunale eller organisationsmæssige interesser.  

 Formanden samt de andre medlemmer og disses suppleanter udnævnes for indtil 4  

 år ad gangen.
Erhvervs- og Selskabsstyrelsen fastsætter nævnets  

 forretningsorden.
 Stk. 2.  For indgivelse af klage efter stk. 1 betales et  

 gebyr på 4.000 kr.
 Stk. 3.  Gives der klageren helt eller delvis medhold i  

 den indbragte klage, eller ændrer kommunalbestyrelsen sin afgørelse i  

 overensstemmelse med klagerens påstand, kan Butikstidsankenævnet bestemme, at  

 kommunalbestyrelsen helt eller delvis skal godtgøre klageren det betalte  

 gebyr.
 Stk. 4.  Nævnets afgørelser kan ikke indbringes for  

 anden administrativ myndighed.
§ 8.  Overtrædelse af § 1 og § 3, stk. 2, overtrædelse  

 af vilkår og betingelser for tilladelser givet i medfør af loven samt  

 udøvelse af detailhandel i strid med en frakendelse af retten hertil, jf.  

 stk. 2, straffes med bøde.
Sker der ikke konfiskation af udbytte, som er  

 opnået ved overtrædelsen, skal der ved udmålingen af bøde tages særligt  

 hensyn til størrelsen af en opnået eller tilsigtet økonomisk fordel.
Der skal  

 endvidere i gentagelsestilfælde udmåles en skærpet bøde.
 Stk. 2.  Har en erhvervsdrivende gjort sig skyldig i  

 grov eller gentagen overtrædelse af § 1 og § 3, stk. 2, eller af vilkår og  

 betingelser for tilladelser givet i medfør af loven, kan retten frakende den  

 pågældende adgangen til at udøve detailhandel på bestemte tidspunkter og til  

 at sælge bestemte varer.
 Stk. 3.  Den, der med kendskab til, at en butik er  

 omfattet af § 3, leverer varer, som ikke er omfattet af det tilladte  

 varesortiment, straffes med bøde.
Stk. 4.  Er overtrædelsen begået af et aktieselskab,  

 anpartsselskab, andelsselskab el. lign., kan bødeansvar pålægges virksomheden  

 som sådan.
Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan bødeansvar pålægges  

 staten, kommunen eller det kommunale fællesskab.
 § 9.  Loven træder i kraft den 1. oktober 1994, jf.  

 dog stk. 4.
 Stk. 2.  Lov om butikstid, jf. lovbekendtgørelse nr. 558  

 af 18. august 1989, som ændret ved lov nr. 478 af 24. juni 1992, ophæves.
 Stk. 3.  Tilladelser i henhold til den tidligere lov  

 bevarer deres gyldighed indtil 1 år efter denne lovs ikrafttræden.
 Stk. 4.  § 7 træder i kraft den 1. april 1994 og finder  

 anvendelse på kommunalbestyrelsens afgørelser truffet denne dato eller senere  

 i henhold til §§ 5 og 6 i lov om butikstid, jf. lovbekendtgørelse nr. 558 af  

 18. august 1989, som ændret ved lov nr. 478 af 24. juni 1992.
 Stk. 5.  I lov nr. 895 af 30. november 1993 om  

 forlængelse af visse frikommuneforsøg m.v. ophæves § 2, stk. 2.  

 Frikommuneregulativer, der er forlænget af kommunalbestyrelsen efter § 2,  

 stk. 2, i lov om forlængelse af visse frikommuneforsøg m.v., har ikke længere  

 gyldighed.
 § 10.  Loven gælder ikke for Færøerne og Grønland.
Givet på Christiansborg Slot, den 16.  

 marts 1994 Under Vor Kongelige Hånd og Segl I Dronningens Navn:
