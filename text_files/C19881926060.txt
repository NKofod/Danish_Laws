Indholdsfortegnelse I.
INDLEDNING OG ALMINDELIGE BESTEMMELSER Konventionens almindelige bestemmelser 1. Personkreds 2. Lovgivning 3. Område 4. Ligebehandling II.
HVILKET LANDS LOVGIVNING GÆLDER 1. Hovedregel 2. Undtagelser a.
Udsendte arbejdstagere b.
Transportvirksomhed c.
Ansatte ombord på skibe d.
Diplomatiske og konsulære repræsentanter e.
Diplomatisk hjælpepersonale III.
DE ENKELTE YDELSER 1. Ydelser i anledning af sygdom eller fødsel a.
Naturalydelser b.
Kontantydelser 2. Familieydelser 3. Pension a.
Folkepension b.
Førtidspension c.
Eksportabilitet 4. Forskellige bestemmelser om beregning og udbetaling  

 af dansk pension a.
Tillæg b.
Bopælsperioder i udlandet c.
Bopælsperioder før 1. april 1957 d.
Pension efter overgangsbestemmelserne i lovene af 7. juni 1972 e.
Tilfælde hvor der er ret til både folkepension og marokkansk pension f.
Beregning af godskrivningstid 5. Ydelser efter lov om Arbejdsmarkedets  

 Tillægspension (ATP) I.
INDLEDNING OG ALMINDELIGE BESTEMMELSER Den 26. april 1982 er der indgået en konvention mellem Danmark og Marokko  

 om social sikring.
Den 15. februar 1988 er der indgået en tillægskonvention  

 om ændring af konventionen.
Konventionen og tillægskonventionen er efter at  

 være ratificeret trådt i kraft den 1. april 1988.
 Konventionen er med de ændringer, der følger af tillægskonventionen  

 aftrykt som bilag til denne vejledning.
 Den administrative aftale til gennemførelsen af konventionen med  

 tilhørende blanketmateriale vil senere blive udsendt.
Konventionen bygger på et gensidighedsprincip.
I denne vejledning omtales  

 fortrinsvis de rettigheder, der efter konventionen tilkommer marokkanske  

 statsborgere efter dansk lovgivning.
 I vejledningen er der henvisninger til konventionen (K) og slutprotokollen  

 til konventionen (S).
Konventionens almindelige bestemmelser 1. Personkreds.
 Konventionen finder anvendelse på danske og marokkanske statsborgere.
K-art.2 2. Lovgivning Konventionen finder for Danmarks vedkommende anvendelse på lovgivningen  

 om:
a.
Offentlig sygesikring b.
Sygehusvæsenet c.
Svangerskabshygiejne og fødselshjælp d.
Dagpenge ved sygdom eller fødsel e.
Arbejdsskadeforsikring f.
Børnetilskud g.
Arbejdsløshedsforsikring h.
Social pension i.
Arbejdsmarkedets Tillægspension (ATP) Også lov om en børnefamilieydelse er omfattet af konventionen.
3. Område Konventionen gælder for Danmarks vedkommende for Danmark med undtagelse af  

 Grønland og Færøerne.
K-art. 5 4. Ligebehandling Der gælder et almindeligt princip om ligebehandling for statsborgere i den  

 ene stat, der har bopæl på den anden stats område.
II.
HVILKET LANDS LOVGIVNING GÆLDER K-art. 4 1. Som hovedregel er statsborgere i en af de  

 kontraherede stater, når de har bopæl på den anden kontraherede stats område,  

 omfattet af bopælsstatens lovgivning.
 2. Der gælder visse undtagelser fra denne regel.
K-art. 6 og 7 a.
Udsendte arbejdstagere er på nærmere angivne betingelser i 3 år  

 omfattet af udsenderstatens lovgivning.
Der er mulighed for forlængelse af  

 denne periode under særlige omstændigheder.
b.
Arbejdstagere, der beskæftiges af en transportvirksomhed, der har  

 hjemsted i den ene kontraherede stat, og som udfører deres arbejde i den  

 anden kontraherede stat, er som hovedregel omfattet af hjemstatens  

 lovgivning.
c.
Arbejdstagere, der er beskæftiget om bord på skibe, er som hovedregel  

 omfattet af flaglandets lovgivning.
d.
Diplomatiske eller konsulære repræsentanter m.fl. er omfattet af  

 lovgivningen i den stat, som de repræsenterer.
e.
Diplomatisk hjælpepersonale er som hovedregel omfattet af bopælsstatens  

 lovgivning, men kan vælge at være omfattet af lovgivningen i den stat, som  

 den pågældende mission eller det pågældende konsulat repræsenterer, såfremt  

 de er statsborgere i denne stat.
III.
DE ENKELTE YDELSER 1. Ydelser i anledning af sygdom eller fødsel K-art. 10 og 12 a.
Naturalydelser Herboende marokkanske statsborgere og deres familiemedlemmer har ret til  

 lægebehandling, sygehusbehandling, tandlægebehandling m.v. efter samme  

 regler, som gælder for danske statsborgere.
 Forsikringsperioder, der er tilbagelagt efter marokkansk lovgivning, kan  

 medregnes til nedbringelse af den karenstid på 6 uger, der er fastsat i  

 sygesikringsloven og den tilsvarende frist for ret til vederlagsfri  

 behandling på sygehus, der gælder efter sygehusloven.
K-art. 13 b.
Kontantydelser Herboende marokkanske statsborgere og deres familiemedlemmer har ret til  

 dagpenge i anledning af sygdom eller fødsel.
Det foran nævnte  

 sammenlægningsprincip finder anvendelse ved afgørelse af, om betingelserne  

 for ret til dagpenge ved fødsel efter kap. 12 i dagpengeloven er opfyldt, når  

 en marokkansk statsborger ikke har været omfattet af dansk lovgivning i hele  

 den i lovens § 34, stk. 1 eller stk. 2 omhandlede referenceperiode.
Herefter  

 medregnes forsikringsperioder, der er tilbagelagt efter marokkansk lovgivning  

 inden for referenceperioden, som om det drejede sig om perioder tilbagelagt  

 efter dansk lovgivning.
Den pågældende anses for i de således medregnede perioder at have haft en  

 gennemsnitlig lønindtægt af en størrelse, der svarer til gennemsnittet af de  

 lønbeløb, der er konstateret for de perioder, der er tilbagelagt efter dansk  

 lovgivning i referenceperioden.
Det bemærkes, at betingelserne for ret til  

 dagpenge i anledning af fødsel ikke anses for opfyldt, såfremt den pågældende  

 alene er tilmeldt arbejdsformidlingen som arbejdssøgende.
K-art. 14 Udbetaling af dagpenge i Marokko kan ske på samme vilkår og i samme omfang  

 som danske statsborgere kan opnå en sådan udbetaling, jf. herved  

 Socialministeriets bekendtgørelse nr. 512 af 23. september 1975 om udbetaling  

 af dagpenge under ophold i udlandet.
K-art. 20 2. Familieydelser Et barn, der har bopæl her i landet, og hvis fader eller moder er  

 marokkansk statsborger og har bopæl her, har ret til børnetilskud på samme  

 vilkår som danske statsborgere.
De opholdsfrister, der er fastsat for  

 udlændinge i børnetilskudslovens § 5, bortfalder således for marokkanske  

 statsborgere.
K-art. 21 Med hensyn til særligt børnetilskud efter børnetilskudslovens § 4 gælder,  

 at børn af enker og enkemænd, der er marokkanske statsborgere samt  

 forældreløse børn af marokkanske statsborgere, når børnene har bopæl her i  

 landet, har ret til særligt børnetilskud efter samme regler, som gælder for  

 sådanne børn af danske statsborgere på betingelse af, at barnet eller en af  

 dets forældre har haft fast bopæl her i mindst 6 måneder, og at den afdøde  

 fader og/eller moder på tidspunktet for dødsfaldet havde bopæl her.
Hermed er  

 der sket en nedsættelse af den efter børnetilskudslovens § 5 gældende  

 bopælsperiode på 3 år.
 Bestemmelsen om udbetaling af særligt børnetilskud efter 6 måneders bopæl  

 her i landet omfatter også de øvrige tilfælde i børnetilskudslovens § 4, hvor  

 særligt børnetilskud ydes.
K-art. 23 Såfremt et barn har ret til børnetilskud efter begge landes lovgivning,  

 ydes der alene børnetilskud efter lovgivningen i det land, hvor barnet har  

 bopæl.
 Personer, der under ophold i Marokko er omfattet af dansk lovgivning om  

 social sikring, har ret til børnefamilieydelse, selv om betingelserne om fuld  

 skattepligt og hjemsted i Danmark ikke er opfyldt, jf. § 1 og § 2 i  

 Skatteministeriets bekendtgørelse nr. 968 af 17. december 1986.
 I tilsvarende tilfælde er der ret til børnetilskud, selv om betingelserne  

 om hjemsted og bopæl i Danmark ikke er opfyldt.
Personer, der opholder sig i Danmark, men er omfattet af marokkansk  

 lovgivning om social sikring, har ikke ret til børnefamilieydelse, selv om de  

 opfylder betingelserne i § 2 i lov om børnefamilieydelse, jf. § 4 i  

 Skatteministeriets ovennævnte bekendtgørelse.
Der er i sådanne tilfælde  

 heller ikke ret til dansk børnetilskud, selv om betingelserne i  

 børnetilskudsloven i øvrigt er opfyldt.
3. Pension a.
Folkepension Marokkanske statsborgere har ret til folkepension på samme betingelser som  

 danske statsborgere.
Dette vil sige, at marokkanske statsborgere har ret til  

 folkepension, såfremt de pågældende har boet mindst 3 år i Danmark mellem det  

 15. og det 67. år.
K-art. 26 b.
Førtidspension Marokkanske statsborgere har ret til førtidspension, såfremt de i den  

 under 3a. nævnte optjeningsperiode i en sammenhængende bopælsperiode i  

 Danmark i mindst 1 år har været fysisk eller psykisk i stand til at udøve et  

 normalt erhverv.
 Ret til førtidspension på grund af sociale forhold for marokkanske  

 statsborgere er betinget af, at de pågældende har haft fast bopæl i Danmark i  

 en periode på mindst 12 måneder umiddelbart forud for indgivelsen af  

 ansøgningen om pension, og at behovet for pension er opstået, medens de havde  

 bopæl i Danmark.
K-art. 27 c.
Eksportabilitet Udbetaling af social pension til en marokkansk statsborger med bopæl på  

 marokkansk område er betinget af:
eller Retten til pension efter pkt. 1) gælder både retten til at få tillagt  

 pension under bopæl i Marokko, og retten til at medtage en allerede tilkendt  

 pension til Marokko.
De personer, der opfylder betingelserne efter pkt. 2),  

 kan derimod kun medtage en pension til Marokko, hvis pensionen er tilkendt  

 under bopæl i Danmark.
 Førtidspension på grund af sociale forhold kan kun tilkendes marokkanske  

 statsborgere under bopæl i Danmark.
S-pkt. 3 Danske statsborgere med bopæl i Marokko kan heller ikke få tillagt  

 førtidspension på grund af sociale forhold.
 Efter pensionstilkendelsen kan pensionen fortsat udbetales under bopæl i  

 Marokko, for marokkanske statsborgere betinget af, at betingelserne efter  

 pkt. 1) eller 2) ovenfor er opfyldt.
K-art. 29 4. Forskellige bestemmelser om beregning og udbetaling  

 af dansk pension a.
Følgende tillæg og ydelser efter lov om social pension kan kun  

 udbetales til personer med bopæl i Marokko i det omfang, det er fastsat i  

 loven, jf. lovens § 3, stk. 5:
 Efter § 3, stk. 5 i lov om social pension kan pensions-, hustru- og  

 ægteskabstillæg ikke udbetales til personer, der har bopæl i Marokko.
 Kun danske statsborgere opfylder betingelserne for efter § 3, stk. 2 og  

 stk. 3 i lov om social pension at få udbetalt de under d) - g) nævnte tillæg  

 under bopæl i Marokko.
K-art. 30 b.
Bestemmelserne i lov om social pension § 8, hvorefter bopælsperioder i  

 udlandet sidestilles med bopæl i Danmark, finder ikke anvendelse på  

 marokkanske statsborgere.
Beskæftigelse på et dansk skib betragtes ikke som  

 bopæl i udlandet, hvorfor sådanne perioder også for marokkanske statsborgere  

 skal medregnes som optjeningstid med hensyn til ret til pension (jf.  

 konventionens art. 6, stk. c).
K-art. 47 c.
Bopælsperioder tilbagelagt før 1. april 1957 tages ikke i betragtning  

 ved beregning af størrelsen af social pension, der udbetales til marokkanske  

 statsborgere med bopæl i Marokko.
K-art. 31 d.
Marokkanske statsborgere har ikke ret til pension efter  

 overgangsbestemmelserne i de danske love af 7. juni 1972 om ret til pension  

 for danske statsborgere, der har haft bopæl i Danmark i et nærmere fastsat  

 tidsrum forud for ansøgningen om pension.
e.
Når en person både har erhvervet ret til folkepension efter dansk og  

 pension efter marokkansk lovgivning, fastsættes folkepensionens størrelse  

 uden anvendelse af overgangsbestemmelserne i lov om social pension om ret til  

 fuld folkepension senest fra den 1. oktober 1989 for personer, som har haft  

 fast bopæl i Danmark i mindst 10 år efter det fyldte 15. år, heraf mindst 5  

 år umiddelbart forud for det fyldte 67. år, jf. § 68 i lov om social pension,  

 eller den tilsvarende bestemmelse i den tidligere lov om folkepension.  

 Opfylder pensionisten betingelserne for ret til fuld folkepension ved  

 anvendelse af en af de nævnte bestemmelser, eller i givet fald i medfør af  

 bestemmelserne i konventionen, og udgør de pensioner, der skal ydes af begge  

 kontraherede stater, sammenlagt et beløb, der er lavere end fuld  

 folkepension, ydes et tillæg svarende til forskellen.
Konventionens art. 31  

 åbner ikke adgang for marokkanske statsborgere til at få pension tillagt  

 efter overgangsbestemmelserne i § 68 i pensionsloven, idet denne ret er  

 forbeholdt danske statsborgere.
f.
Hvis en person både har opnået ret til dansk førtidspension, hvis  

 størrelse er fastsat i overensstemmelse med de regler, der var gældende  

 indtil den 1. oktober 1984, og til pension efter marokkansk lovgivning,  

 nedsættes perioden mellem datoen for tilkendelsen af den danske pension og  

 den normale pensionsalder ved beregning af den danske pension.
Pensionen  

 nedsættes efter forholdet mellem antallet af bopælsår i Danmark før  

 forsikringsbegivenhedens indtræden og summen af bopæls- og bidragsperioder  

 efter begge landes lovgivning forud for datoen for pensionsbegivenhedens  

 indtræden.
Pensionsbegivenhedens indtræden må her forstås som tidspunktet for  

 pensionstilkendelsen.
 Hvis de to pensioner sammenlagt udgør et mindre beløb end den pension, der  

 kunne ydes ved alene at anvende lov om social pension, ydes et tillæg  

 svarende til forskellen.
5. Ydelser efter lov om Arbejdsmarkedets  

 Tillægspension (ATP) K-art. 32 Bestemmelserne om udenlandske arbejdstageres medlemskab af ATP finder  

 anvendelse på marokkanske statsborgere, der er beskæftiget i Danmark.
 Sikringsstyrelsen, den 26. april 1988.
F.B.
Svarrer /E.
Havers Andersen (* 1) Ved anvendelse af denne bestemmelse anses et medlem af ATP med  

 mindst 1 års pensionsanciennitet for at have tilbagelagt en  

 beskæftigelsesperiode i Danmark på 12 måneder; hvis en person godtgør at have  

 været beskæftiget i Danmark forud for 1. april 1964 medregnes denne periode;  

 hvis en person godtgør at have været beskæftiget som selvstændig  

 erhvervsdrivende i Danmark i en periode, medregnes denne periode.
