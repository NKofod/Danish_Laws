Betænkning afgivet af Udenrigsudvalget den 27. maj 2003 Betænkning over Forslag til  

 folketingsbeslutning om etablering af en økonomisk ramme med henblik på  

 finansiering af uddannelses- og oplysningsvirksomhed om holocaust, andre  

 folkedrab og politiske massemord i sammenhæng med den danske Auschwitzdag.
[af Jann Sjursen (KRF) m.fl.] 1. Udvalgsarbejdet Beslutningsforslaget blev fremsat den 3. april 2003 og var til  

 1. behandling den 14. maj 2003. Beslutningsforslaget blev efter 1. behandling  

 henvist til behandling i Udenrigsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 7 spørgsmål til udenrigsministeren og  

 undervisningsministeren til skriftlig besvarelse, som disse har besvaret.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse  

                                                                         .
 Dansk Folkepartis medlemmer af udvalget mener, at forslaget om  

 at afsætte 5 mio. kr. til en statsliggørelse af Auschwitzdagen som årlig  

 mindedag alene er et udtryk for en ideologisk kamp  en kamp for  

 politisk  

 korrekthed  som Dansk Folkeparti ikke støtter.
 Dansk Folkeparti mener, at der er brug for at  

  

 erindre  

  

 såvel holocaust som gulag og  

 andre folkedrab  at huske og tage ved lære af den komplekse  

 verdenshistorie,  

 der førte frem til disse grufulde begivenheder  men ikke at  

  

 mindes  

  

 holocaust  


  

 og afholde kultiske mindedage med arrangementer betalt af staten i  

 selvretfærdighedens navn.
Dansk Folkeparti ønsker en nøgtern, konkret historieundervisning  

  ikke en moraliserende.
Historieundervisningen skulle gerne føre til  

 selverkendelse, ikke til selvgodhed.
 Dansk Folkeparti mener dermed, at pengene kunne anvendes langt  

 bedre  til f.eks. seriøs historieforskning.
 Et  

  

 andet mindretal  

  

 i  

 udvalget (S, SF, RV og KRF) indstiller beslutningsforslaget til  

  

 vedtagelse uændret  

                                                                         .
Mindretallet henviser til, at det primære sigte med  

 beslutningsforslaget er at få etableret et sikkert fundament for afholdelse  

 af  

 Auschwitzdagen i kraft af en flerårig bevilling.
Desværre har  

 førstebehandlingen vist, at regeringen ikke er villig til at anlægge et  

 sådant  

 langsigtet perspektiv for de danske forpligtelser i forbindelse med  

 afholdelse  

 af Auschwitzdagen.
Dette er beklageligt.
Mindretallet har dog registreret, at regeringen i regi af  

 Undervisningsministeriet  

 har fundet 2 mio. kr. til finansiering af Auschwitzdagen 2004. Disse midler  

 giver selvfølgelig mulighed for finansiering af aktiviteter i forbindelse med  

 den kommende Auschwitzdag.
Det afsatte beløb inden for  

 Undervisningsministeriets  

 område kan dog på ingen måde honorere de forventninger, som  

 udenrigsministeren  

 i sin tale på Auschwitzdagen 2003 gav udtryk for skulle være indeholdt i en  

 afholdelse af dagen.
Fremtidige afholdelser af Auschwitzdagen vil ligeledes være  

 præget af en høj grad af usikkerhed, da regeringen ikke har udstukket en klar  

 plan for, hvor og hvordan midlerne skal findes til fremtidige Auschwitzdage.  

 Med den skiftende ministerielle forankring og den manglende flerårige  

 bevillingsramme kan Auschwitzdagen risikere at blive forvandlet til en  

 uønsket  

 udgiftspost, der vandrer mellem ministerierne.
Tilbage står således, at det  

 er  

 ganske utilfredsstillende, at regeringen, som selv har indstiftet  

 Auschwitzdagen, ikke er villig til at skabe det nødvendige langsigtede  

 finansielle  

 grundlag for dagens afholdelse.
Uanset at flere af de konkrete elementer i beslutningsforslaget  

 er knyttet til det jødiske holocaust, blev det klart tilkendegivet i  

 forbindelse med førstebehandlingen, at det indholdsmæssige sigte for  

 Auschwitzdagen er at fokusere, ikke kun på holocaust, men også på folkedrab  

 og  

 politiske massemord i nyere tid.
Dette gjorde sig også gældende for  

 afholdelsen  

 af Auschwitzdagen 2003 på Københavns Rådhus.
 Socialdemokratiets medlemmer af udvalget ønsker at tilføje, at  

 finansieringen fremover skal indgå som et led i finanslovdrøftelserne.
 Socialistisk Folkepartis medlem af udvalget tilslutter sig  

 mindretallets bemærkninger, idet man går ud fra, at der tillægges  

 forskningsdelen af arbejdet med folkedrab og politiske massemord stor vægt,  

 og  

 at begrebet  

 »nyere tid  

 «  

 omfatter hele det 20. århundrede, således  

 at også det tyrkiske folkedrab på armenerne er indbefattet.
 Et  

  

 tredje mindretal  

  

 i  

 udvalget (EL) vil ved 2. behandling stemme hverken for eller imod  

 beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Pia Larsen (V)  

    

 Henrik Vestergaard (V)  

    

 Troels Lund Jensen (V)  

    

 Hanne Severinsen (V)  

    

 Peter Skaarup (DF)  

    

 Pia Kjærsgaard (DF)  

    

 Gitte Seeberg (KF)  

  

  nfmd.  

  

    

 Pia Christmas‑Møller (KF)  

    

 Jann Sjursen (KRF)  

  

  fmd.  

  

    

 Carsten Bo Jensen (S)  

    

 Jan Petersen (S)  

    

 Jeppe Kofod (S)  

    

 Mogens Lykketoft (S)  

    

 Nicolai Wammen (S)  

    

 Margrete Auken (SF)  

    

 Morten Helveg Petersen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 136 Bilagsnr.
