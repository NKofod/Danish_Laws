 I tilslutning til udenrigsministeriets bekendtgørelse nr. 77 af 11.  

 oktober 1966 og efterfølgende bekendtgørelser, senest nr. 99 af 25. november  

 1971, Lovtidende C, meddeles det, at Østrig med virkning fra den 9. juni 1973  

 har tiltrådt den internationale konvention af 26. oktober 1961 om beskyttelse  

 af udøvende kunstnere, fremstillere af fonogrammer samt radio- og  

 fjernsynsforetagender.
 Østrigs ratifikationsinstrument indeholder følgende erklæringer:
 Ad artikel 16, stk. 1 a) (iii):
 Østrig vil ikke anvende bestemmelserne i artikel 12 for så vidt angår  

 fonogrammer, hvis fremstiller ikke er statsborger i en kontraherende stat.
 Ad artikel 16, stk. 1 a) (iv):
 Østrig vil for så vidt angår fonogrammer, hvis fremstiller er statsborger  

 i en anden kontraherende stat, begrænse den i artikel 12 fastsatte  

 beskyttelse til det omfang og den varighed, som denne stat yder beskyttelse  

 af fonogrammer, som først er optaget af en østrigsk statsborger.
 Ad artikel 16, stk. 1 b):
 Østrig vil ikke anvende artikel 13 d).
 Udenrigsinisteriet, den 18. september  

 1973.
F.
M.
 Torben Rønne.
