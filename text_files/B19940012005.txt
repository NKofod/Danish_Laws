 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som detailslagter  

 inden for et af følgende specialer:
 Stk. 2.  Eleven vælger speciale ved at indgå  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Slagterfagets Fællesudvalg.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
§ 4.  Uddannelsen varer 4 år.
For specialet  

 delikatesseassistent varer uddannelsen dog 3 år og 6 måneder.
 Stk. 2.  Eleven kan indlede uddannelsen i  

 praktikvirksomhed eller med 2. skoleperiode.
 § 5.  Personer, der er fyldt 25 år, kan indgå  

 uddannelsesaftale og gennemføre uddannelsen på 2 år, hvis de har haft mindst  

 5 års fuldtidsbeskæftigelse eller tilsvarende deltidsbeskæftigelse inden for  

 detailslagterområdet.
 Stk. 2.  Skolen kan dispensere fra alders- og  

 beskæftigelseskravet i stk. 1, hvis skolen ud fra en samlet vurdering og  

 efter samråd med eleven og praktikvirksomheden skønner, at eleven har de  

 fornødne forudsætninger for at gennemføre uddannelsesforløbet.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen efter § 6, stk. 3, jf. § 9, stk. 2, inden for  

 den fastsatte uddannelsestid, eventuelt efter fritagelse for dele af  

 undervisningen.
 Stk. 4.  Afgørelse efter stk. 2, jf. stk. 3, skal så  

 vidt muligt træffes før indgåelse af uddannelsesaftale.
§ 6.  Skoleundervisningen varer 40 uger, for specialet  

 delikatesseassistent dog 35 uger.
For elever, der indgår uddannelsesaftale  

 efter § 5, kan den samlede skoleundervisning afkortes efter skolens  

 bestemmelse, jf. § 9, stk. 2. Skoleundervisning veksler med praktikuddannelse  

 som anført nedenfor:
 Stk. 2.  Efter sidste skoleperiode afholdes svendeprøve,  

 jf. § 31.
 Stk. 3.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et uddannelsesforløb  

 bestående af perioder med henholdsvis skoleundervisning og praktikuddannelse.  

 Det faglige udvalg skal godkende fastsættelsen af praktikperioder.
Fritagelse for dele af uddannelsen § 7.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Uddannelsens mål og indhold § 8.  Den uddannede detailslagter skal selvstændigt  

 kunne forestå den daglige drift af en slagterforretning eller -afdeling.  

 Detailslagteren skal kunne tilrettelægge arbejdet og i samarbejde med  

 eksterne interessenter være ansvarlig for den økonomi og regnskabsføring, der  

 er forbundet med driften.
Detailslagteren skal kunne udføre de normalt  

 forekommende håndværksmæssige discipliner, der naturligt er forbundet med  

 drift af området.
Endvidere skal detailslagteren have kendskab til love og  

 regler vedrørende levnedsmidler, lokaler, inventar og personale.
Stk. 2.  Den uddannede detailslagter med specialet  

butiksslagter skal kende og kunne anvende principper for  

 markedsføring, kundepsykologi og kundebetjening inden for detailhandel med  

 kød og kødprodukter.
Den uddannede skal kunne opskære de gængse kødarter  

 inden for branchen til detailsalg samt kende lovgivningen for området og være  

 i stand til at overholde denne.
Stk. 3.  Den uddannede detailslagter med specialet  

pølsemager skal kunne opskære og sortere råvarer til produktion og  

 have kendskab til råvarernes egnethed.
Den uddannede skal selvstændigt kunne  

 fremstille detailspecialiteter.
Endvidere skal den uddannede have kendskab  

 til og være i stand til at overholde gældende lovgivning i forbindelse med  

 processen fra råvare til færdigvare.
Stk. 4.  Den uddannede detailslagter med specialet  

slagter skal kunne slagte kreaturer, svin og lam under hensyntagen til  

 de gældende regler for slagtehygiejne og øvrige lovgivningsmæssige forhold  

 inden for området.
Endvidere skal den uddannede være fortrolig med bedømmelse  

 af levende og slagtede dyr med henblik på kvalitet og økonomi.
Stk. 5.  Den uddannede detailslagter med specialet  

delikatesseassistent skal kunne udføre funktioner, der naturligt hører  

 til en delikatesseforretnings eller -afdelings drift og produktion.
Den  

 uddannede skal kende og kunne anvende principper for markedsføring og  

 kundebetjening.
Endvidere skal den uddannede have kendskab til og være i  

 stand til at overholde gældende lovgivning på området.
Skoleundervisningen § 9.  Undervisningen, der under hele  

 uddannelsesforløbet på en helhedsorienteret måde skal omfatte både praktisk  

 og teoretisk undervisning, har som mål at give eleven de fornødne generelle  

 og specielle kvalifikationer, herunder forudsætninger for at varetage de  

 funktioner, uddannelsen sigter imod.
Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 10-17, kan fraviges i fornødent omfang og  

 under respekt for de angivne mål for undervisningen.
Undervisningen skal  

 omfatte valgfag.
Grundfag § 10.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 11.  Undervisningen i 2. skoleperiode i grundfag har  

 et omfang svarende til en vejledende uddannelsestid på 10,0 uger og omfatter  

 alle de fag, der er nævnt i § 10, stk. 1.
 Stk. 2.  Følgende grundfag afsluttes i 2. skoleperiode:  

 arbejdsmarkedsforhold, førstehjælp, reklame (B), salg og service (B), miljø  

 (B) og branchekendskab og teknologiudvikling.
Områdefag § 12.  Undervisningen i områdefag i 2. skoleperiode  

 har følgende mål og vejledende uddannelsestid:
 Eleven skal opnå praktisk og teoretisk kendskab til branchens  

 arbejdsområder, herunder butiks- og produktionsforhold samt slagteprocessen.  

 Branchens betydning og virke i samfundet skal anskueliggøres i forhold til  

 økonomi, sundhed og ernæring på en sådan måde, at eleven får kendskab til og  

 forståelse for branchen og det efterfølgende arbejdsliv.
 Vejledende uddannelsestid: 2,9 uger.
 Eleven skal kunne grovopskære svin, okser og kalve til engrossalg.  

 Endvidere skal eleven opnå kendskab til anvendelsesmuligheder for de opskårne  

 kødstykker, kødkvaliteter, vægtgrænser og økonomi samt kunne kombinere  

 teoretisk viden med den praktiske opskæring.
 Vejledende uddannelsestid: 2,5 uger.
 Eleven skal opnå kendskab til håndværktøj og maskiner, få forståelse af de  

 sikkerhedsmæssige og hygiejniske krav samt kunne vælge og anvende det rigtige  

 værktøj til en given opgave.
 Endvidere skal eleven kunne slibe og vedligeholde håndværktøj til eget  

 brug.
 Vejledende uddannelsestid: 0,8 uger.
 Eleven skal opnå kendskab til talbehandling og endvidere gennem teoretiske  

 og praktiske øvelser kunne udregne grundkalkulationer inden for opskæring,  

 herunder bruttoavance på køb og salg, procentfordeling af de enkelte  

 kødstykker samt kølerumssvind.
 Vejledende uddannelsestid: 0,4 uger.
 § 13.  Undervisningen i områdefag i 3., 4., 5. og 6.  

 skoleperiode har følgende mål og vejledende uddannelsestid:
Eleven skal opnå teoretisk viden om emnet og i praksis kunne fremstille  

 saltede/røgede/kogte produkter og helt pålæg til detailsalg.
Eleven skal  

 desuden opnå kendskab til den gældende lovgivning for området, herunder  

 kødvarestandarder.
 Vejledende uddannelsestid: 0,4 uger.
Eleven skal opnå teoretisk viden om emnet og i praksis kunne fremstille  

 salgbare koge- og stegeretter samt diverse salater, smørrebrød, platter,  

 buffetanretninger m.v.
Eleven skal kunne afpynte og dekorere kødfade i  

 forbindelse med salgsfremmende foranstaltninger og produktafpyntning i  

 øvrigt.
Eleven skal desuden opnå kendskab til gældende lovgivning for  

 området.
 Vejledende uddannelsestid: 0,8 uger, for specialet  

 delikatesseassistent dog 1,2 uger.
Eleven skal kunne pynte køddisk, kølevindue og montre med kød og  

 charcuterivarer.
Endvidere skal eleven kunne betjene butikkens/afdelingens  

 udstyr og maskiner samt ekspedere, herunder vejlede kunderne i deres indkøb  

 af kød, charcuterivarer og samhørighedsvarer.
Desuden skal eleven kunne  

 forstå de anvendte varedeklarationer, behandle reklamationer, modtage  

 telefonordrer og prisfastsætte varer m.v.
 Vejledende uddannelsestid: 1,0 uger.
Eleven skal opnå et bredt kendskab til ferskvarer, såsom fisk, fjerkræ,  

 vildt og specialvarer i øvrigt.
Endvidere skal eleven opnå kendskab til  

 gældende lovgivning for området.
 Vejledende uddannelsestid: 0,4 uger.
 Eleven skal kunne detailopskære svin, okser, kalve og lam til detailsalg.  

 Endvidere skal eleven kunne redegøre for anvendelses- og  

 tilberedningsmuligheder for de opskårne salgsklare kødstykker samt gennemføre  

 den salgsmæssige emballering og etikettering i henhold til gældende  

 lovgivning.
 Vejledende uddannelsestid: 1,8 uger, for specialet  

 delikatesseassistent dog 1,5 uger.
Eleven skal kunne fremstille diverse pølsesorter, herunder bløde og  

 skærefaste, bindefarsprodukter, spegepølser/salami.
Eleven skal desuden opnå  

 kendskab til den gældende lovgivning vedrørende hjælpe- og tilsætningsstoffer  

 m.v.
 Vejledende uddannelsestid: 2,0 uger, for specialet  

 delikatesseassistent dog 0,6 uger.
 Eleven skal gennem teoretiske og praktiske øvelser kunne foretage  

 kalkulationer med udsalgspriser på områderne charcuteri og pølsemageri samt  

 udregne procenttillægget fra indkøbs-/produktionspris til salgspris og modsat  

 (retrograd kalkulation).
 Vejledende uddannelsestid: 0,4 uger.
Specialefag § 14.  Undervisningen i specialefag inden for  

 specialet butiksslagter har følgende mål og vejledende uddannelsestid:
 Eleven skal opnå kendskab til og kunne arbejde ud fra den til enhver tid  

 gældende levnedsmiddellovgivning, herunder positivlisten og mærkningsreglerne  

 på området.
 Vejledende uddannelsestid: 0,4 uger.
Eleven skal opnå viden om kødets opbygning og bestanddele.
Endvidere skal  

 eleven opnå viden om og kunne anvende den nyeste teknologi inden for området.  

 Endelig skal eleven kunne vejlede kunder i rigtig ernæring og tilberedning af  

 fødevarer.
 Vejledende uddannelsestid: 0,7 uger.
 Eleven skal kunne fremstille diverse stege- og kogeretter, grillretter,  

 fast- og slowfoodprodukter, salater, smørrebrød, platter, buffetanretninger  

 m.v. og kunne medvirke ved opskrift-og produktudvikling inden for området.  

 Endvidere skal eleven kunne afpynte og dekorere kødfade i forbindelse med  

 salgsfremmende foranstaltninger samt kunne foretage produktafpyntning i  

 øvrigt.
 Vejledende uddannelsestid: 0,6 uger.
Eleven skal kunne grov- og detailopskære alle de kødarter, der forekommer  

 i supermarkeder og slagterforretninger, samt gennemføre den salgsmæssige  

 emballering og etikettering af de udskårne kødstykker.
Endvidere skal eleven  

 kunne redegøre for anvendelses- og tilberedningsmulighederne for disse.
 Vejledende uddannelsestid: 1,9 uger.
Eleven skal kunne klargøre diverse montre med salgsklare varer, betjene  

 butikkens/afdelingens udstyr og maskiner samt kunne ekspedere og vejlede  

 kunderne tilfredsstillende med hensyn til varevalg, anvendelse, tilberedning  

 og prisudregning.
Endvidere skal eleven kunne anvende principper for  

 markedsføring, reklame, salg og service m.v.
 Vejledende uddannelsestid: 3,0 uger.
 § 15.  Undervisningen i specialefag inden for  

 specialet pølsemager har følgende mål og vejledende uddannelsestid:
 Eleven skal opnå kendskab til og kunne arbejde ud fra den til enhver tid  

 gældende levnedsmiddellovgivning, herunder positivlisten og mærkningsreglerne  

 på området.
 Vejledende uddannelsestid: 0,4 uger.
Eleven skal opnå viden om kødets opbygning og bestanddele.
Endvidere skal  

 eleven opnå viden om og kunne anvende den nyeste teknologi inden for området.  

 Endelig skal eleven kunne vejlede kunder i rigtig ernæring og tilberedning af  

 fødevarer.
 Vejledende uddannelsestid: 0,7 uger.
 Eleven skal kunne fremstille diverse stege- og kogeretter, grillretter,  

 fast- og slowfoodprodukter, salater, smørrebrød, platter, buffetanretninger  

 m.v. og kunne medvirke ved opskrift- og produktudvikling inden for området.  

 Endvidere skal eleven kunne afpynte og dekorere kødfade i forbindelse med  

 salgsfremmende foranstaltninger samt kunne foretage produktafpyntning i  

 øvrigt.
 Vejledende uddannelsestid: 0,6 uger.
Eleven skal kunne grov- og detailopskære alle de kødarter, der forekommer  

 i supermarkeder og slagterforretninger, samt gennemføre den salgsmæssige  

 emballering og etikettering af de udskårne kødstykker.
Endvidere skal eleven  

 kunne redegøre for anvendelsesmuligheder for disse.
 Vejledende uddannelsestid: 1,9 uger.
Eleven skal kunne opskære og sortere råvarer til produktion og opnå  

 kendskab til råvarernes egnethed til fremstilling af detailspecialiteter,  

 postejer, bløde og skærefaste bindefarsprodukter, spegepølser/salami,  

 saltede/røgede/kogte produkter samt andre pålægsvarer.
Endvidere skal eleven  

 have kendskab til lovgivningen vedrørende processen fra råvare til  

 færdigvare.
 Vejledende uddannelsestid: 3,0 uger.
 § 16.  Undervisningen i specialefag inden for  

 specialet slagter har følgende mål og vejledende uddannelsestid:
 Eleven skal opnå kendskab til og kunne arbejde ud fra den til enhver tid  

 gældende levnedsmiddellovgivning, herunder positivlisten og mærkningsreglerne  

 på området.
 Vejledende uddannelsestid: 0,4 uger.
Eleven skal opnå viden om kødets opbygning og bestanddele.
Endvidere skal  

 eleven opnå viden om og kunne anvende den nyeste teknologi inden for området.  

 Endelig skal eleven kunne vejlede kunder i rigtig ernæring og tilberedning af  

 fødevarer.
 Vejledende uddannelsestid: 0,7 uger.
Eleven skal kunne bedømme kreaturer i levende og slagtet tilstand.
I  

 bedømmelsen skal kvalitet og økonomi indgå med udgangspunkt i gældende  

 markedsforhold for handel med levende og slagtede kreaturer.
I forbindelse  

 hermed skal eleven opnå forståelse af den slagtemæssige betydning for  

 produkternes anvendelsesmuligheder.
Eleven skal desuden opnå kendskab til  

 biprodukter og deres anvendelse i den industrielle produktion.
 Vejledende uddannelsestid: 0,6 uger.
Eleven skal kunne grov- og detailopskære alle de kødarter, der forekommer  

 i supermarkeder og slagterforretninger, samt gennemføre den salgsmæssige  

 emballering og etikettering af de udskårne kødstykker.
Endvidere skal eleven  

 kunne redegøre for anvendelsesmuligheder af disse.
 Vejledende uddannelsestid: 1,9 uger.
 Eleven skal kunne slagte kreaturer, svin og lam under hensyntagen til de  

 gældende regler for slagtehygiejne og til lovgivningen for området i øvrigt.
 Vejledende uddannelsestid: 3,0 uger.
 § 17.  Undervisningen i specialefag inden for  

 specialet delikatesseassistent har følgende mål og vejledende  

 uddannelsestid:
 Eleven skal opnå kendskab til og kunne arbejde ud fra den til enhver tid  

 gældende levnedsmiddellovgivning, herunder positivlisten og mærkningsreglerne  

 på området.
 Vejledende uddannelsestid: 0,2 uger.
Eleven skal kunne vejlede kunder i rigtig ernæring og hygiejne.
Endvidere  

 skal eleven i den daglige arbejdsproces kende og leve op til de krav, som  

 stilles på området.
 Vejledende uddannelsestid: 0,4 uger.
Lune retter Eleven skal kunne fremstille, oppynte og dekorere lune retter eller  

 retter, der er klar til at lune, herunder aktuelle fast- og  

 slowfoodprodukter, kartoffelretter, frugt- og grøntretter og pastaretter samt  

 fremstille tilbehør til disse.
 Eleven skal endvidere kunne medvirke til produktudviklingen inden for  

 området.
Anretninger Eleven skal kunne fremstille pølseborde, platter, kolde borde, salater og  

 pålægsanretninger samt kunne oppynte og dekorere disse, så de fremtræder  

 tiltalende og indbydende.
Salgsklare retter Eleven skal kunne fremstille salgsklare retter, som er tilberedt eller  

 klar til tilberedning i forskellige variationer med tilbehørsvarer, herunder  

 indbagte, farserede og fyldte produkter.
Endvidere skal eleven kunne oppynte  

 og dekorere disse, så de fremtræder tiltalende og salgbare.
 Vejledende uddannelsestid: 2,2 uger.
Eleven skal kunne detailudskære forender, midterstykker og skinker af  

 svinekød.
Endvidere skal eleven kunne detailudskære inderlår, klump og  

 tykstegsfilet af okse- og kalvekød.
 Vejledende uddannelsestid: 0,8 uger.
Eleven skal kunne rådgive og vejlede kunden ved større arrangementer som  

 fx diner transportable, grillarrangementer og buffeter.
Endvidere skal eleven  

 kunne udarbejde råvarelister, fremstille produkter samt rent praktisk kunne  

 forestå et sådant større arrangement.
 Vejledende uddannelsestid: 0,6 uger.
Eleven skal kunne gøre rede for fremstilling af forskellige ostetyper og  

 -mærker samt udskæringer og anvendelse m.v.
Endvidere skal eleven kunne  

 fremstille forskellige specialiteter og osteanretninger, hvori ost indgår som  

 en væsentlig ingrediens.
Desuden skal eleven have et bredt kendskab til vin,  

 herunder oprindelse, type, behandling og servering.
 Vejledende uddannelsestid: 0,4 uger.
Valgfag § 18.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 3,4 uger.
 Stk. 3.  Valgfagene i 3., 4., 5. og 6. skoleperiode har  

 et omfang svarende til en vejledende uddannelsestid på 3,2 uger, dog har  

 valgfagene i 3. og 4. skoleperiode i specialet delikatesseassistent et omfang  

 svarende til en vejledende uddannelsestid på 2,0 uger.
Undervisningsplan § 19.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Stk. 2.  Efter 3., 4. og 5. skoleperiode sender skolen  

 skriftlige opgaver (brancheopgaver) til eleven.
Opgaverne skal besvares af  

 eleven inden den pågældende praktikperiodes afslutning.
Stk. 3.  Opgaverne, der tilvejebringes af skolen, har  

 til formål at vedligeholde den viden, som eleven har tilegnet sig under  

 foregående skoleperioder samt at introducere nyt stof til kommende  

 skoleperioder.
Opgaverne omfatter spørgsmål inden for grundfag, områdefag og  

 specialefag.
Praktikuddannelsen § 20.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 8.
 § 21.  Målet med praktikuddannelsen er, at eleven  

 opnår indlæring og rutine i arbejdsdiscipliner, metoder og i arbejde med  

 materialer og værktøjer, som almindeligvis anvendes inden for  

 detailslagterområdet.
 Stk. 2.  Ved praktikuddannelsens gennemførelse i  

 specialet butiksslagter skal der sikres eleven oplæring i de  

 arbejdsområder, der naturligt hører til området handel med fersk kød og  

 kødprodukter, såsom klargøring af produkter, pyntning, indpakning til  

 selvvalg, kundebetjening, ordrebehandling, økonomi og regnskab m.v.
 Stk. 3.  Ved praktikuddannelsens gennemførelse i  

 specialet pølsemager skal der sikres eleven oplæring i de  

 arbejdsområder, der naturligt hører til området produktion og klargøring af  

 fersk kød og kødprodukter, såsom produktion af varer, klargøring af de  

 producerede varer, emballering og etikettering, råvarebehandling, økonomi og  

 regnskab m.v.
 Stk. 4.  Ved praktikuddannelsens gennemførelse i  

 specialet slagter skal der sikres eleven oplæring i de arbejdsområder,  

 der naturligt hører til området slagtning og klargøring af fersk kød, såsom  

 slagtning af svin, kalv og okse, indkøb og bedømmelse af slagtede og levende  

 dyr, klargøring af produkter, økonomi og regnskab m.v.
 Stk. 5.  Ved praktikuddannelsens gennemførelse i  

 specialet delikatesseassistent skal der sikres eleven oplæring i de  

 arbejdsområder, der naturligt hører til området handel med fersk kød og  

 kødprodukter, såsom klargøring af produkter, pyntning, indpakning til  

 selvvalg, kundebetjening, ordrebehandling, økonomi og regnskab samt mad ud af  

 huset.
 § 22.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af foregående skoleophold, og  

 som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden.
§ 23.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 24.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 25, og afsluttende praktikerklæring er udstedt, jf. § 23, stk.  

 2, og når svendeprøve er bestået, jf. § 36.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse og speciale, jf. § 1, stk. 1, samt oplysning om den opnåede  

 karakter ved svendeprøven.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis og eksamensbevis § 25.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolebeviset udfærdiges i overensstemmelse  

 med reglerne i hovedbekendtgørelsen.
 Stk. 2.  Følgende betingelser skal være opfyldt for at  

 udstede skolebevis:
 § 26.  Skolen udsteder eksamensbevis til eleven i  

 overensstemmelse med reglerne i hovedbekendtgørelsen.
Skolens bedømmelse § 27.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 25.
Skolevejledning § 28.  Skolevejledningen skal angive karaktererne i de  

 enkelte grundfag, områdefag og specialefag samt oplysning om, hvilke fag der  

 er gennemført.
 Stk. 2.  Skolevejledningen skal endvidere angive skolens  

 vurdering af elevens eventuelle behov for supplerende skoleundervisning og  

 for supplerende oplæring i praktikvirksomheden for så vidt angår de fag, hvor  

 eleven ikke har opnået karakteren 6.
 Stk. 3.  Skolevejledningen udformes og udstedes i øvrigt  

 i overensstemmelse med reglerne i hovedbekendtgørelsen.
Karakterskala § 29.  Ved karaktergivning anvendes 13-skalaen, jf.  

 eksamensbekendtgørelsen.
Skolens afsluttende bedømmelse § 30.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver i øvrigt standpunktkarakterer i de  

 grundfag, som ikke afsluttes med eksamen.
 Stk. 3.  I hvert enkelt områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag.
 Stk. 4.  For valgfag foretages bedømmelse efter reglerne  

 om disse fag.
Svendeprøve § 31.  Efter sidste skoleperiode afholder  

 Slagterfagets Fællesudvalg en svendeprøve.
Prøven varer 2 dage.
Det faglige  

 udvalg tilvejebringer opgaver til brug ved svendeprøven, og udvalget er  

 ansvarlig for opgavernes indhold og udformning.
Svendeprøven består af  

 opgaver, der er både teoretiske (mundtlige og skriftlige) og praktiske.
Stk. 2.  Det faglige udvalg udpeger skuemestre, der  

 repræsenterer henholdsvis arbejdsgiver- og arbejdstagersiden.
Skuemestrene  

 skal opfylde habilitetskravene i henhold til eksamensbekendtgørelsen.  

 Udvalget udarbejder en vejledning for skuemestrene om svendeprøvens forløb og  

 udførelse.
Vejledningen findes på skolerne, hvor den skal være tilgængelig  

 for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøven.
Indstillingen foretages på en blanket udarbejdet  

 af det faglige udvalg.
Samtidig indbetaler virksomheden et gebyr til dækning  

 af udgifterne ved prøvens afholdelse.
 Stk. 4.  Eleven kan kun deltage i svendeprøven, hvis der  

 ved afslutningen af sidste skoleperiode er opnået karakteren 6 eller derover  

 i gennemsnit i grundfag, og karakteren 6 eller derover i hvert enkelt  

 områdefag og specialefag, jf. § 30, stk. 1-3.
 § 32.  Svendeprøven i specialet butiksslagter  

 indeholder følgende opgaver:
Opgaven løses under en skriftlig prøve, der varer 2 timer.
Opgaven tager  

 primært udgangspunkt i specialefagene.
Skuemestrene kan i særlige tilfælde  

 erstatte den skriftlige prøve med en mundtlig prøve.
Opgaven afvikles  

 tidligst 3 arbejdsdage før påbegyndelsen af svendeprøvens praktiske opgaver.
 Opgaven er en praktisk individuel opgave, der varer 1 time og 30 minutter.
 Opgaven er en praktisk individuel opgave, der varer 2 timer.
 Opgaven er en praktisk og mundtlig individuel opgave, der varer 1 time  

 (eksklusive den mundtlige overhøring).
 Opgaven er en praktisk individuel opgave.
 Opgaven er en praktisk og mundtlig individuel opgave, der varer ca. 20  

 minutter.
 § 33.  Svendeprøven i specialet pølsemager  

 indeholder følgende opgaver:
Opgaven løses under en skriftlig prøve, der varer 2 timer.
Opgaven tager  

 primært udgangspunkt i specialefagene.
Skuemestrene kan i særlige tilfælde  

 erstatte den skriftlige prøve med en mundtlig prøve.
Opgaven afvikles  

 tidligst 3 arbejdsdage før påbegyndelsen af svendeprøvens praktiske opgaver.
 Opgaven er en praktisk individuel opgave, der varer 1 time og 30 minutter.
 Opgaven er en praktisk og mundtlig individuel opgave, der varer 1 time  

 (eksklusive den mundtlige overhøring).
 Opgaven er en praktisk, mundtlig og skriftlig individuel opgave.
 Opgaven er en praktisk og skriftlig individuel opgave, der varer ca. 30  

 minutter (tidsforbruget vurderes i disciplinkarakter).
 § 34.  Svendeprøven i specialet slagter  

 indeholder følgende opgaver:
Opgaven løses under en skriftlig prøve, der varer 2 timer.
Opgaven tager  

 primært udgangspunkt i specialefagene.
Skuemestrene kan i særlige tilfælde  

 erstatte den skriftlige prøve med en mundtlig prøve.
Opgaven afvikles  

 tidligst 3 arbejdsdage før påbegyndelsen af svendeprøvens praktiske opgaver.
 Opgaven er en praktisk individuel opgave, der varer 1 time og 30 minutter.
 Opgaven er en praktisk individuel opgave, der varer 2 timer.
 Opgaven er en praktisk og mundtlig individuel opgave, der varer 1 time  

 (eksklusive den mundtlige overhøring).
 Opgaven er en praktisk individuel opgave.
 Opgaven er en praktisk og skriftlig individuel opgave, der varer 10-15  

 minutter.
 § 35.  Svendeprøven i specialet  

delikatesseassistent indeholder følgende opgaver:
Opgaven løses under en skriftlig prøve, der varer 2 timer.
Opgaven tager  

 primært udgangspunkt i specialefagene.
Skuemestrene kan i særlige tilfælde  

 erstatte den skriftlige prøve med en mundtlig prøve.
Opgaven afvikles  

 tidligst 3 arbejdsdage før påbegyndelsen af svendeprøvens praktiske opgaver.
 Opgaven er en praktisk individuel opgave, der varer 2 timer og 30  

 minutter.
 Opgaven er en praktisk individuel opgave.
Opgaven er en praktisk og skriftlig individuel opgave.
Ingen fast tid, da  

 produktionsforløbet i faglig henseende er over en længere periode.
Forbrug af  

 tid skal dog være rimelig.
 Opgaven er en praktisk og mundtlig individuel opgave af ca. 20 minutters  

 varighed.
Menuerne udvælges ved lodtrækning.
Opgaven er en praktisk og mundtlig  

 individuel opgave.
Der påregnes ingen fast tid, da produktionsforløbet i  

 faglig henseende er over en længere periode (1 dag). Forbrug af tid skal dog  

 være rimelig.
 § 36.  Ved svendeprøven anvendes 13-skalaen, idet der  

 gives en karakter for hver opgave.
 Stk. 2.  For at bestå svendeprøven skal eleven opnå en  

 karakter på minimum 6 i gennemsnit af alle afgivne karakterer (36  

 karakterpoints ud af 78 mulige).
 Stk. 3.  Ved overskridelse af den fastsatte tid for de  

 opgaver, der er nævnt i §§ 32-35, nr. 2-4, for specialet delikatesseassistent  

 dog kun nr. 2, fratrækkes et karakterpoint for hver påbegyndt 15 minutters  

 overskridelse.
 § 37.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse eller skoleundervisning.
Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
En ny  

 bedømmelse skal gennemføres efter de almindelige regler og skal være  

 afsluttet senest et halvt år efter den ordinære bedømmelse.
Ikrafttrædelses- og overgangsbestemmelser § 38.  Bekendtgørelsen træder i kraft den 23. februar  

 1994.
Stk. 2.  Samtidig ophæves bekendtgørelse af 27. august  

 1991 om uddannelsen til detailslagter. (* 1) Stk. 3.  For elever, der er i gang med uddannelsen ved  

 bekendtgørelsens ikrafttræden, udstedes skolebevis efter de hidtidige regler.
Undervisningsministeriet, den 14.  

 februar 1994 Ole Vig Jensen / Gunvor Kiil (* 1) Bekendtgørelsen er ikke optaget i Lovtidende jf. anordning nr. 746  

 af 8. november 1990, men forefindes i Retsinformation.
