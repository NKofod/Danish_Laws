Indberetning  

 over fejlmedicinering med Methotrexat Nævnet fandt, at der ikke var fremkommet nye og for  

 sagens afgørelse væsentlige oplysninger, der kunne begrunde en fornyet  

 realitetsbehandling  

 i Patientklagenævnet.
 Nævnet lagde vægt på, at det af begrundelsen i  

 afgørelsen af 29. januar 2003 fremgik, at nævnet lagde vægt på, at  

 sygeplejersken  

 den 4. april 2003 doserede medicin i æske nummer 17, som var patientens  

 doseringsæske.
 Nævnet lagde endvidere vægt på, at det af begrundelsen  

 i afgørelsen af 29. januar 2003 fremgik, at nævnet lagde vægt på, at den  

 medicin, som sygeplejersken doserede til alle ugens dage, var Methotrexat,  

 som  

 er et potent præparat.
 Det fremgik således af afgørelsen af 29. januar 2003,  

 at nævnet ikke lagde vægt på, at sygeplejersken havde doseret medicin til  

 patienten andre dage end den 4. april 2002.
 Nævnet oplyste, at en afgørelse kan genoptages, såfremt  

 der fremkommer væsentlig nye oplysninger, som kan føre til et andet resultat.  

 Nævnet oplyste endvidere, at en afgørelse kan genoptages, såfremt afgørelsen  

 bygger på urigtige oplysninger.
Det var nævnets opfattelse, at der ikke var fremkommet  

 væsentligt nye oplysninger.
Det var endvidere nævnets opfattelse, at der i  

 afgørelsen af 29. januar 2003 ikke blev lagt vægt på, at sygeplejersken havde  

 fejldoseret medicin til patienten andre gange end den 4. april 2002.
