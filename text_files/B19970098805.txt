 I medfør af § 87, stk. 2, i lov nr. 453 af 10. juni 1997 om retssikkerhed  

 og administration på det sociale område fastsættes følgende:
 § 1.  Socialministeren nedsætter et Centralt  

 handicapråd, der rådgiver i handicapspørgsmål.
 § 2.  Rådet består af 1 formand og 14 medlemmer, der  

 udpeges af socialministeren. 7 medlemmer udpeges efter indstilling fra De  

 Samvirkende Invalideorganisationer, 1 medlem efter indstilling fra  

 Amtsrådsforeningen, 1 medlem efter indstilling fra Kommunernes Landsforening,  

 1 medlem efter indstilling fra Køben-havns og Frederiksberg kommuner, 1  

 medlem efter indstilling fra Undervisningsministeriet, 1 medlem efter  

 indstilling fra Sundhedsministeriet, 1 medlem efter indstilling fra  

 Arbejdsministeriet og 1 medlem efter indstilling fra Socialministeriet.
 Stk.2.  Til støtte for Handicaprådets arbejde udpeger  

 socialministeren endvidere særligt sagkyndige med sagkundskab vedrørende  

 boligforhold, trafikforhold, kultur, kommunikation og tværsektoriel  

 sagkundskab i forskning.
 Stk.3.  Socialministeren kan herudover udpege personlige  

 medlemmer af Rådet.
 Stk.4.  Handicaprådet virker for en 4-årig periode fra  

 1. juli i året efter kommunalvalget, dog således, at medlemmerne fungerer,  

 indtil nyt medlem udpeges.
 § 3.  Det påhviler Handicaprådet at følge og vurdere  

 vilkårene i samfundet for personer med handicap, herunder på det forebyggende  

 område.
 § 4.  Folketinget og ministrene kan rådføre sig med  

 Handicaprådet i alle anliggender af generel karakter, der har betydning for  

 vilkårene i samfundet for personer med handicap.
 Stk.2.  Med henblik på at sikre, at rimelige hensyn til  

 personer med handicap tilgodeses i samfundets planlægning, kan centrale  

 offent-lige myndigheder rådføre sig med Handicaprådet i anliggender, der  

 berører levevilkårene for personer med handicap.
 Stk. 3.  Handicaprådet kan selv tage initiativ og  

 fremsætte forslag til ændringer på de nævnte områder.
 § 5.  Socialministeren fastsætter Rådets  

 forretningsorden og stiller den fornødne sekretariatsmæssige bistand til  

 rådighed.
 § 6.  Bekendtgørelsen træder i kraft den 1. juli 1998.
Socialministeriet, den 11. december 1997 Karen Jespersen / Birgit Elvang Forretningsorden for DET CENTRALE HANDICAPRÅD I medfør af § 5 i Socialministeriets bekendtgørelse nr. 988 af 11.  

 december 1997 om et Centralt Handicapråd fastsættes følgende forretningsorden  

 for Handicaprådet:
 § 1.  Handicaprådet har følgende opgaver:
 Stk. 2.  Rådets forslag og udtalelser gives til  

 vedkommende centrale offentlige myndighed.
 § 2.  Rådet består af 1 formand og 14 medlemmer, der  

 udpeges af socialministeren, jvf. § 2, stk.1 i bekendtgørelsen om et Centralt  

 Handicapråd.
 Stk. 2.  Handicaprådet virker for en 4-årig periode fra  

 1. juli i året efter kommunalvalget, dog således at medlemmerne fungerer,  

 indtil nye medlemmer udpeges.
 Stk. 3.  For samme periode vælger Rådet af sin midte en  

 næstformand, der er stedfortræder for formanden.
 § 3.  I tilknytning til Handicaprådet er oprettet den  

 selvejende institution Center for Ligebehandling af Handicappede.
Stk. 2.  Den selvejende institution ledes af en  

 bestyrelse bestående af 6 medlemmer.
Formanden og de 4 bestyrelsesmedlemmer  

 udpeges af og blandt medlemmerne af Det Centrale Handicapråd.
§ 4.  Rådet afholder møder så ofte, det er fornødent.  

 Formanden indkalder til møde i Rådet med 14 dages varsel og med angivelse af  

 dagsorden.
Møde skal afholdes, hvis 3 af Rådets medlemmer fremsætter  

 anmodning ved henvendelse til formanden.
 Stk. 2.  Møderne ledes af formanden.
 Stk. 3.  Rådets møder er ikke offentlige.
 Stk. 4.  Når forholdene taler for det, kan Rådet  

 bestemme, at sagen behandles ved skriftlig høring af medlemmerne.
§ 5.  Rådet er beslutningsdygtigt, når formanden og 7  

 andre medlemmer er tilstede.
Alle beslutninger træffes ved almindelig  

 stemmeflertal blandt medlemmerne.
I tilfælde af stemmelighed bortfalder  

 forslaget.
 Stk. 2.  De særligt sagkyndige rådgivere indkaldes til  

 Rådets møder.
 Stk. 3.  Der kan indkaldes andre særligt sagkyndige i  

 det omfang, dette skønnes fornødent.
Stk. 4.  Rådet kan efter behov nedsætte arbejdsudvalg  

 med arbejdsopgaver inden for kommissoriets rammer.
Arbejdsudvalgets forslag  

 forelægges Rådet til godkendelse.
§ 6.  Der optages referat over Rådets forhandlinger og  

 beslutninger.
Et mindretal kan kræve afvigende meninger tilført referat.
 Stk. 2.  Referat af Rådets møder udsendes senest 1 måned  

 efter mødets afholdelse til Rådets medlemmer og de særligt sagkyndige  

 rådgivere.
 Stk. 3.  Et referat betragtes som godkendt, såfremt  

 ingen af mødedeltagerne inden 10 dage efter afsendelsen har fremsat  

 indsigelse mod referat.
 § 7.  Rådets sekretariatsarbejde varetages af  

 Socialministeriet.
Stk. 2.  Efter Rådets direktiv udarbejder sekretariatet  

 hvert år en beretning om Rådets virksomhed.
Beretningen sendes til  

 Socialministeriet og offentliggøres efter aftale med Social-ministeriet.
 § 8.  Udgifterne ved Rådets virksomhed afholdes af  

 statskassen.
 Stk. 2.  Medlemmernes og særligt sagkyndiges rejse- og  

 opholdsudgifter i forbindelse med Rådets og arbejdsudvalgs møder mv.  

 godtgøres efter de for statens tjenestemænd gældende regler efter højeste  

 sats.
 § 9.  Rådets medlemmer og særligt sagkyndige har  

 tavshedspligt i henhold til de herom gældende regler om virke i offentlige  

 hverv.
 § 10.  Forretningsordenen har virkning fra 1. juli  

 1998.
