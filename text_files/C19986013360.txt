Virksomhedsbegrebet i relation til EU s de  

 minimis-støtteordning Ved afgrænsningen af en virksomhed er det alene den  

 juridiske identitet, der er afgørende, og ikke, som angivet i  

 Arbejdsministeriets retningslinier fra oktober 1996, om virksomheden ejes med  

 mere eller mindre end 25 %.
 Foranlediget af en konkret henvendelse har  

 Arbejdsministeriets departement rettet henvendelse til EU-Kommissionen  

 vedrørende afgrænsningen af en virksomhed i relation til EU s de  

 minimis-støtteordning.
 EU-Kommissionen har meddelt, at på  

 fællesskabsplan forstås ved virksomhed en juridisk defineret  

 organisation, med særskilt regnskab, underlagt en ledelse, som alt  

 efter forholdene er en juridisk eller fysisk person, og som er oprettet med  

 henblik på at udøve en eller flere aktiviteter med produktion af  

 varer eller tjenesteydelser på et eller flere steder.
Enhver virksomhed, der opfylder kriterier, kan få  

 fordel af en de minimis-støtteordning, hvad enten den er en del af en  

 koncern eller et holdingselskab.
Det afgørende element er nemlig, at  

 der er tale om et selvstændigt regnskab.
 Den nævnte afgrænsning er ikke helt i  

 overensstemmelse med Arbejdsministeriets retningslinier til fortolkning af de  

 minimis-støtteordningen, og Arbejdsministeriet har stillet i udsigt,  

 at retningslinierne vil blive revideret.
