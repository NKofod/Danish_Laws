 I forbindelse med undervisningsministeriets bekendtgørelse nr. 123 af 20.  

 april 1964 (* 1) om eksamensordningen og karaktergivningen m.v. ved  

 studentereksamen og i gymnasiet fastsætter direktoratet for gymnasieskolerne  

 herved følgende regler til afløsning af de ved undervisningsministeriets  

 cirkulæreskrivelse af 6. marts 1950 fastsatte regler om tidspunktet for  

 undervisningens ophør før eksamen:
1. Undervisningen i 3. gymnasieklasse afsluttes den  

 dag, skemaet for de mundtlige prøver ved studentereksamen tilstilles  

 skolerne, jfr. § 18 i ovennævnte bekendtgørelse. (* 2) 2. Undervisningen i 1. og 2. gymnasieklasse afsluttes  

 tidligst månedsdagen før sidste hverdag forud for det af direktoratet for  

 gymnasieskolerne fastsatte tidspunkt for sommerferiens begyndelse.
Hvis en  

 skole fortrækker at afholde skriftlige oprykningsprøver inden dette  

 tidspunkt, forlænges undervisningstiden med det antal skoledage, der  

 bortfalder på grund af disse prøver.
 3. Når eksamensskemaet for de fag, hvori  

 undervisningen afsluttes med udgangen af 2. gymnasieklasse, er tilgået  

 skolerne, kan undervisningen i fag, hvori mundtlig prøve bortfalder, efter  

 rektors nærmere bestemmelse ophøre.
 (* 1) Nu B 12/3 73.
 (* 2) Nu § 15.
(* 3) Cirkulærskrivelsen er bortfaldet ved lov nr. 431 af 13. juni 1990 om gymnasiet m.v.
