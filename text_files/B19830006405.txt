 I medfør af § 20, stk. 4, og § 33, stk. 3, i lov nr. 195 af 26. maj 1965  

 om saltvandsfiskeri, som ændret ved lov nr. 163 af 28. april 1971, fastsættes  

 følgende:
§ 1.  Snæbel (Coregonus oxyrhynchus) fredes i saltvand  

 i Vadehavet.
Fredningsområdet afgrænses mod syd af den dansk/tyske grænse i  

 Nordsøen, mod vest af en linie 6 sømil fra basislinien og mod nord af en  

 linie fra Blåvands Huk Fyr i retning 270 grader (retvisende vest).
 § 2.  Fredet snæbel må ikke dræbes, beholdes om bord,  

 landes, transporteres, opbevares, sælges eller udbydes til salg, men skal  

 straks genudsættes, så vidt muligt i levende tilstand.
 § 3.  Overtrædelse af § 2 straffes med bøde.
 Stk. 2.  Med hensyn til konfiskation gælder borgerlig  

 straffelovs regler.
 § 4.  Bekendtgørelsen træder i kraft den 20. februar  

 1983.
