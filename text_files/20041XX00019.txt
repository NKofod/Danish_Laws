Skriftlig fremsættelse (7. oktober 2004) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om gennemsigtighed og åbenhed i uddannelserne m.v.  

 (Offentliggørelse af gennemførelses- og beskæftigelsesprocenter m.v.) (Lovforslag nr.
L 20).
 Lovforslaget understøtter regeringens politik for bedre  

 uddannelser.
Med gennemførelsen i folketingssamlingen 2001-2002 af lov om  

 gennemsigtighed og åbenhed i uddannelserne mv. tog regeringen og Folketinget  

 et  

 vigtigt skridt for at styrke uddannelsernes og skolernes kvalitet.
Loven  

 giver  

 skoler og institutioner mulighed for at lære af og inspirere hinanden gennem  

 dialog og spredning af det gode eksempel.
Den gør det også lettere for  

 borgerne  

 at vælge uddannelse og institution.
 Lovforslaget skal gøre loven til et endnu bedre instrument for  

 skolefolk, forældre, forskere, politikere og mange andre, som ønsker at  

 identificere gode skoler og institutioner, som andre kan lære af.
 Ved forslaget suppleres skolernes og uddannelsesinstitutionernes  

 forpligtelse til at offentliggøre oplysninger på hjemmesiderne.  

 Institutionerne  

 skal herefter bl.a. præcisere oplysninger om uddannelserne med oplysninger om  

 uddannelsernes mål, institutionens pædagogiske praksis og indsatsområder.
Endvidere skal institutionerne offentliggøre oplysninger om  

 fuldførelsesprocenter, overgangsfrekvens til anden uddannelse og  

 beskæftigelsesfrekvens, fortrinsvis ved hjælp af oplysninger fra centrale  

 databaser.
Institutionerne vil ofte ikke selv kunne producere disse  

 oplysninger, som derfor stilles til rådighed af vedkommende ministerium.
Oplysningerne vil ikke være lige relevante for alle skoler eller  

 uddannelsesformer, derfor kan undervisningsministeren efter forslaget  

 fastsætte  

 nærmere regler om, at de nye oplysninger helt eller delvis ikke skal gives  

 for  

 bestemte uddannelser, skoler og institutioner.
Der skal også fastsættes  

 nærmere  

 regler om, fra hvilket tidspunkt oplysningerne skal gives, da der kan være  

 tale  

 om, at ikke alle databaseoplysninger foreligger ved lovens ikrafttræden.
 For grundskolen skal ministeren kunne bestemme, at skolerne skal  

 give oplysninger om, hvor stor en andel af eleverne der deltager i  

 folkeskolens  

 prøver og på hvilket niveau.
Endvidere skal ministeren for grundskolens vedkommende kunne  

 bestemme, at skolerne skal supplere de offentliggjorte karakterer med  

 henvisninger til socioøkonomiske oplysninger, en såkaldt  

 skolescore.  

 Henvisningerne må ikke ske på personniveau og skal af skolerne hentes fra  

 centrale databaser efter ministerens anvisning.
Skolescoren vil være et  

 enkelt  

 tal for hele skolen, som viser, om skolens elever i gennemsnit præsterer mere  

 eller mindre end forventet ud fra skolens samlede socioøkonomiske relation.
Skolescoren bliver et udtryk for, hvor meget en skole løfter  

 sine elever i forhold til udgangspunktet.
Skolescoren bliver således et  

 redskab, der bl.a. kan vise, hvilke skoler der er gode til at bryde den  

 negative sociale arv - mønsterbryderskoler, altså skoler, hvor  

 børnene lærer  

 mere, end hvad man kunne forvente ud fra børnenes baggrund.
 Det foreslås, at loven skal træde i kraft den 1. juli 2005.  

 Samtidig foreslås bestemmelsen om, at loven tages op til revision i  

 folketingsåret 2005-06, ophævet.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
