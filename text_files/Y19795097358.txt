 Et olieselskab reklamerede i deres reklameblad, der blandt andet  

 udleveredes gratis med enhver levering af fyringsolie, med en konkurrence  

 under følgende overskrift »Vore kunders børn smølfer .....«.  

 Konkurrencen gik bl.a. ud på, at alle, der indsendte en kupon fra bladet med  

 løsning af en meget simpel opgave, fik tilsendt en præmie.
Forbrugerombudsmanden udtalte, at der forelå tilgift af ikke ganske  

 ubetydelig værdi og begærede tiltale rejst mod olieselskabet.
Sø- g  

 Handelsretten fandt, at bladet i væsentligt omfang blev fordelt på en sådan  

 måde, at såvel det tiltalte selskabs kunder som andre har fået bladet,  

 hvorfor der ikke er grund til at antage, at der er givet nogen indtryk af, at  

 erhvervelsen af bladet var betinget af køb af olie eller som led i en  

 købeaftale herom.
Som følge heraf kan uddeling af smølfer til indsendere af  

 en kupon fra bladet ikke betragtes som tilgift.
Der var derfor ikke tale om  

 en overtrædelse af markedsføringslovens § 6, stk. 1, 1. pkt. men derimod en  

 overtrædelse af markedsføringslovens § 6, stk. 1, 2.
 pkt. om reklamering med ulovlig tilgift.
JOURNAL 1979-327-30 Reklamering gav indtryk af ulovlig tilgiftsydelse.
 Et olieselskab reklamerede således:
 »Vore kunders børn smølfer ...
 I Olieselskabet ....'s børneblad »ENERGIKLUBBEN«, der udleveres  

 gratis med hver levering af fyringsolie, er der bl.a. spændende konkurrencer  

 med sjove smølfer i præmie ...'.
 De i annoncen omtalte konkurrencer gik bl.a. ud på, at alle, der indsendte  

 en kupon fra bladet med løsningen på en meget simpel opgave, fik tilsendt en  

 smølf til en værdi af kr. 4,25.
 FO fandt, at der forelå tilgift, eller hvad der må sidestilles hermed, at  

 ikke ganske ubetydelig værdi, og begærede tiltale rejst mod olieselskabet.
 I Sø- og Handelsrettens dom udtaltes følgende:
 »Det må lægges til grund, at bladet »Energiklubben« i  

 væsentligt omfang har været fordelt på en sådan måde, at såvel det tiltalte  

 selskabs kunder som andre har fået bladet, og der er ikke grund til at  

 antage, at der er givet nogen det indtryk, at erhvervelsen af bladet var  

 betinget af køb af olie eller led i nogen købeaftale herom.
 Som følge heraf kan uddelingen af smølferne til indsenderne af en kupon  

 fra bladet ikke betragtes som tilgift, således som denne angivelse i  

 markedsføringslovens § 6, stk. 1, må forstås.
 Tiltalte vil som følge heraf være at frifinde for overtrædelse af § 6,  

 stk. 1, 1. punktum, om ydelse af ulovlig tilgift.
 Det er følgelig ufornødent i denne sag at komme ind på de øvrige  

 synspunkter, der har været fremdraget med hensyn til spørgsmålet, om ydelsen  

 af smølferne er tilgift.
 Med hensyn til tiltalen for overtrædelse af § 6, stk. 1, 2. punktum, om  

 reklamering med ulovlig tilgift findes den refererede annonce med  

 overskriften »Vore kunders børn smølfer« at give det indtryk, at  

 der var tale om en tilgiftsydelse, som må betegnes ulovlig tilgift efter § 6,  

 stk. 1. Tiltalte må derfor, for så vidt angår denne annonce, anses for  

 skyldig i overtrædelse af § 6, stk. 1, 2. punktum'.
 Under hensyn til at der forelå en undskyldelig misforståelse, bestemtes  

 det, at straffen kunne bortfalde.
 (* 1) Offentliggjort i Forbrugerombudsmandens Årsberetning 1979-80, side  

 136-137. Sø- og Handelsrettens dom af 11. april 1980.
