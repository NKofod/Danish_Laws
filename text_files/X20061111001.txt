Medarbejderobligationer - kontantlønsnedgang Spørgsmål Svar Ad spørgsmål 1:  

 Ja.
 Ad spørgsmål 2:  

 Ja.
 Ad spørgsmål 3:  

 Ja.
 Ad spørgsmål 4:  

 Ja.
Beskrivelse af de faktiske forhold Selskabet har  

 besluttet, at medarbejderne i selskabet skal have en andel på 25% af  

 selskabets  

 overskud for det foregående år udbetalt som medarbejderobligationer.
 Medarbejderne  

 har herudover mulighed for at få udstedt yderligere medarbejderobligationer  

 (herefter benævnt supplerende medarbejderobligationer). Dette mod en  

 nedsættelse af bruttolønnen.
 Alle de  

 obligationer, der udstedes, skal omfattes af Ligningslovens § 7A, stk. 1, nr.  

 3.
 Der er 51  

 ansatte i selskabet, heraf 14 medejere, der fungerer som konsulenter, ligesom  

 hovedparten  

 af de andre ansatte.
Oplysninger om  

 dispositionen Beskrivelse af  

 aftalen mellem selskabet og medarbejderne om udstedelse af  

 medarbejderobligationer,  

 herunder supplerende medarbejderaktier:
 Alle ansatte i  

 selskabet, der i kraft af deres anciennitet, får andel i overskuddet for  

 regnskabsåret 2005, vil få tildelt medarbejderobligationer.
Medarbejderobligationer De medarbejdere  

 der får andel i overskuddet, og dermed får tildelt medarbejderobligationer,  

 er  

 de fastansatte medarbejdere, der har været ansat i selskabet i mindst 3  

 måneder  

 af kalenderåret 2005.
 Det er et krav,  

 at medarbejderne er i uopsagt stilling på aftaletidspunktet i maj 2006.  

 Opsagte  

 medarbejdere vil få udbetalt overskudsandelen i form af ordinær løn.
 Der gives ens  

 overskudsandele til alle, dog således at andelenes størrelse afhænger af,  

 hvor  

 mange måneder den enkelte medarbejder har været ansat i perioden 01.01.2004  

 og  

 indtil 31.12.2005.
Medarbejderen  

 modtager medarbejderobligationer med en hovedstol, der med tillæg af afgift,  

 maksimalt  

 udgør 10% af medarbejderens årsløn.
Såfremt overskudsandelen udgør mere end  

 10%  

 af medarbejderens årsløn, udbetales det overskydende beløb i form af ordinær  

 løn.
Supplerende  

 medarbejderobligationer Medarbejderne,  

 der i kraft af deres anciennitet, får andel i overskuddet, har mulighed for  

 at  

 få udstedt yderligere medarbejderobligationer mod, at der aftales en  

 nedsættelse af bruttolønnen.
Det gælder i det omfang værdien af de  

 obligationer, der udstedes som led i overskudsdelingen for 2005, med tillæg  

 af  

 afgift, udgør mindre end 10% af årslønnen.
Det er en betingelse for disse  

 medarbejdere, at de er i uopsagt stilling på aftaletidspunktet.
Årslønnnen Årslønnen  

 beregnes som månedslønnen forud for aftaletidspunktet ganget med 12. Desuden  

 medregnes  

 værdien af de lovregulerede personalegoder, herunder fri telefon og fri bil.  

 For medarbejdere med resultatafhængig løn tillægges endvidere seneste  

 årsbonus.  

 Hvis der udstedes supplerende medarbejderobligationer, skal årslønnnen  

 beregnes  

 med fradrag af løntrækket.
Bruttoløntræk For de  

 medarbejderobligationer, der udstedes mod en nedsættelse af lønnen, fordeles  

 løntrækket ligeligt over en 12 måneders periode, således at første løntræk  

 sker  

 i maj måned 2006.
Trækket i  

 bruttolønnen vil blive opgjort som værdien af de supplerende obligationer med  

 tillæg af afgift.
De omkostninger, der i øvrigt er forbundet med ordningen,  

 herunder administrationsomkostninger, afholdes af selskabet og dækkes således  

 ikke ved træk i bruttolønnen.
 Det aftalte træk  

 i bruttolønnen vil have generel virkning for alle dele af lønnen inklusiv  

 beregning af feriepenge, pensionsbidrag, overtidsbetaling mv.
 Efter udløbet af  

 de 12 måneder med løntræk, vil der ske (automatisk) tilbageregulering af  

 medarbejderens  

 løn.
 Der udbetales en  

 økonomisk kompensation, svarende til det faktiske løntræk, til medarbejdere,  

 der opsiges af selskabet inden udstedelsen af de supplerende  

 medarbejderobligationer, i den situation, hvor opsigelsen ikke skyldes  

 medarbejderens misligholdelse af ansættelsesforholdet.
Udstedelsestidspunkt  

 for obligationerne De obligationer,  

 der udstedes som overskudsandele, udstedes i maj 2006.
 De supplerende  

 obligationer udstedes i december 2006, dvs. i den 8. måned med løntræk.
Obligationernes  

 løbetid, forrentning og båndlæggelse Obligationerne  

 vil blive indfriet i sin helhed den 1. januar 2012, dvs. 5 år efter udløbet  

 af  

 det kalenderår, hvor medarbejderobligationerne er udstedt.
Obligationerne  

 udstedes i DKK og forrentes med en fast årlig rente, der ansættes til 4%, dog  

 altid mindst mindsterenten på udstedelsestidspunktet.
Obligationerne  

 forrentes  

 fra og med udstedelsen til og med indfrielsen.
Renten udbetales årligt,  

 første  

 gang 1. januar 2008.
Der vil være  

 forbud mod at overdrage, pantsætte eller på anden måde råde over  

 obligationerne  

 før 5 år efter udløbet af det kalenderår, hvor udstedelsen har fundet sted.  

 Dette vil fremgå af vilkårene for medarbejderobligationer, ligesom disse i  

 5-årsperioden vil blive båndlagt i ét og samme pengeinstitut.
Båndlæggelsen  

 ophæves kun i to situationer, nemlig ved førtidspensionering eller død.
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1 Det er vores  

 opfattelse, at den beskrevne ordning opfylder de betingelser, der stilles i  

 Ligningslovens § 7A, stk. 1, nr. 3, herunder at ordningen står til rådighed  

 for  

 alle medarbejdere, der opfylder et objektivt anciennitetskrav.
Langt  

 hovedparten  

 af selskabets medarbejdere vil opfylde betingelserne for at få  

 medarbejderobligationer.
 Muligheden for  

 at få udstedt supplerende medarbejderobligationer indgår som en del af  

 aftalen  

 om overskudsdeling for 2005, og betyder, at alle de medarbejdere, der  

 opfylder  

 det omtalte anciennitetskrav, konkret har mulighed for at få udstedt  

 obligationer inkl. afgift, med en værdi op til 10% af årslønnen.
 Aftalen om de  

 supplerende obligationer er således med til at udvide kredsen af de  

 medarbejdere, der får udloddet obligationer, inkl. afgift, op til grænsen i  

 Ligningslovens § 7A, stk. 1, nr. 3.
 Som følge af  

 forrentningen af medarbejderobligationerne med en rentesats på 4%, er det  

 vores  

 vurdering, at kursværdien af medarbejderobligationerne kan ansættes til en  

 kurs  

 lidt under kurs 100, således at den valgte fremgangsmåde for beregning af  

 maksimal udstedelse af medarbejderobligationer til de enkelte medarbejdere  

 ikke  

 medfører, at grænsen på 10% overskrides.
Ad spørgsmål 2 Det er vores  

 opfattelse, at lønnedgangen ved udstedelse af supplerende obligationer kan  

 anses for effektiv og opfylder de krav, der er fastlagt i praksis.
Det er konkret  

 aftalt, at lønnedgangen vil være fordelt over en 12 måneders periode, mens  

 udstedelsen af medarbejderobligationen sker én gang.
Løntrækket har således  

 ikke karakter af kontant vederlag for modtagne medarbejderobligationer.  

 Selskabet vil i øvrigt, uafhængigt af løntrækket, have løbende udgifter til  

 administration af medarbejderobligationsordningen.
 Der henvises til  

 den generelle praksis for bruttotræksordninger, Skatteministeriets meddelelse  

 af 26. august 2005 om kontantlønsnedgang mv. og  


  

 SKM2004.200.LR  


  

 (TfS 2004,401).
Ad spørgsmål 3 Det er vores  

 vurdering, at en aftale om, at der udbetales en økonomisk kompensation,  

 svarende  

 til det faktiske løntræk, til medarbejdere, der opsiges af arbejdsgiveren  

 inden  

 udstedelsen af de supplerende medarbejderobligationer, ikke vil ændre  

 besvarelsen af spg. 2.
 Det skyldes, at  

 Ligningsrådet i en lignende situation har accepteret, at der kan udbetales en  

 økonomisk kompensation i tilfælde af opsigelse fra arbejdsgiverens side,  


  

 SKM2004.200.LR  


  

 (TfS 2004, 401).
 Ligningsrådet  

 udtalte bl.a., at en aftale mellem arbejdsgiveren og den ansatte om  

 nedsættelse  

 af den løbende indkomst, mod at den pågældende eventuelt vil være berettiget  

 til en større fratrædelsesgodtgørelse i tilfælde af afskedigelse,  

 skattemæssigt  

 vil kunne lægges til grund, medmindre der er tale om egentlig omgåelse af  

 bestemmelsen i ligningslovens § 7U, stk. 1, sidste pkt.
 Ligningslovens §  

 7U gælder også, når arbejdstageren selv opsiger sin stilling.
 På den baggrund  

 konkluderes, at den skattemæssige behandling af en aftale om lønnedgang vil  

 være den samme, uanset om der er tale om fratrædelse som følger af  

 arbejdsgiverens eller medarbejderens opsigelse.
Ad spørgsmål 4 I det omfang, at  

 medarbejderobligationerne på udstedelsestidspunktet anses for at have en  

 kursværdi  

 på under 100, vil der ved indfrielsen af medarbejderobligationerne til kurs  

 100  

 fremkomme en kursgevinst for medarbejderne.
Medarbejderobligationerne  

 udstedes i danske kroner og forrentes med en rentesats svarende til mindst  

 mindsterenten på udstedelsestidspunktet.
Renten vil blive udbetalt løbende og  

 vil blive beregnet fra og med udstedelsestidspunktet til og med indfrielsen.
Medarbejderobligationerne  

 vil således i hele løbetiden være forrentet med en rente, der mindst svarer  

 til  

 mindsterenten, jf.
Kursgevinstlovens § 38. En eventuel kursgevinst ved  

 indfrielsen vil således være skattefri i henhold til Kursgevinstlovens § 14,  

 stk. 2.
Supplerende oplysninger Det er i  

 anmodningen om bindende svar anført, at de medarbejdere der får andel i  

 overskuddet,  

 og dermed får tildelt medarbejderobligationer, er de fastansatte  

 medarbejdere.
 I denne  

 forbindelse har selskabets revisor ved telefonsamtale af 27. september 2006  

 oplyst, at selskabet ikke har andre grupper af ansatte end de fastansatte.  

 Selskabet har en enkelt trainee, som også vil blive omfattet af ordningen.
SKATs indstilling  

 og begrundelse Ad spørgsmål 1.
Adgangen til at  

 erhverve medarbejderaktier m.v. skal stå åben for alle ansatte i selskabet,  

 således at ingen gruppe af ansatte bliver særligt favoriseret.
Begrænsninger,  

 der er fastsat efter almene kriterier kan dog efter en konkret vurdering  

 anerkendes under forudsætning af, at ordningen ikke mister sin almene  

 karakter,  

 og at de øvrige medarbejdere ikke i særlig grad favoriseres.
 Deltagelse i  

 ordningen er betinget af, at den enkelte medarbejder har været ansat i  

 selskabet  

 i mindst 3 måneder af kalenderåret 2005.
 Dette krav anses for at være i overensstemmelse med praksis.
 Det er i  

 anmodningen anført, at de medarbejdere der får andel i overskuddet, og dermed  

 får tildelt medarbejderobligationer, er de fastansatte medarbejdere.
I denne  

 forbindelse har selskabets revisor supplerende oplyst, at selskabet ikke har  

 andre grupper af ansatte end de fastansatte.
Selskabet har en enkelt trainee,  

 som også vil blive omfattet af ordningen.  Alle som opfylder  

 anciennitetskravet er således omfattet af ordningen.
 Andelens  

 størrelse fastlægges ud fra mange måneder den enkelte medarbejder har været  

 ansat i perioden 01.01.2004 til 31.12.2005.
 Det accepteres,  

 at ordningens omfang kan variere for forskellige grupper af ansatte.  

 Grupperne  

 kan f.eks. være opdelt efter tilknytningen til virksomheden  

 (moderselskab-datterselskab), arbejdets varighed (heltid-deltid),  

 anciennitet,  

 aflønning eller efter en kombination af disse kriterier jf.  

 Ligningsvejledningen,  

 afsnit   


  

 A.B.1.10  


.  

 Den måde hvorpå andelens størrelse fastlægges må anses for at ligge indenfor  

 rammerne af hvad der kan accepteres.
 Årslønnen  

 beregnes som månedslønnen forud for aftaletidspunktet ganget med 12. Desuden  

 medregnes  

 værdien af de lovregulerede personalegoder, herunder fri telefon og fri bil.  

 For medarbejdere med resultatafhængig løn tillægges endvidere seneste  

 årsbonus.
Efter praksis skal beregningen af årslønnen foretages efter objektive  

 kriterier, der sikrer en realistisk opgørelse af lønnen for det år, hvori  

 ordningen tilbydes.
Ligningsrådet har tidligere godkendt  

 medarbejderaktieordninger, hvor årslønnen er opgjort som 12 gange en  

 repræsentativ  

 månedsløn.
SKAT finder på denne baggrund, at opgørelsesmetoden vil resultere  

 i  

 en realistisk opgørelse af årslønnen.
 Det er et krav,  

 at, at medarbejderne er i uopsagt stilling på aftaletidspunktet i maj 2006.  

 Opsagte  

 medarbejdere vil få udbetalt overskudsandelen i form af ordinær løn.
Supplerende medarbejderobligationer Idet omfang  

 værdien af de obligationer, der udstedes som led i overskudsdelingen for  

 2005,  

 med tillæg af afgift, udgør mindre end 10% af årslønnen har den pågældende  

 medarbejder  

 mulighed for at få udstedt yderligere medarbejderobligationer mod, at der  

 aftales en nedsættelse af bruttolønnen.
 Som det er  

 anført af selskabet betyder muligheden for at få udstedt supplerende  

 medarbejderobligationer mod en lønnedgang, at alle medarbejdere der opfylder  

 anciennitetskravet har mulighed for at få udstedt obligationer inklusiv  

 afgift,  

 med en værdi op til 10% af årslønnen.
 Efter SKATs  

 opfattelse er et sådan tilbud ikke i strid med betingelsen om, at ordningen  

 skal stå åben for alle ansatte, da det gælder alle ansatte der opfylder  

 anciennitetskravet.
 Det indstilles,  

 at spørgsmålet besvares med ja.
Ad spørgsmål 2 Der stilles  

 efter praksis følgende betingelser for, at skattemyndighederne ikke  

 tilsidesætter ændringer af en allerede eksisterende vederlagsaftale, der  

 indebære en fremtidig lavere kontant løn samtidig med, at den ansatte får  

 stillet et personalegode til rådighed af arbejdsgiveren.
 1. Der skal  

 foreligge en ændret vederlagsaftale, som indebærer en reel fremadrettet  

 nedgang  

 i den kontante løn.
 2. Overenskomster  

 som parterne er bundet af, skal kunne rumme den ændrede vederlagsaftale.
 3. Den  

 aftalte reduktion af den kontante løn skal som udgangspunkt løbe over hele  

 overenskomstperioden.
 4. Et  

 allerede erhvervet krav på kontantløn kan ikke konverteres til en  

 naturalieydelse uden at være i strid med kildeskattelovens § 46, stk.3.
5. Arbejdsgiveren  

 skal have en økonomisk risiko i forbindelse med ordningen.
Det indebærer, at  

 den ansattes kontante lønnedgang skal være et på forhånd fastsat beløb, der  

 ikke reguleres i takt med den ansattes forbrug af naturaliegodet eller af de  

 løbende omkostninger for arbejdsgiveren ved at stille godet til rådighed.
 6. Arbejdsgiveren  

 skal rent faktisk stille det pågældende gode til rådighed for den ansatte.  

 Arbejdsgiveren skal således enten være ejer af godet eller være kontraktspart  

 i  

 forhold til den eksterne leverandør af godet.
 Det er SKATs  

 opfattelse, at den beskrevne ordning efter en samlet bedømmelse opfylder  

 betingelserne for, at skattemyndighederne ikke tilsidesætter ændringer af en  

 allerede eksisterende vederlagsaftale, der indebære en fremtidig lavere  

 kontant  

 løn i forbindelse med at medarbejderen får udstedt yderligere  

 medarbejderobligationer.
 Det indstilles, at spørgsmålet besvares med ja.
Ad spørgsmål 3 I forhold til  

 spørgsmål 2 ændres forholdene således, at der sker kompensation for det  

 faktiske løntræk, såfremt medarbejderen selv opsiger ansættelsesforholdet  

 inden  

 udstedelsen af de supplerende medarbejderobligationer.
I  


  

 SKM2005.382.LR  


  

 (TfS 2005.761 red.) godkendte Ligningsrådet en bruttotrækordning vedrørende  

 medarbejderobligationer omfattet af ligningslovens § 7 A,  

 stk. 1, nr. 3, hvor medarbejdere, der selv opsiger deres stilling,  

 modtager kontant kompensation for den medarbejderobligation (og afgift) der  

 ikke modtages på grund af opsigelsen.  Det er i afgørelsen anført, at  

 det  

 efter styrelsens opfattelse er uden betydning for, om bruttotrækordningen kan  

 anerkendes og for om betingelsen i §  

 7 A  

 er opfyldt, at  

 medarbejdere, der selv opsiger deres stilling, modtager en kontant  

 kompensation.
Det indstilles, at spørgsmålet besvares med ja.
Ad spørgsmål 4 De i KGL  

 fastsatte mindstekrav til pålydende rente på udstedelsestidspunktet gælder  

 også  

 for medarbejderobligationer.
 Den  

 skattemæssige behandling af kursgevinst og-tab, som henholdsvis  

 arbejdsgiveren/medarbejderen  

 realiserer ved senere indfrielse af medarbejderobligationerne, følger de  

 almindelige  

 regler i kursgevinstloven.
 Opfylder  

 obligationen ikke mindsterenten på stiftelsestidspunktet, skal en eventuel  

 kursgevinst beskattes efter reglerne i KGL.
 Det er oplyst,  

 at obligationerne udstedes i DKK og forrentes med en fast årlig rente, der  

 ansættes  

 til 4%, dog altid mindst mindsterenten på udstedelsestidspunktet.  

 Obligationerne forrentes fra og med udstedelsen til og med indfrielsen.  

 Renten  

 udbetales årligt, første gang 1. januar 2008.
 Mindsterenten  

 for perioden 1. januar 2006 30. juni 2006 udgør 2% og for perioden 1. juli  

 2006  

 - 31. december 2006 3% p.a.
 Det indstilles,  

 at spørgsmålet besvares med ja.
Skatterådets  

 afgørelse og begrundelse Skatterådet  

  

 er enig i  

 indstillingen og begrundelsen.
