Betænkning afgivet af Kulturudvalget den 17. maj 2006 Betænkning over Forslag  

 til lov om ændring af ophavsretsloven (Tekniske foranstaltninger og revision af  

 blankbåndsordningen) [af  

 kulturministeren (Brian Mikkelsen)] 1. Udvalgsarbejdet Lovforslaget blev fremsat den 1. marts 2006 og var til 1.  

 behandling den 22. marts 2006. Lovfor-slaget blev efter 1. behandling henvist  

 til behandling i Kulturudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 23. januar 2006 dette udkast til  

 udvalget, jf. alm. del  bilag 84. Den 1. marts 2006 sendte  

 kulturministeren de  

 indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danmarks Radio og Dansk Journalistforbund.
 Kulturministeren har over for udvalget skriftligt kommenteret  

 henvendelserne til udvalget.
Deputationer Endvidere har Danske komponister og sangskrivere DJBFA og Dansk  

 Journalistforbund mundtligt over for udvalget redegjort for deres holdning  

 til  

 lovforslaget Spørgsmål Udvalget har stillet 43 spørgsmål til kulturministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
Flertallet mener, at den positive konsekvens af lovforslaget er,  

 at vederlaget på blanke billedmedier (dvder) nedsættes fra ca. 10 kr.  

 til 3 kr.  

 pr. stk.
Det følger af bemærkningerne til lovforslaget, at rettighedshaverne  

 er  

 sikret en kompensation, såfremt Copy-Dans årlige dvd-provenu fremover bliver  

 lavere end dvd-provenuet i 2005. Rettighedshaverne risikerer således ikke en  

 indtægtsnedgang som følge af denne nedsættelse.
Når regeringen har afgivet  

 lovovervågningsrapport i juni 2008, jf. pkt. 10 i lovforslagets almindelige  

 bemærkninger, vil blankbåndsordningen blive taget op til gennemsyn.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse.
Soc  

 ialdemokratiet, Det Radikale Venstre, Socialistisk Folkeparti og  

 Enhedslisten mener, at der er brug for en helt ny ordning til erstatning for  

 det nuværende blankbåndsvederlag.
Den nuværende ordning er bundet op på,  

 hvilke  

 medier forbrugeren vælger at kopiere på.
Med den teknologiske udvikling  

 finder mindretallet,  

 at det er på tide at få en teknologineutral ordning, så man ikke hele tiden  

 skal revidere kompensationsordningen på grund af, at der opstår nye  

 teknologier  

 og nye apparater.
 Socialdemokratiet, Det Radikale Venstre, Socialistisk Folkeparti og  

 Enhedslisten finder det utilfredsstillende, at regeringen vælger at lave en  

 lappeløsning, hvor man alene ser på kompensation for den lovlige kopiering på  

 dvd,  

 men undlader at foretage en generel oprydning af området.
 Mindretallet kan forestille sig flere forskellige løsninger, eksempelvis en  

 licensmodel, hvor man lægger et lille beløb oven i den nye medie- eller  

 husstandslicens, som specifikt går til at kompensere kunsterne, eller en  

 finanslovmodel,  

 som det kendes fra Norge, hvor man kompenserer kunsterne for den lovlige  

 kopiering via et årligt beløb på finansloven  

.  

  

 Metoden til fordeling af midlerne bagefter vil være den samme som den, vi  

 kender i dag.
 Det er vigtigt for mindretallet, at den samlede kompensation for den lovlige  

 kopiering er på niveau med det oprindelig tiltænkte niveau for  

 blankbåndsvederlaget.
 Socialdemokratiet, Det Radikale Venstre, Socialistisk Folkeparti og  

 Enhedslisten vil tage disse modeller op i forbindelse med de forhandlinger om  

 et nyt medieforlig, som pågår i øjeblikket.
 Siumut, Tjóðveldisflokkurin, Fólkaflokkurin og Inuit Ataqatigiit var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Karin Nødgaard (DF)   

 Jakob Axel Nielsen (KF)   

 Carina Christensen (KF)   

 Mogens Jensen (S)   

 Jytte Andersen (S)   

 Troels Ravn (S)   

 Jytte Wittrock (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 166 Bilagsnr.
Titel 1 Kommenteret høringsnotat og høringssvar, fra  

 kulturministeren 2 Udkast til tidsplan for udvalgets behandling af  

 lovforslaget.
3 Henvendelse af 31/3-06 fra Dansk Journalistforbund 4 Henvendelse af 29/3-06 fra Danmarks Radio 5 1. udkast til betænkning Oversigt over spørgsmål og svar vedrørende L 166 Spm.nr.
