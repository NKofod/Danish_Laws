Betænkning afgivet af Udvalget for Udlændinge- og Integrationspolitik den 10. april 2014 Betænkning over Forslag til folketingsbeslutning om udvisningsreglerne [af Martin Henriksen (DF) m.fl.]:
1. Udvalgsarbejdet Beslutningsforslaget blev fremsat den 20. december 2013 og var til 1. behandling den 18. februar 2014. Beslutningsforslaget blev efter 1. behandling henvist til behandling i Udvalget for Udlændinge- og Integrationspolitik.
Møder Udvalget har behandlet beslutningsforslaget i 2 møder.
2. Indstillinger Et flertal i udvalget (S, RV, SF og EL) indstiller beslutningsforslaget til forkastelse.
 Et mindretal i udvalget (V, DF, LA og KF) indstiller beslutningsforslaget til vedtagelse uændret.
Venstres og Det Konservative Folkepartis medlemmer af udvalget er tilfreds med, at beslutningsforslaget forstærker mulighederne for at udvise kriminelle udlændinge og udenlandske bandemedlemmer.
Ved genindførelsen af ordene »med sikkerhed« i udlændingeloven sendes der et klart signal til disse kriminelle om, at Danmark sætter hårdt ind over for deres handlinger, og der rettes op på regeringens lempelse af udvisningsreglerne.
På den baggrund stemmer Venstre og Det Konservative Folkeparti for beslutningsforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Trine Bramsen (S) Troels Ravn (S) fmd.
Karen J.
Klint (S) Lennart Damsbo-Andersen (S) Anne Sina (S) Mette Reissmann (S) Jeppe Bruus (S) Zenia Stampe (RV) Liv Holm Andersen (RV) Marlene Borst Hansen (RV) Karina Lorentzen Dehnhardt (SF) Pernille Vigsø Bagge (SF) Johanne Schmidt-Nielsen (EL) Pernille Skipper (EL) Jørgen Arbo-Bæhr (EL) Jakob Engel-Schmidt (V) Martin Geertsen (V) Karen Ellemann (V) Michael Aastrup Jensen (V) Fatma Øktem (V) Karen Jespersen (V) Karsten Lauritzen (V) Inger Støjberg (V) Martin Henriksen (DF) Peter Skaarup (DF) nfmd.
Christian Langballe (DF) Marie Krarup (DF) Merete Riisager (LA) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 33 Bilagsnr.
