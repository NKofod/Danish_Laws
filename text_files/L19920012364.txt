 Den 2. juni 1992 undertegnedes i København en aftale mellem Danmark og  

 Polen om gensidig bistand i toldsager.
 Aftalen har følgende ordlyd:
AFTALE MELLEM KONGERIGET DANMARKS REGERING OG REGERINGEN I REPUBLIKKEN  

 POLEN OM GENSIDIG BISTAND I TOLDSAGER Regeringerne i Kongeriget Danmark  

 og Republikken Polen, herefter henvist til som de kontraherende parter, som anser overtrædelse af toldlovgivningen for skadelig for deres  

 respektive landes økonomiske, fiskale, sociale og handelsmæssige interesser, som anser det for vigtigt at sikre rigtig fastsættelse af told og andre  

 ind- og udførselsafgifter såvel som rigtig gennemførelse af bestemmelser,  

 forbud, restriktioner og kontrol, som er overbeviste om, at bekæmpelse af overtrædelser af toldlovgivningen  

 kan gøres mere effektiv gennem et udvidet samarbejde mellem deres  

 toldmyndigheder, som har taget hensyn til rekommandationen om gensidig administrativ  

 bistand af 5. december 1953 fra Toldsamarbejdsrådet i Bruxelles, er blevet enige om følgende:
DEFINITION Artikel 1 I denne aftale forstås ved, 1. Toldlovgivning', bestemmelser fastsat ved lov eller  

 forordninger vedrørende indførsel, udførsel eller transit af varer, hvad  

 enten det drejer sig om told, afgifter eller andre skyldige beløb, eller  

 forholdsregler vedrørende forbud, restriktioner eller kontrol; 2. Toldmyndighed', i Kongeriget Danmark:  

 Skatteministeriet, Told- og Skattestyrelsen og i Republikken Polen:  

 Præsidenten for den Centrale Told- og Skattestyrelse og tjenesterne  

 underordnet ham.
 3. Overtrædelse', enhver krænkelse af toldlovgivningen  

 eller forsøg herpå.
ANVENDELSESOMRÅDE Artikel 2 1. De kontraherende parter skal, gennem deres  

 toldmyndigheder yde hinanden gensidig administrativ bistand for at hindre,  

 undersøge og forfølge enhver overtrædelse i overensstemmelse med  

 bestemmelserne i denne aftale.
 2. Bistand efter denne aftale skal efter anmodning  

 også ydes til fastsættelse af told, afgifter og andre skyldige beløb og med  

 det formål at styrke kontrollen inden for rammerne af toldmyndighedernes  

 beføjelser.
 3. Bistand inden for rammerne af denne aftale ydes  

 efter den bistandssøgte kontraherende parts lovgivning og inden for rammerne  

 af toldmyndighedernes kompetence og ressourcer.
MEDDELELSE AF OPLYSNINGER Artikel 3 1. Toldmyndighederne skal uopfordret eller efter  

 anmodning meddele enhver tilgængelig oplysning om forhold, som kan medføre  

 overtrædelser på den anden kontraherende parts territorium.
Dette omfatter  

 dokumentation vedrørende transport og forsendelse af varer, der viser  

 varernes værdi, hvem der kan disponere over dem og deres bestemmelsessted.
2. Efter anmodning skal toldmyndighederne underrette  

 hinanden om, hvorvidt varer, der er udført fra den ene kontraherende parts  

 område, er lovlig indført til eller bragt ind i den anden kontraherende parts  

 område.
Underretningen skal efter anmodning indeholde oplysning om de  

 anvendte toldprocedurer og enkeltheder om varerne.
 3. Hvis toldmyndigheden ikke har de oplysninger, der  

 anmodes om, vil den sørge for at skaffe disse oplysninger i overensstemmelse  

 med bestemmelserne i dens toldlovgivning.
Artikel 4 Den ene kontraherende parts toldmyndighed skal efter anmodning skaffe den  

 anden kontraherende parts toldmyndighed rapporter, fortegnelser over  

 bevismateriale eller kopier af dokumenter, der giver alle tilgængelige  

 oplysninger om opdagede eller planlagte transaktioner, der er i strid med den  

 anden kontraherende parts toldlovgivning.
OPSYN MED TRANSPORTMIDLER, VARER OG PERSONER Artikel 5 Efter anmodning skal den ene kontraherende parts toldmyndighed, i det  

 omfang de er i stand til det, føre kontrol med:
a. transportmidler, som er kendt for eller mistænkt for at blive anvendt  

 til at begå overtrædelser af toldlovgivningen mod den bistandssøgende  

 kontraherende parts område, b. varer, som af den bistandssøgende kontraherende part er kendt for at  

 være genstand for omfattende ulovlig trafik til eller fra dens område, c. personer, som er kendt for eller mistænkt for at begå overtrædelser mod  

 den bistandssøgende kontraherende parts toldlovgivning.
UNDERSØGELSER Artikel 6 1. Hvis den ene kontraherende parts toldmyndighed  

 anmoder om det, skal den anden kontraherende parts toldmyndighed iværksætte  

 alle nødvendige undersøgelser af forhold, der er eller synes at være i strid  

 med toldlovgivningen.
Resultaterne af sådanne undersøgelser skal meddeles den  

 bistandssøgende toldmyndighed.
 2. Disse undersøgelser skal foretages i  

 overensstemmelse med den bistandssøgte kontraherende parts toldmyndigheds  

 love og bestemmelser.
UNDTAGELSE FRA PLIGTEN TIL AT YDE BISTAND Artikel 7 1. Hvis efterkommelse af en anmodning om bistand anses  

 for at krænke den bistandssøgte stats suverænitet, sikkerhed, almene  

 retsprincipper eller andre væsentlige interesser, kan anmodningen afslås  

 eller bistand gives delvis eller gøres afhængig af, at visse vilkår eller  

 pålæg opfyldes.
2. Hvis den ene kontraherende parts toldmyndighed  

 anmoder om bistand, som den ikke selv ville være i stand til at efterkomme,  

 hvis den blev anmodet herom af den anden kontraherende parts toldmyndighed,  

 skal den bistandssøgende parts toldmyndighed gøre opmærksom på dette forhold  

 i sin anmodning.
I et sådant tilfælde skal den bistandssøgte toldmyndighed  

 frit kunne afgøre, om anmodningen kan efterkommes.
 3. Hvis en anmodning om bistand ikke kan efterkommes,  

 skal den toldmyndighed, der har anmodet om bistand, straks underrettes herom  

 og oplyses om, hvorfor bistanden afslås.
FORPLIGTELSE TIL HEMMELIGHOLDELSE Artikel 8 1. Oplysninger, dokumenter og andre meddelelser, der  

 modtages af den ene kontraherende parts toldmyndighed, skal være underkastet  

 samme officielle hemmeligholdelse, som anvendes af denne kontraherende part  

 for samme slags oplysninger og dokumenter.
2. Oplysninger, dokumenter og andre meddelelser, som  

 er modtaget inden for rammerne af den gensidige bistand kan kun anvendes til  

 de formål, som er nævnt i denne aftale.
Sådanne oplysninger, dokumenter eller  

 andre meddelelser kan kun anvendes til andre formål, når den toldmyndighed,  

 der har leveret dem, giver sit udtrykkelige samtykke hertil.
BISTANDSANMODNINGERNES FORM OG INDHOLD Artikel 9 1. Anmodninger i henhold til denne aftale skal  

 fremsættes skriftligt.
Dokumenter, som er nødvendige for at efterkomme  

 anmodningerne, skal vedlægges.
Når situationen kræver det, kan mundtlige  

 anmodninger også accepteres.
Sådanne anmodninger skal bekræftes skriftligt.
 2. Anmodninger i henhold til stk. 1 skal indeholde  

 følgende oplysninger:
3. Alle meddelelser mellem de kontraherende parter  

 skal ske på engelsk.
Oplysninger, dokumenter og andre meddelelser på  

 originalsproget mellem de kontraherende parter skal endvidere oversættes til  

 engelsk.
Artikel 10 Bistand skal ydes i et direkte samarbejde mellem embedsmænd, der er  

 udpeget af cheferne for de respektive toldmyndigheder.
Cheferne for de  

 respektive toldmyndigheder skal udveksle breve vedrørende udnævnelsen af  

 embedsmænd.
OMKOSTNINGER Artikel 11 Toldmyndighederne skal afstå fra at kræve erstatning for omkostninger, som  

 opstår ved anvendelsen af denne aftale, bortset fra udgifter til sagkyndige  

 og vidner.
BISTAND VEDRØRENDE INDDRIVELSE Artikel 12 1. Ved henvendelse skal den bistandssøgte  

 toldmyndighed tage de nødvendige skridt til at inddrive krav på toldbeløb.  

 Sådanne krav omfatter også andre afgifter, gebyrer og renter (og andre  

 beløb), der er opkrævet af toldmyndighederne i overensstemmelse med  

 toldlovgivningen.
 2. Bestemmelserne i stk. 1 finder kun anvendelse ved  

 krav på toldbeløb, som overskrider et minimumsbeløb, der fastsættes i  

 overenstemmelse med artikel 13, og er fastsat i et dokument, der tillader  

 eksekution i den bistandssøgende kontraherende part.
 3. En anmodning om indrivelse af et krav skal være  

 ledsaget af en officiel eller attesteret kopi af det dokument, der tillader  

 dets eksekution samt af en oversættelse heraf i overensstemmelse med  

 bestemmelserne i artikel 9, stk. 3.
 4. Dokumentet, der tillader eksekutionen af kravet  

 skal, hvor passende og i overensstemmelse med den bistandssøgte kontraherende  

 parts lovgivning, godkendes, anerkendes og suppleres eller erstattes af et  

 dokument, der hjemler eksekutionen i den kontraherende part.
 5. Spørgsmål om tidsrum for hvilke et krav ikke kan  

 inddrives skal omfattes af den bistandssøgte kontraherende parts lovgivning.
 6. Krav om indrivelse skal ikke gives fortrinsret i  

 den bistandssøgte kontraherende part.
7. Konkursbegæring imod en skyldner på grundlag af et  

 krav om told kan kun indgives, hvis den bistandssøgende og den bistandssøgte  

 toldmyndighed er enige herom.
Omkostninger hidrørende fra konkurssager skal  

 betales af den bistandssøgende toldmyndighed.
8. Den bistandssøgte toldmyndighed kan tillade at  

 betalingen udsættes eller sker i rater.
Den bistandssøgende toldmyndighed  

 skal underrettes herom.
 9. Sager om eksistensen af et toldkrav, størrelsen  

 heraf eller om dokumentet der tillader dets håndhævelse kan kun indbringes  

 for den relevante myndighed i den bistandssøgende kontraherende part.
 10. Krav skal omregnes til den bistandssøgte  

 kontraherende parts valuta i overensstemmelse med den officielle kurs, der  

 gælder på den dag anmodningen bliver modtaget.
11. Inddrevne beløb skal overføres uden unødig  

 forsinkelse til den bistandssøgte toldmyndighed.
Beløbene overføres til den  

 officielle kurs, der gælder på dagen for overførslen med fradrag af gebyrer  

 og omkostninger, som er opkrævet i overensstemmelse med den bistandssøgte  

 kontraherende parts lovgivning.
GENNEMFØRELSE AF AFTALEN Artikel 13 Skatteministeriet, Told- og Skattestyrelsen i Kongeriget Danmark og Den  

 Centrale Told- og Skattestyrelse i Republikken Polen kan kontakte hinanden  

 direkte for at behandle spørgsmål, som opstår ved anvendelsen af aftalen.  

 Spørgsmål, som ikke kan løses på denne måde, kan forelægges gennem  

 diplomatiske kanaler.
GYLDIGHEDSOMRÅDE Artikel 14 Denne aftale anvendes på Kongeriget Danmarks toldområde (som ikke omfatter  

 Færøerne og Grønland) og på Republikken Polens toldområde.
IKRAFTTRÆDELSE, REVISION OG OPSIGELSE Artikel 15 1. Aftalen skal godkendes i overensstemmelse med de  

 kontraherende parters lovgivning.
De kontraherende parter skal ved udveksling  

 af diplomatiske noter give hinanden underretning om, at de godkender dens  

 betingelser, og at alle de lovbestemte foranstaltninger, der er nødvendige  

 for aftalens ikrafttræden, er blevet truffet.
Aftalen skal træde i kraft 30  

 dage efter den sidste meddelelse er modtaget.
2. De kontraherende parter skal mødes med henblik på  

 en revision af aftalen efter 3 år regnet fra datoen for aftalens  

 ikrafttræden, medmindre de skriftligt meddeler hinanden, at en revision ikke  

 er nødvendig.
Spørgsmål om revision kan på ethvert tidspunkt efter anmodning  

 tages op af en af de kontraherende parter.
3. Denne aftale er indgået for et ubestemt tidsrum.  

 Den kan ved skriftlig meddelelse opsiges gennem diplomatiske kanaler af hver  

 af de kontraherende parter og skal ophøre med at være i kraft seks måneder  

 efter, at sådan meddelelse er modtaget.
Udfærdiget i København, den 2. juni  

 1992 i to eksemplarer på engelsk.
For Kongeriget Danmarks Regering Jens Rosman For Republikken Polens Regering M.
Zielinski Aftalen, der ikke omfatter Færøerne og Grønland trådte i medfør af artikel  

 15 i kraft den 13. november 1992.
