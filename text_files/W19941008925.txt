Indsigelse fra EMEC N.V., Belgien, imod gyldigheden af registreringen  

 af varemærket EMEC for Scanklima v/Martin Rol, Herlev, var af  

 Patentdirektoratet ikke taget til følge.
Ankenævnet omstødte direktoratets  

 afgørelse og udtalte, at det ansøgte mærke er anvendt i såvel udlandet som af  

 ansøgeren her i landet på vegne klageren før den 30. januar 1992, på hvilket  

 tidspunkt ansøgningen må anses som indgivet.
Registreringen kendtes derfor  

 ugyldig.
år 1994 , den 22. november afsagde Patentankenævnet (Grønning-Nielsen,  

 Hans Chr.
Thomsen, Warnich-Hansen) følgende Den 30. januar 1992 indleverede Scanklima v/Martin Rol, Herlev, en  

 ansøgning om registrering af varemærket EMEC (figurmærke) for alle varer i  

 klasse 11.
 Den 29. juli 1992 blev registreringen offentliggjort i Dansk  

 Varemærketidende.
 Ved skrivelse af 28. september 1992 nedlagde EMEC N.V., Belgien  

 v/Internationalt Patent-Bureau, Taastrup, indsigelse mod registreringens  

 gyldighed.
Som begrundelse for indsigelsen henvistes foreløbigt til, at  

 »ansøgeren forhandler indsigernes EMEC produkter i Danmark.
Med andre  

 ord tilhører mærket retteligt indsigerne.« Samtidig udbad indsiger sig en frist til at fremkomme med en nærmere  

 indsigelsesbegrundelse.
 En yderligere fristanmodning af 30. november 1992 fra indsiger blev, efter  

 at have været forelagt mærkeindehaver, ikke imødekommet af direktoratet, og  

 indsiger anførte herefter i skrivelse af 7. januar 1993 som følger:
 »....I fortsættelse af telefonsamtale af d.d. meddeles, at indsigerne  

 og ansøgeren er eller har været forretningsforbindelser - ansøgeren  

 forhandler indsigernes EMEC produkter i Danmark - og at indsigerne i de 4  

 måneder siden nedlæggelse af indsigelsen har været i kontakt med ansøgerne i  

 håb om at nå til en løsning.
Vi er i øjeblikket ved at skaffe dokumentation for forholdet mellem  

 indsigerne og ansøgeren.
I mellemtiden vil vi bede direktoratet om  

 tålmodighed med at træffe en afgørelse.
Ansøgeren kan ikke siges at lide  

 noget ved, at afgørelsen ikke træffes omgående, idet ansøgerens eneret gælder  

 fra ansøgningsdatoen.
Vi kan ikke se, at det vil skade hans salgsmuligheder,  

 da en ansøger med god samvittighed naturligvis vil bestille sit salgsmaterile  

 (jf. ansøgerens begrundelse for, at han vil modsætte sig en  

 fristforlængelse).« Patentdirektoratet traf afgørelse i sagen den 10. februar 1993 og afviste  

 indsigelsen med følgende begrundelse:
 »....Det skal indledningsvis oplyses, at direktoratet, når en  

 afgørelse træffes, skal tage hensyn til alt det materiale, der foreligger på  

 afgørelsestidspunktet.
 I medfør af varemærkelovens § 15, stk. 4, nr. 2, jfr. § 3, nr. 2, er et  

 varemærke udelukket fra registrering, når det er identisk med eller  

 forveksleligt med en varemærke, der er taget i brug her i landet på det  

 tidspunkt, da ansøgning om registrering indgives, og som vedvarende anvendes  

 her.
 Mærkerne må anses som forvekslelige.
Således som sagen foreligger oplyst, findes det imidlertid ikke godtgjort,  

 at indsiger forud for ansøgningens indlevering den 10 okt. 1991 har taget  

 navnet EMEC i brug i Danmark som varemærke for varer omfattet af den  

 foreliggende varemærkeregistrering.
I konsekvens heraf findes det ej heller  

 godtgjort, at der har været tale om en vedvarende brug.
Indsigelsen vil  

 derfor ikke kunne tages til følge på basis af varemærkelovens § 15, stk. 4,  

 nr. 2.
 De har i indsigelsen henvist til, at mærket retteligt tilhører indsiger.
Direktoratet finder ikke, at der i det indsendte materiale foreligger  

 dokumentation for, at indsiger som følge af et aftaleforhold mellem parterne  

 eller på andet grundlag har opnået retten til mærket her i landet.  

 Indsigelsen vil derfor heller ikke kunne tages til følge på dette  

 punkt....« Denne afgørelse har klageren, EMEC N.V., Belgien v/Internationalt  

 Patent-Bureau, Taastrup, ved skrivelse af 7. april 1993 indbragt for  

 Patentankenævnet.
 I ankebegrundelsen anføres bl.a. følgende:
»Med skrivelse af 10. februar 1993 i ovennævnte indsigelsessag har  

 patentdirektoratet meddelt, at indsigelsen ikke blev taget til følge.
I  

 medfør af varemærkelovens § 46 indankes afgørelsen hermed for  

 Patentankenævnet.
Nævnte skrivelse vedlægges som klagerens bilag 1 . Heraf fremgår,  

 at direktoratet sådan som sagen forelå på afgørelsestidspunktet fandt det  

 ikke godtgjort, at klageren har bedre ret til mærket EMEC end  

 ansøgeren.
Formålet med nærværende skrivelse er at belyse forholdene med  

 yderligere dokumentation.
Såvel varemærkelovens § 15 stk. 4, nr. 2 som § 14  

 nr. 4 påberåbes.
 For en god ordens skyld gør vi opmærksom på, at ansøgningen blev  

 indleveret den 30. januar 1992 og ikke den 10. oktober 1991 som  

 patentdirektoratet har skrevet, jfr. bilag 1, side 3 sidste afsnit,  

 »Tidspunktet for ansøgning af det yngre mærke«, jfr.  

 varemærkelovens § 15 stk. 4, nr. 2 er 30. januar 1992.
Klagerens bilag 2 er kopier af tre fakturaer dateret henholdsvis  

 den 12. juni 1991, 19. november 1991 og 28. januar 1992 fra klageren til  

 aftagere i Danmark, herunder ansøger.
EMEC - klagerens selskabsnavn -  

 fremtræder klart i øverste venstre hjørne.
 I alt har EMEC N.V. faktureret salg i Danmark for over kr. 500.000 før  

 ansøgningens indleveringsdag:
 Kopier af ovennævnte fakturaer (udover dem dateret 19. november 1991 og  

 28. januar 1992, der er med i bilag 2) er ved at blive fremskaffet.
 Herefter er det godtgjort, at klagerens mærke har været brugt i Danmark  

 før tidspunktet for ansøgningen af ansøgerens mærke, jfr. varmærkelovens § 15  

 stk. 4, nr. 2.
 Mærket EMEC er anvendt af klageren såvel før som efter 30. januar  

 1992. Bilag 3 er kopier af fakturaer udstedt til danske kunder dateret  

 24. april 1992, 20. maj 1992 og 12. juni 1992.
Varemærkelovens § 14 nr. 4 I henhold til varemærkelovens § 14 nr. 4 må et varemærke ikke registreres,  

 når det uhjemlet består af eller indeholder en bestanddel, der kan opfattes  

 som en virksomheds navn, hvortil en anden har lovlig adkomst.
Bilag 4 er en telefax fra EMEC til ansøgeren hr.
Martin Rol  

 dateret 30. august 1991 med titlen, »proposal from EMEC int. for  

 distribution in DK«.
Afsenderen er mr.
Wim van den Eynden.
Bilag 5  

  er ansøger hr.
Martin Rols svar til Mr.
Wim van den Eynden dateret 3.  

 september 1991. Af disse to bilag fremgår klart, at ansøgeren var klar over,  

 at der var tale om EMEC N.V.'s produkter.
Som Rigmor Carlsen har skrevet om patentdirektoratets bestræbelse for en  

 korrekt anvendelse af varemærkelovens § 14 nr. 4 (Det) kan navnlig få betydning for udenlandske firmaer, idet direktoratet  

 ikke har mulighed for at foretage undersøgelser vedrørende sådanne.
Det er da  

 heller ikke ifølge varemærkeloven en betingelse for disses beskyttelse, at  

 sådanne firmanavne er registrerede her i landet.
Udenlandske firmanavne, der  

 er brugt her i landet, må også nyde beskyttelse mod, at de registreres som  

 varemærker for andre'. (vor fremhævelse) jfr.
Varemærker, registreringspraksis (1980) side 6 spalte 1.
 Ansøgeren har efter eget udsagn erkendt, at han har handlet med firmaet  

 EMEC N.V., der har taget deres mærke i brug i Danmark før ansøgningens  

 indleveringsdato 30. januar 1992. Der må herefter lægges til grund, at  

 ansøgeren ikke uhjemlet kan opnå registrering af EMEC i henhold til  

 varemærkelovens § 14 nr. 4.
Synspunktet støttes iøvrigt af Koktvedgaards Lærebog i Immaterialret  

 (1991) side 264, hvor det hedder »Hvad enten mærket er registreret i agentens navn eller ej er det  

 imidlertid den deklaratoriske regel, at væremærkeretten følger varen og  

 dermed stamhuset, ikke agent« (vor fremhævelse) Når hovedreglen i tilfælde hvor parterne har indgået forhandleraftale er  

 den, at mærket tilhører stamhuset, så må retten til mærket utvivlsomt  

 tilhører stamhuset, så må retten til mærket utvivlsomt tilhører stamhuset,  

 hvor parterne ikke har indgået en egentlig forhandleraftale.
Som det vil fremgå af bilag 1 var patentdirektoratet ved sagens foreløbige  

 afgørelse ikke bekendt med bilagene 2 og 3. Det skyldes, at indsigelsen var  

 nedlagt som en formel indsigelse til at klargøre klagerens bedre ret i  

 forhandlingerne med ansøgeren.
Klageren og vi forventede, at sagen ville  

 afsluttes fredeligt.
Ansøgeren har selv erkendt, at der har været  

 forhandlinger mellem parterne, jfr. brevet af 20. januar 1993 hoslagt bilag  

 1, og det kom som en overraskelse for klageren og os, at direktoratet  

 afgjorde sagen med skrivelse af 10. februar 1993 (bilag 1) ....' Klageren har i skrivelse af 28. maj 1993 yderligere oplyst følgende:
»....Vi havde håbet nu at kunne vedlægge kopier af flere fakturaer  

 fra indsigerne EMEC N.V. til aftagere i Danmark, jfr. vor skrivelse af 7.  

 april 1993 side 2 nederst.
Det er endnu ikke lykkedes os at skaffe kopier af  

 sådanne fakturaer.
Imidlertid mener vi at det er tilstrækkelig fra  

 indsigernes side at henvise til faturaerne vedlagt i indsigernes bilag  

 2 , nemlig nr. 910104 af 12. juni 1991, nr. 910230 af 19. november 1991  

 og nr. 920017 af 28. januar 1992, der alle viser, at indsigernes mærke var i  

 brug her i landet før det VR 05.635 1992« »EMEC« blev  

 anmeldt den 30. januar 1992.
 Som bilag 6 vedlægges indsigernes brochure fra 1991-92, der  

 tydeligt viser, at indsigerne anvender EMEC som varemærke i Danmark.
Endeligt oplyses, at EMEC N.V. er et etableret belgisk selskab der har  

 eksisteret i mange år.
EMEC N.V.'s omsætning for så vidt angår EMEC  

 produkter har andraget.
altså ca. kr. 140 millioner de sidste 3 år.
EMEC N.V. er en ikke  

 ubetydelig virksomhed på europæisk plan.
I henhold til ovenstående samt til vor skrivelse af 7. april 1993 med  

 bilag henstilles, at registreringen VR 05.635.1992 afslås i sin helhed under  

 henvisning til indsigernes bedre ret, jfr. varemærkelovens § 15 stk. 4, nr. 2  

 og § 14 nr. 4' Den 22. juni 1993 har klageren fremsendt de fakturaer, der var omtalt i  

 klagerens skrivelse af 7. april 1993 som bilag 7.
 Mærkeindehaver har i anledning af klagen i skrivelse af 22. oktober 1993  

 anført følgende:
»....Hvad der skal siges mere i den her sag, ved jeg ikke rigtigt.  

 Mit firma er kun et enkeltmandsfirma, og af sagens natur ikke midler til at  

 engagere dyr assistance som f.eks.
Firmaet Internationalt Patent-Bureau, e.l.
 Det ville måske være bedre, hvis jeg, ligesom eksperterne, kunne henvise  

 til paragrafferne, for at tale for min sag, men visse ting ved jeg:
 1) Ansøgningen om varemærket EMEC , (og et andet PetroClean  

 ), blev indleveret 10.10.1991. Pga. manglende betaling (forglemmelse fra min  

 side), blev ansøgningen, mod betaling af kr. 100,00 fornyet 30.01.1992.
 Dvs. den oprindelige ansøgning stammer fra 10.10.1991.
 2) Lige siden de allerførste kontakter (på vort initiativ) vedr. evt.  

 distribution af Corona petroliumsovne i maj 1991, har Scanklima gjort sit for  

 at indføre begrebet EMEC , som værende et garanti for  

 kvalitetsprodukter, når det drejer sig om indeklima.
 Dette fremgår bl.a. af vedlagte nyhedsbrev.
 Samme logo EMEC indeklima blev også brugt på brochurer, leaflets,  

 prislister osv.
 3) Fra indsigerens side er der aldrig givet tilskud til en sådan  

 promotion.
 4) Efter at Scanklima havde introduceret indsigernes produkter på det  

 danske marked, og havde bekostet et anseeligt beløb i annoncer, tog  

 indsigeren kontakt med min daværende partner (forhenværende medarbejder) for  

 at lave en direkte kontakt, hvorved Scanklima blev udelukket, og ikke mere  

 kunne betjene de daværende kunder.
 Derved kunne indsigeren, uden betaling, få resultaterne af Scanklima's  

 indsats.
 Jeg mener stadigvæk at Scanklima har, efter al indsats og alle  

 omkostninger, retten til VR 05.635, og håber at Direktoratet kan støtte mig i  

 denne, iøvrigt kedelige sag«.
 Ankenævnet har behandlet sagen på sit møde den 21. september 1994.
For klageren mødte adv.
Peter Larsen og varemærkekonsulent Peter Olson,  

 der havde lejlighed til at udtale sig.
 Varemærkeindehaveren var ikke mødt.
 ankenævnet skal udtale:
 Ansøgningen må anses som indgivet den 30. januar 1992.
 Det ansøgte mærke er anvendt i såvel udlandet som af ansøgeren her i  

 landet på vegne klageren før dette tidspunkt.
 Registrering nr. 5635/92 kendes ugyldig.
Grønning-Nielsen.
Hans Chr.
Thomsen.
J.C.
Warnich-Hansen.
