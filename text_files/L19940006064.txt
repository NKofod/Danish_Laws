I henhold til kgl. resolution af 25. august 1993 har Danmark ratificeret en på Den Internationale Arbejdsorganisations 74.
samling den 8. oktober 1987 i Geneve vedtagen konvention nr. 163 om søfarendes velfærd til søs og i havn.
 Konventionen har følgende ordlyd:
KONVENTION OM SØFARENDES VELFÆRD TIL SØS OG I HAVN Den internationale Arbejdsorganisations generalkonference, som er blevet sammenkaldt i Geneve af Det internationale Arbejdsbureaus  

 styrelsesråd, og som den 24. september 1987 er trådt sammen til sin  

 fireoghalvfjerdsindstyvende samling, og som har bemærket sig bestemmelserne i rekommandation af 1936 om søfolks  

 velfærd i havne og rekommandation om søfarendes velfærd, 1970, og som har besluttet at vedtage visse forslag vedrørende søfarendes velfærd  

 til søs og i havn, hvilket spørgsmål er optaget som punkt 2 på samlingens  

 dagsorden, og som har bestemt, at disse forslag skal udformes som en international  

 konvention, har den 8. oktober 1987 vedtaget følgende konvention, der benævnes  

 konventionen om søfarendes velfærd til søs og i havn, 1987:
Artikel 1 1. I henhold til nærværende konvention 2. Efter samråd med de pågældende rederi- og  

 sømandsorganisationer skal hvert medlem ved national lovgivning bestemme,  

 hvornår skibe, der er registreret som hjemmehørende i dets område, skal  

 betragtes som søgående skibe i henhold til nærværende konventions  

 bestemmelser vedrørende velfærdsfaciliteter og -tjenester om bord.
 3. Vedkommende kompetente myndighed skal efter samråd  

 med de pågældende organisationer for ejere af fiskefartøjer og for fiskere i  

 den udstrækning, den anser det for gennemførligt, anvende nærværende  

 konventions bestemmelser på erhvervsfiskeri.
Artikel 2 1. Hvert medlem, der er omfattet af nærværende  

 konvention, påtager sig at sørge for, at der stilles tilstrækkelige  

 velfærdsfaciliteter og -tjenester til rådighed for de søfarende både i havn  

 og om bord i skibet.
 2. Hvert medlem sørger for, at der træffes de  

 nødvendige foranstaltninger til finansiering af de velfærdsfaciliteter og  

 -tjenester, der skal stilles til rådighed i henhold til nærværende  

 konventions bestemmelser.
Artikel 3 1. Hvert medlem påtager sig at sørge for, at der  

 stilles velfærdsfaciliteter og -tjenester til rådighed i passende havne af  

 landet for alle søfarende uanset nationalitet, race, farve, køn, religion,  

 politiske meninger eller social status, og uanset i hvilken stat det skib,  

 hvorpå de er ansat, er hjemmehørende.
 2. Efter samråd med de pågældende rederi- og  

 sømandsorganisationer skal hvert medlem bestemme, hvilke havne der skal anses  

 som passende i henhold til nærværende artikel.
Artikel 4 Hvert medlem påtager sig at sørge for, at velfærdsfaciliteterne og  

 -tjenesterne på ethvert søgående skib, uanset om det er i offentlig eller  

 privat eje, der er registreret som hjemmehørende i dets område, er stillet  

 til rådighed til gavn for alle de ombordværende søfarende.
Artikel 5 Velfærdsfaciliteterne og -tjenesterne skal hyppigt gennemgås for derved at  

 sikre, at de holder trit med ændringer i de søfarendes behov som følge af  

 teknisk, driftsmæssig og anden udvikling inden for skibsfartserhvervet.
Artikel 6 Hvert medlem skal påtage sig Artikel 7 De formelle ratifikationer af nærværende konvention skal meddeles  

 generaldirektøren for Det internationale Arbejdsbureau med henblik på  

 registrering.
Artikel 8 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet registreret hos generaldirektøren.
 2. Den træder i kraft tolv måneder efter den dato på  

 hvilken to medlemmers ratifikationer er blevet registreret hos  

 generaldirektøren.
 3. Derefter træder konventionen i kraft for hvert  

 medlem tolv måneder efter, at dets ratifikation er blevet registreret.
Artikel 9 1. Et medlem, der har ratificeret nærværende  

 konvention, kan opsige den efter 10 års forløb fra den dato, hvor  

 konventionen første gang trådte i kraft, ved afgivelse af en erklæring, der  

 fremsendes til registrering hos generaldirektøren for Det internationale  

 Arbejdsbureau.
Opsigelsen får først gyldighed 1 år efter datoen for  

 registreringen.
 2. Ethvert medlem, der har ratificeret nærværende  

 konvention, og som ikke inden 1 år efter udløbet af den i nærværende artikels  

 stk. 1 omtalte 10 års periode gør brug af den i nærværende artikel hjemlede  

 opsigelsesret, er bundet i yderligere 10 år og kan derefter opsige nærværende  

 konvention ved udløbet af hver 10 års periode i henhold til de i nærværende  

 artikel fastsatte betingelser.
Artikel 10 1. Generaldirektøren for Det internationale  

 Arbejdsbureau skal udsende meddelelse til al-le medlemmer af Den  

 inter-nationale Arbejdsorganisation om registrering af alle ratifikationer og  

 opsigelser, der er tilstillet ham af organisationens medlemmer.
 2. Samtidig med at generaldirektøren til  

 organisationens medlemmer udsender med-delelse om registrering af  

 rati-fikation nr. 2, skal han henlede medlemmernes opmærksomhed på  

 konventionens ikrafttrædelsesdato.
Artikel 11 Generaldirektøren for Det internationale Arbejdsbureau skal med henblik på  

 registrering i medfør af artikel 102 i De forenede Nationers pagt fremsende  

 til De forenede Nationers generalsekretær udførlige oplysninger om alle  

 ratifikationer og opsigelser, som han har registreret i henhold til  

 bestemmelserne i de foregående artikler.
Artikel 12 Når Det internationale Arbejdsbureaus styrelsesråd måtte anse det for  

 nødvendigt, skal det aflægge beretning for generalkonferencen om nærværende  

 konventions gennemførelse og undersøge ønskeligheden af at sætte spørgsmålet  

 om hel eller delvis revision af konventionen på konferencens dagsorden.
Artikel 13 1. Såfremt konferencen vedtager en ny konvention, der  

 helt eller delvis reviderer nærværende konvention, og medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder forblive i kraft i sin nuværende form og indhold for de  

 medlemmer, der har ratificeret den, men som ikke har ratificeret den  

 reviderende konvention.
Artikel 14 De engelske og franske versioner af nærværende konventions tekst har samme  

 gyldighed.
Danmarks ratifikationsinstrument blev deponeret den 16. september  

 1993 hos generaldirektøren i ILO, og konventionen træder i kraft for Danmarks  

 vedkommende den 16. september 1994.
 Ved deponeringen afgav Danmark erklæring om, at konventionen ikke skal  

 finde anvendelse for Færøerne og Grønland.
 Foruden af Danmark er konventionen ratificeret af Finland, Mexico,  

 Schweiz, Slovakiet, Spanien, Sverige, Tjekkiet og Ungarn.
 Konventionen trådte i kraft som helhed den 3. oktober 1990.
