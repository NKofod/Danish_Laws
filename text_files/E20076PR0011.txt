Efter reglerne om omkostningsgodtgørelse ydes der godtgørelse til  

 omkostninger, som en godtgørelsesberettiget fysisk eller juridisk person  

 har betalt eller skal betale til sagkyndig bistand mv. i forbindelse med  

 en klagesag vedrørende skat, told og afgifter.
Godtgørelsesprocenten  

 afhænger af medholdsgraden i den sag, der søges om godtgørelse  

 for.
 Der ydes bl.a. godtgørelse ved klage til et skatteankenævn eller  

 til Landsskatteretten, og ved efterfølgende domstolsprøvelse, jf.  

 skatteforvaltningslovens  

 (SFL) § 55. Udgifter til bl.a. sagkyndig bistand, retsafgifter, syn og  

 skøn og sagkyndige erklæringer og udtalelser er dækket af ordningen, jf.  

 SFL § 54, stk. 1.
Omkostningsgodtgørelse i skattesager går tilbage til 1984, hvor  

 ordningen alene omfattede udgifter til sagkyndig bistand ved  

 domstolsprøvelse af en skattesag.
Gennem årene er ordningen blev udvidet  

 til at dække flere sagstyper og godtgørelsesprocenten er blevet hævet  

 løbende.
I 2002 vedtog Folketinget en ny lov, som medførte, at der nu ydes  

 100 procent godtgørelse i skattesager, som den skatte- eller  

 afgiftspligtige vinder fuldt ud eller i overvejende grad.
 Godtgørelsen ydes efter reglerne om omkostningsgodtgørelse i  

 skatteforvaltningslovens kapitel 19. Reglerne fremgår af lovbekendtgørelse  

 nr. 907 af 28/08/2006 af skatteforvaltningsloven.
 Reglerne om omkostningsgodtgørelse fremgik tidligere af den nu ophævede  

 skattestyrelseslov, men er med virkning fra 1. november 2005 beskrevet i  

 skatteforvaltningslovens kapitel 19. Skatteforvaltningsloven er vedtaget  

 på baggrund af fusionen mellem det tidligere ToldSkat og de  

 tidligere kommunale skatteforvaltninger og den deraf følgende nye  

 organisation af told- og skatteforvaltningen.
 Der er med vedtagelsen af skatteforvaltningsloven og ophævelsen af  

 skattestyrelsesloven ikke sket nogen reel materiel ændring af reglerne om  

 godtgørelse, men alene sket ændringer som konsekvens af den nye  

 klagestruktur på skatteforvaltningsområdet.
En ændring af ordlyden i SFL § 55, stk. 3, (tidligere SSL § 33, stk. 3)  

 betyder dog, at der pr. 1. november 2005 ydes godtgørelse for udgifter  

 afholdt i forbindelse med domstolsprøvelse af sager om told, afgifter og  

 arbejdsgiverkontrol, som Landsskatteretten har afgjort uden deltagelse af  

 læge retsmedlemmer.
Se nærmere under afsnit  

 K.4 .
 Reglerne har virkning for sager, hvor godtgørelsesspørgsmålet i sagen  

 ikke er endeligt afgjort efter de tidligere gældende regler inden den 17.  

 januar 2002. Det afgørende er således afslutningstidspunktet for  

 godtgørelsessagen.
 For en beskrivelse af overgangsreglerne ved indførelsen af de nye  

 - og fortsat gældende - regler pr. 17. januar 2002 henvises til  

 Processuelle       regler på ToldSkats område 2005-2, afsnit K  

 .
 For sager, der er omfattet af reglerne før 17. januar 2002 henvises til  

 Processuelle regler på ToldSkats område 2002, afsnit       K .
K.1 Omkostningsgodtgørelsens  

 størrelse Efter  

 skatteforvaltningslovens  

 (SFL) § 52, stk. 1, 2. pkt., ydes en godtgørelse på 100 procent af de  

 afholdte udgifter til sagkyndig bistand mv., såfremt den skatte- eller  

 afgiftspligtige opnår fuldt medhold eller medhold i overvejende grad i sin  

 sag.
Taber den skatte- eller afgiftspligtige sin sag eller får medhold i  

 mindre grad, godtgøres udgifterne til sagkyndig bistand mv. med 50  

 procent, jf.
SFL § 52, stk. 1, 1. pkt.
I de tilfælde, hvor en sag er viderebragt på myndighedens foranledning,  

 er godtgørelsen på 100 procent af de godtgørelsesberettigede  

 udgifter, jf.
SFL § 52, stk. 2, uanset udfaldet af sagen ved den  

 pågældende instans.
En sag videreføres som hovedregel af skattemyndighederne, fordi den er  

 principiel.
Der ydes således 100 pct. godtgørelse i sager, hvor  

 udgifterne er betalt i anledning af:
Den fulde godtgørelse ydes kun til dækning af de bistandsudgifter, som  

 den godtgørelsesberettigede afholder ved den instans, hvortil myndigheden  

 har indbragt sagen til prøvelse.
Indbringer Skatteministeriet således fx  

 en landsskatteretskendelse for byretten, er det kun den skatte- eller  

 afgiftspligtiges udgifter til byretsbehandlingen, der ydes en forhøjet  

 omkostningsgodtgørelse til.
Hvis den skatte- eller afgiftspligtige anker  

 byrettens afgørelse til landsretten, kan der alene ydes  

 godtgørelse for de godtgørelsesberettigede udgifter ved landsretten  

 afhængigt af udfaldet af sagen.
I sager, der klagebehandles af et skatteankenævn, Landsskatteretten  

 eller sager, der behandles af Skatterådet, kan skatteankenævnet,  

 Landsskatteretten eller Skatterådet efter et konkret skøn bestemme,  

 at udgifter, der er eller vil blive afholdt til syn og skøn under  

 behandlingen af sagen, dækkes med 100 procent.
Der henvises til  

 beskrivelsen af omkostningerne ved syn og skøn i afsnit  

 K.3.1 .
Det er efter ordningen muligt at få udbetalt acontobeløb.
Da udfaldet  

 af sagen endnu ikke kendes, kan der kun udbetales godtgørelse med 50  

 procent af godtgørelsesberettigede udgifter ved ansøgning om udbetaling af  

 acontobeløb.
I tilfælde, hvor sagen er videreført på myndighedernes  

 initiativ, kan hele det ansøgte godtgørelsesberettiget beløb dog  

 udbetales.
K.2 Kredsen af  

 godtgørelsesberettigede I  

 skatteforvaltningslovens  

 (SFL) § 53 er de godtgørelsesberettigede personer opregnet.
En person  

 kan være godtgørelsesberettiget, uanset om denne er en fysisk eller en  

 juridisk person, herunder et dødsbo.
Det er ifølge loven ikke en  

 betingelse for retten til omkostningsgodtgørelse, at den pågældende  

 er skattepligtig her til landet.
Godtgørelsesberettiget er den, der ifølge lovgivningen er berettiget  

 til at klage over en afgørelse i en sag, som er nævnt i SFL § 55  

 eller som kan indbringe en sådan afgørelse for domstolene, jf.
SFL §  

 53, nr. 1.
 Godtgørelsesberettiget er desuden den, som i øvrigt må anerkendes som  

 part i en sag, som er nævnt i SFL § 55, jf. § 53, nr. 2.
 Spørgsmålet om, hvorvidt den pågældende kan anses som part, må afgøres  

 efter de almindelige forvaltningsretlige regler, det vil sige, hvorvidt  

 den pågældende har en væsentlig, direkte, retlig og individuel interesse i  

 sagens udfald.
Et eksempel kan være, at skattemyndighederne anerkender en aktionær som  

 part i selskabets skattesag, hvor aktionæren i forbindelse med selskabets  

 likvidation eller konkurs får overdraget retten til at føre selskabets  

 skattesag, således at aktionæren får ret til det provenu, der måtte komme  

 ud af skattesagen.
I den situation er der tale om, at en anden end den  

 skattepligtige, som sagen vedrører, fører en skattesag, som den pågældende  

 har en direkte interesse i.
 Som et andet eksempel kan nævnes, hvor en sælger af et tømt  

 overskudsselskab ønsker at føre selskabets skattesag og anerkendes som  

 part i denne, fordi størrelsen af skattemyndighedernes erstatningskrav mod  

 sælgeren har en direkte sammenhæng med selskabets skatteansættelse.
Godtgørelsesberettiget er også den, som en myndighed inddrager i en sag  

 omfattet af SFL § 55, fordi myndigheden skønner, at den pågældende  

 har en direkte retlig interesse i sagens udfald, jf.
SFL § 53, nr.  

 3.
 Landsskatteretten kan efter sin  

 forretningsordens  

 § 7, stk. 2 anmode en tredjemand om at udtale sig til Landsskatteretten om  

 bedømmelsen af et retsforhold mellem klageren og den pågældende  

 tredjemand, fordi der er grund til at antage, at tredjemanden ønsker en  

 anden bedømmelse af retsforholdet lagt til grund ved afgørelsen af klagen,  

 end den bedømmelse, klageren ønsker lagt til grund.
 Er det fx tvivlsomt, om et ægtefællebidrag er ydet under faktisk  

 samlivsophævelse eller ej, kan dette spørgsmål have betydning for yderens  

 ret til fradrag for bidraget og for modtagerens indtægtsførelse heraf.
 Forelægges et sådant spørgsmål for Landsskatteretten af den ene part,  

 vil retten efter forretningsordenens § 7, stk. 2, typisk høre den anden  

 part om spørgsmålet.
 Også SKAT og skatteankenævnene inddrager i praksis i et vist omfang  

 tredjemand, når det skønnes, at denne kan have en væsentlig interesse i  

 afgørelsen af en godtgørelsesberettiget sag.
 Derudover kan andre fysiske eller juridiske personer have en væsentlig,  

 direkte interesse i at sagen føres.
 Et eksempel på dette er de tilfælde, hvor en kreds af skatte- eller  

 afgiftspligtige med ensartede skattesager er gået sammen om at afholde  

 udgifter ved at få prøvet en af sagerne ved påklage eller ved  

 domstolsprøvelse.
Efter administrativ praksis kan der ydes omkostningsgodtgørelse i disse  

 situationer, dels for de udgifter, de afholder i forbindelse med prøvelse  

 af deres egen sag, og dels for de udgifter de afholder til prøvesagen.
Den  

 enkeltes ret til godtgørelse til udgifter i prøvesagen afhænger af  

 styrken af den enkelte deltagers retlige interesse i udfaldet af  

 prøvesagen og af udgifternes tilknytning til sagen.
Det er for det  

 første et krav, at der er en sådan identitet mellem prøvesagen og  

 ansøgerens sag, at udfaldet af prøvesagen vil blive lagt til grund for  

 afgørelsen af ansøgerens sag.
En sådan identitet foreligger, hvis en  

 relevant skattemyndighed har givet tilsagn om, at afgørelsen af prøvesagen  

 vil blive lagt til grund for afgørelsen af ansøgerens sag.
For det andet  

 er det et krav, at den sagkyndige har udskrevet en regning til ansøgeren  

 på de udgifter, der søges godtgørelse til.
Regningen skal altså være  

 delt op og den enkelte ansøger skal hæfte individuelt.
K.3 De godtgørelsesberettigede  

 udgifter I  

 skatteforvaltningslovens  

 (SFL) § 54 er de godtgørelsesberettigede udgifter opregnet.
De  

 godtgørelsesberettigede udgifter er:
Det er ifølge bestemmelsen i SFL § 54 ikke en betingelse for at  

 opnå omkostningsgodtgørelse, at udgifterne til sagkyndig bistand mv.  

 faktisk er betalt.
Det er tilstrækkeligt, at det kan dokumenteres, at  

 udgifterne skal betales ifølge regning.
Det er dog et krav, at den  

 godtgørelsesberettigede samt den sagkyndige attesterer oplysningernes  

 rigtighed på ansøgningen, se nærmere under afsnit  

 K.8.1 . om  

 dokumentationskravene til ansøgningen.
 Hvis den godtgørelsesberettigede allerede tidligere i sagsforløbet kan  

 se, at sagen er tabt, er den godtgørelsesberettigede ikke tvunget til at  

 føre en klagesag igennem til formel afgørelse for at opnå  

 godtgørelse.
K.3.1 Nærmere vedrørende udgifterne De udgifter, der ydes godtgørelse til, er som udgangspunkt udgifter til  

 køb af sagkyndig bistand, jf.
SFL § 54, stk. 1, nr. 1. I og med at  

 godtgørelsesordningen er rettet mod skatte-, told- og afgiftssager, skal  

 den sagkyndige være advokat, statsautoriseret eller registreret revisor,  

 konsulent i driftsøkonomi, medlem af Foreningen af Danske Revisorer eller  

 være en person, der kan sidestilles hermed, jf.  

 bekendtgørelse       nr. 958 af 10. oktober 2005  om oplysninger om  

 udgifter til  

 sagkyndig bistand mv. ved godtgørelse efter skatteforvaltningslovens  

 kapitel 19.
Det afhænger af en konkret bedømmelse, om en person, der ikke er  

 omfattet af bestemmelsen, kan sidestilles med de nævnte sagkyndige.  

 Normalt vil en person, som opfylder betingelserne for at udøve erhverv som  

 advokat eller revisor, kunne sidestilles med disse erhvervsgrupper, selvom  

 den pågældende ikke aktuelt udøver sit erhverv.
Kan en person dokumentere  

 personlig uddannelse og praktisk erfaring i behandling af skatte- og  

 afgiftssager, vil den pågældende normalt blive godkendt som sagkyndig.
I  

 SKM2006.183.LSR  

 fandt Landsskatteretten, at en repræsentant i en skattesag ikke havde  

 dokumenteret at være i besiddelse af en sådan personlig uddannelse eller  

 praktisk erfaring i behandling af skatte- eller afgiftssager, at han kunne  

 sidestilles med kredsen af sagkyndige bistandsydere nævnt i  

 bekendtgørelsens § 1, stk. 1, 1. pkt.
Landsskatteretten fastslog, at  

 indholdet af den korrespondance i sagen, som repræsentanten havde  

 udarbejdet, ikke kunne danne grundlag for en vurdering af hans  

 uddannelsesmæssige baggrund og praktiske erfaring i behandlingen af  

 skatte- eller afgiftssager.
I   

 SKM.2006.624.ØLR  

 var sagsøger repræsenteret af et Revisionsanpartsselskab ved  

 sagsbehandlingen i skatteforvaltningen, skatteankenævnet og  

 Landsskatteretten ved sagsøgeren selv.
Sagsøgeren var eneejer af det  

 holdingselskab, der sammen med ham selv ejede samtlige anparter i  

 revisionsanpartsselskabet, der ikke havde andre revisorer ansat end ham  

 selv.
Landsretten udtalte, at udtrykket sagkyndig "bistand" indebærer  

 efter en naturlig sproglig forståelse, at arbejdet skal være udført af  

 andre end den skattepligtige selv.
At sagsøger har ladet sit selskab stå  

 som rådgiver og udsende en regning (til sig selv) for arbejdet, ændrer  

 ikke på, at der er tale om arbejde, som han selv har udført - og ikke  

 sagkyndig bistand fra fremmede.
En revisorassistent, som i et vist mindre  

 omfang havde gået ham til hånde i forbindelse med arbejdet, kunne heller  

 ikke føre til et andet resultat, idet hun ikke har ydet "sagkyndig  

 bistand" i lovens forstand, idet hun ikke var omfattet af den kreds af  

 sagkyndige, hvortil udgifterne er godtgørelsesberettigede.
Da arbejdet var  

 udført af den skattepligtige selv, selv om det var sket gennem selskabet,  

 fandt retten, at sagsøgeren ikke kunne anses for at have haft sagkyndig  

 bistand ved førelsen af skattesagen.
Landsretten tog Skatteministeriets  

 frifindelsespåstand til følge.
 Rejseudgifter  

 for sagkyndige og vidner kan indgå i det beløb, der ydes  

 omkostningsgodtgørelse for.
Der ydes godtgørelse til retsafgifter, bortset fra beløbet til  

 Landsskatteretten, jf.
SFL § 42, stk. 4. Der ydes ikke godtgørelse  

 til rettergangsbøder.
Der ydes godtgørelse til udgifter til syn og skøn ved  

 skatteankenævnene, Landsskatteretten og Skatterådet, jf.
SFL §  

 54, stk. 1, nr. 3. Der kan søges om tilsagn om fuld godtgørelse,  

 jf.
SFL § 52, stk. 3. Landsskatteretten kan træffe bestemmelse om  

 fuld godtgørelse, når afholdelsen af syn og skøn har tilført eller skønnes  

 at kunne tilføre sagen nye oplysninger, som ikke hensigtsmæssigt har  

 kunnet eller kan indhentes på anden måde, jf.  

 forretningsorden       for Landskatteretten  § 19, stk. 6. Skatterådet kan  

 efter samme  

 kriterium træffe bestemmelse om fuld godtgørelse.
 SKAT  

 vil også i syn og skønssagerne i skatteankenævnssager have  

 partsstatus.
Landsskatteretten  

 er i dag ikke retligt forpligtet til at lægge udfaldet af syns- og  

 skønsforretningen til grund for sin afgørelse i sagen.
Det samme vil gælde  

 for skatteankenævnene.
Som  

 det også gælder for Landsskatteretten og Skatterådet bliver det fremover  

 muligt for skatteankenævnet at træffe bestemmelse om, at udgifter, der er  

 eller vil blive afholdt til syn og skøn i en skatteankenævnssag, skal  

 godtgøres fuldt ud, jf.
SFL § 52, stk. 3.
Der  

 kan forekomme to typer omkostninger i en sag om syn og skøn.
Den ene type  

 vedrører førelsen af selve klagesagen.
Den anden type vedrører specifikt  

 gennemførelsen af syn og skøn, og det er alene denne type, der kan  

 godtgøres fuldt ud.
 I det omfang, der ikke træffes bestemmelse om fuld  

 omkostningsgodtgørelse, kan udgifterne til syn og skøn godtgøres efter de  

 almindelige regler i SFL § 52, stk. 1 og 2.
 De omkostninger, der kan dækkes med 100 procent er eksempelvis  

 følgende:
Endvidere omfatter den fulde omkostningsgodtgørelse salærudgifter til  

 advokat vedrørende kommentering af syns- og skønsrapporten i et indlæg til  

 skatteankenævnet, Landsskatteretten eller Skatterådet.
Advokatsalær  

 vedrørende en egentlig skriftlig procedure falder udenfor den fulde  

 godtgørelse.
Der ydes godtgørelse til udgifter til sagkyndige erklæringer og andet  

 bevismateriale, jf.
SFL § 54, stk. 1, nr. 4. Det kan eksempelvis være  

 tredjemands afgivelse af erklæringer mv. eller indhentelse af retligt  

 responsum.
 En sagkyndig erklæring kan indhentes fra en person, der ikke tilhører  

 den kreds af sagkyndige, der er nævnt i § 1, stk. 1, i bekendtgørelse nr.  

 958 af 10. oktober 2005, jf. § 1, stk. 2, i samme bekendtgørelse.
Der ydes dog ikke godtgørelse til udgifter til sagkyndige erklæringer  

 og andet bevismateriale i det omfang, der er tale om lovpligtig  

 dokumentation for kontrollerede transaktioner efter skattekontrollovens §  

 3 B.
Denne begrænsning har virkning for udgifter til udarbejdelse af  

 dokumentation for kontrollerede transaktioner, der afholdes i forbindelse  

 med sager, som påklages til de administrative klageinstanser eller  

 indbringes for domstolene den 2. marts 2005 eller senere, jf. lov nr. 408  

 af 1. juni 2005.
Der ydes godtgørelse til pålagte sagsomkostninger, jf.
SFL § 54,  

 stk. 1, nr. 5. Det følger af  

 retsplejelovens  

 § 312, at den tabende part har pligt til at erstatte modparten de  

 udgifter, som retssagen har påført ham/hende, hvis parterne ikke selv har  

 truffet en anden overenskomst, eller retten i særlige tilfælde finder  

 grund til at gøre afvige fra denne regel.
Domstolene foretager en  

 skønsmæssig vurdering i hvert enkelt tilfælde af rimeligheden af de  

 udgifter, som den vindende part har afholdt, og fastsætter herefter  

 sagsomkostningerne.
Den skatte- eller afgiftspligtige kan få godtgjort udgifter til en  

 sagkyndigs udtalelse om, hvorvidt en afgørelse i en klage- eller retssag  

 bør påklages eller prøves ved domstolene, jf.
SFL § 54, stk. 1, nr.  

 6. Der ydes godtgørelse til sådanne udgifter for ikke at tvinge en skatte-  

 eller afgiftspligtig til at videreføre en sag, som borgeren/virksomheden  

 umiddelbart efter hæver, idet sagen alene blev anlagt for at opnå  

 omkostningsgodtgørelse for udgifterne til den sagkyndige udtalelse.
 Hvorvidt udgifterne til den sagkyndige udtalelse godtgøres med 50 eller  

 100 procent, er afhængig af udfaldet af den klagesag, hvis resultat  

 udtalelsen vurderer.
Der ydes alene godtgørelse for udgifter til en udtalelse om, hvorvidt  

 en klage- eller retssag bør påklages eller prøves ved domstolene.
En  

 udtalelse om, hvorvidt en 1. instansafgørelse skal påklages, er således  

 ikke godtgørelsesberettiget.
Udgifterne til en række afsluttende arbejder, der er udført efter at  

 der er truffet afgørelse af klageinstansen eller domstolen, er også  

 godtgørelsesberettigede.
Der skal være tale om udgifter, der direkte  

 relaterer sig til udfaldet af klagesagen og som er nødvendige for at  

 realisere en truffen afgørelse.  

Det er kun de på  

 påklagede indkomstår der er  

 godtgørelsesberettiget.
 Udgifter til ansøgning om henstand med betaling af skatter anses for  

 godtgørelsesberettigede, da disse betragtes som en integreret del af  

 klagesagen.
 I sager, hvor der sker hjemvisning til den lignende myndighed, ydes der  

 godtgørelse af udgifterne til sagkyndig bistand forbundet med behandlingen  

 af den hjemviste afgørelse ved den lavere rangerende myndighed.
Fører borgeren/virksomheden selv sagen, kan der opnås  

 omkostningsgodtgørelse for retsafgifter ved domstolene, udgifter til syn  

 og skøn samt udgifter til sagkyndige erklæringer, sagsomkostninger og  

 andet bevismateriale.
Den godtgørelsesberettigede vil dog ikke kunne få  

 godtgjort omkostninger, der svarer til den pågældendes tidsforbrug, fx  

 udmålt som tabt arbejdsfortjeneste.
Der ydes heller ikke godtgørelse til  

 den pågældendes egne udgifter til fx rejse, porto, telefon eller  

 lignende.
Der ydes ikke godtgørelse til udgifter, når bistand er ydet af en  

 person, der er ansat hos den, som sagen vedrører.
De udgifter, der ikke  

 vedrører den ansattes indsats, er dog godtgørelsesberettigede.
Dette  

 gælder fx retsafgifter, udgifter til syn og skøn og udgifter til  

 yderligere bistand fra ikke-ansatte advokater, revisorer mv.
I  

 SKM2006.191.ØLR  havde  

 eneaktionæren i det sagsøgende revisionsfirma gennem sin personligt drevne  

 revisionsvirksomhed bistået sagsøgeren med en skattesag i 2003.  

 Landsretten lagde til grund, at eneaktionæren siden 1993 på egen hånd  

 havde forestået selskabets administration og taget sig af dets  

 investeringer i værdipapir, udestående fordringer og fast ejendom mv.,  

 samt at selskabet indtil marts 2001 havde betalt løn til eneaktionæren og  

 fra 1999 til 2004 som personaleudgift herudover havde fratrukket  

 udgifterne til fri bil og fri telefon, der var stillet til rådighed for  

 eneaktionæren i denne periode.
Landsretten fandt derfor, at eneaktionæren  

 fortsat var ansat i det sagsøgende revisionsfirma, da bistanden til  

 skattesagens førelse blev ydet, og at sagsøgeren derfor ikke var  

 berettiget til godtgørelse af udgifter til sagkyndig bistand.
Indgår der i en sag spørgsmål, der ikke er omfattet af  

 godtgørelsesordningen, skal der foretages en opdeling af de afholdte  

 udgifter og eventuelt godtgjorte udgifter.
Indgår der fx i en straffesag  

 spørgsmål om skatteansættelse, ydes der godtgørelse til de udgifter til  

 sagkyndig bistand mv., der forholdsmæssigt kan henføres til  

 domstolsbehandlingen af ansættelsesspørgsmålet.
Normalt vil arbejdets  

 omfang, tidsforbruget og eventuelt partens økonomiske interesse vedrørende  

 sagens forskellige spørgsmål kunne danne udgangspunkt for fordelingen af  

 de godtgørelsesberettigede udgifter.
K.3.2 Reduktion af godtgørelsen De udgifter, der berettiger til omkostningsgodtgørelse, skal alene  

 reduceres med tilkendte sagsomkostninger, offentlig retshjælp og  

 afgiftstilsvar, jf.
SFL § 54, stk. 2.
Inden beregningen af godtgørelsen skal de godtgørelsesberettigede  

 udgifter reduceres med sagsomkostninger, der er tilkendt den  

 godtgørelsesberettigede, jf.
SFL § 54, stk. 2, nr. 1.
Inden beregningen af godtgørelsen skal de godtgørelsesberettigede  

 udgifter reduceres med offentlig retshjælp.
Efter  

 retsplejelovens  

 § 323 har den godtgørelsesberettigede mulighed for at opnå offentlig  

 retshjælp i form af tilskud til dækning af en del af en advokatregning for  

 navnlig rådgivning og udfærdigelse af enkelte skriftlige henvendelser af  

 sædvanlig art, fx en ansøgning om fri proces og processkrifter i  

 retssager, jf.
SFL § 54, stk. 2, nr. 2.
 Se nærmere om offentlig retshjælp i Retsplejelovens kapitel 31.
 Inden beregningen af godtgørelsen skal de godtgørelsesberettigede  

 udgifter reduceres med afgiftstilsvar, der kan fradrages som indgående  

 moms efter lov om merværdiafgift (momsloven).
Det er uden betydning for adgangen til fradrag for moms på  

 omkostningerne til sagen, om sagen vindes eller tabes.
Det afgørende for  

 fradragsretten er, at udgifterne er afholdt, og om den vedrører  

 momspligtige aktiviteter.
Har den skattepligtige, som fører en sag,  

 fuld fradragsret for momsen på udgifterne til sagen, vil  

 omkostningsgodtgørelse skulle beregnes på baggrund af sagsomkostningerne  

 ekskl. moms.
Vedrører en skattesag udelukkende beskatningen af en momsregistreret  

 virksomheds afgiftspligtige aktiviteter, vil der momsmæssigt være  

 fradragsret for momsen på omkostninger til sagen.
Hvis sagen vedrører både  

 momspligtige aktiviteter og ikke-momspligtige aktiviteter, vil  

 virksomheden have delvis fradragsret for momsen på omkostningerne.  

 Tilsvarende vil virksomheden have delvis fradragsret for momsen på  

 omkostningerne, hvis sagen vedrører momspligtige aktiviteter og  

 virksomheden uvedkommende formål, herunder private formål.
 Se nærmere om afgiftstilsvar i  

 Momsvejledningen .
K.4 De godtgørelsesberettigede  

 sagstyper Der ydes godtgørelse ved klage til skatteankenævnet eller til  

 Landsskatteretten, jf.  

 skatteforvaltningslovens  

 (SFL) § 55, stk. 1, nr. 1.
I  

 SKM2006.116.LSR  

 havde selskabet tilbagekaldt en klage til Landsskatteretten, for at  

 selskabet ved en første instans behandling kunne opnå en samlet løsning  

 vedrørende selskabets indkomstansættelse tillige for et indkomstår, der  

 ikke var påklaget til Landsskatteretten.
Landsskatteretten fandt ikke,  

 at udgifter til sagkyndig bistand afholdt efter tilbagekaldelsen af  

 klage kunne anses for at have en sådan sammenhæng med klagen til  

 Landskatteretten, at der kunne ydes omkostningsgodtgørelse efter SSL § 33  

 D, stk. 1, nr. 1 (nu SFL § 55, stk. 1, nr. 1).
Skatteministeren kan jf.
SFL § 40, stk. 2, indbringe en afgørelse  

 truffet af Skatterådet, der indeholder en stillingtagen til et EU-retligt  

 spørgsmål, for Landsskatteretten til prøvelse.
Udgifter til sagkyndig  

 bistand i forbindelse med en sådan prøvelse ved Landsskatteretten er  

 godtgørelsesberettiget jf.
SFL § 55, stk. 1, nr. 2, Da afgørelsen  

 indbringes af Skatteministeren, ydes der godtgørelse med 100 procent,  

 jf.
SFL § 52, stk. 2.
 Ifølge SFL § 55, stk. 1, nr. 3, ydes der  

 omkostningsgodtgørelse til udgifter til sagkyndig bistand mv. i  

 forbindelse med en anmodning til et skatteankenævn eller Landsskatteretten  

 om genoptagelse af vedkommende myndigheds egen tidligere afgørelse efter  

 reglerne i SFL §§ 37 og 46.
Ifølge SFL § 55, stk. 1, nr. 1, ydes der  

 omkostningsgodtgørelse til sagkyndig bistand ved klage til  

 skatteankenævnet og landsskatteretten.
Det forekommer at SKAT i  

 forbindelse med en klagesag for Skatteankenævnet vælger at genoptage og  

 giver medhold i forbindelse med at klagen kommer til høring fra  

 Skatteankenævnet.
Idet genoptagelsessagen i sådanne tilfælde opstår i  

 kraft af klagen til skatteankenævnet, ydes der omkostningsgodtgørelse for  

 udgifterne til sagkyndig bistand i forbindelse med en sådan  

 genoptagelsessag.
Der ydes godtgørelse i en sag vedrørende skat, told eller afgifter for  

 EF-domstolen, hvor den godtgørelsesberettigede er part.
Det fremgår  

 af SFL § 55, stk. 1, nr. 4. Der kan være tale om udgifter, der er  

 afholdt i forbindelse med følgende:
 Godtgørelse ydes også i en klagesag, hvor den godtgørelsesberettigede  

 er part, om ophævelse af dobbeltbeskatning i forbindelse med regulering af  

 forbundne foretagenders overskud  

 (EF-voldgiftskonventionen) ,  

 jf. bestemmelsen i SFL § 55, stk. 1, nr. 5. Formålet med  

 voldgiftskonventionen er at undgå den økonomiske dobbeltbeskatning, som  

 opstår, når et foretagende får forhøjet sin skattepligtige indkomst ved en  

 armslængdejustering, uden at der gennemføres en korresponderende  

 regulering af indkomsten for det nærtstående foretagende i et andet  

 land.
Bestemmelsen i SFL § 55, stk. 1, nr. 1, gælder ikke for  

 udgifter i visse klager til Landsskatteretten, jf.
SFL § 55, stk.  

 2.
 Lovgiver har med den nye klagestruktur  

 på skatteområdet ikke ønsket at ændre ved, hvilke sagstyper der  

 er godtgørelsesberettigede, og reglerne fra skattestyrelseslovens §  

 33 D, stk. 2, er derfor bibeholdt i SFL § 55, stk.  

 2.
 Klager til Landskatteretten vedrørende told, afgifter og  

 arbejdsgiverkontrol, bortset fra hæftelsessager, er derfor ikke  

 godtgørelsesberettigede.
 Der ydes ikke godtgørelse i følgende tilfælde:
Klager vedrørende arbejdsgiverkontrol, dvs. registrering,  

 regnskab, betaling, kontrol og lignende, har først og fremmest karakter af  

 at vedrøre en praktisk gennemførelsesforanstaltning og sådanne sager  

 er ikke godtgørelsesberettigede.
Dog er sager om indeholdelsespligt  

 og hæftelse udtaget og således godtgørelsesberettigede.
Tidligere traf told- og skatteregionerne afgørelse om  

 indeholdelsespligt for A-skat, arbejdsmarkedsbidrag og  

 SP-bidrag i 1. instans, og en sådan afgørelse skulle ledsages af en  

 afgørelse om hæftelse, og/eller af et pålæg om for fremtiden at indeholde  

 A-skat mv.
Afgørelsen om indeholdelsespligt kunne påklages til  

 Landskatteretten - og denne klage var dermed godtgørelsesberettiget  

 - mens en afgørelse om hæftelse skulle påklages til Told-  

 og Skattestyrelsen.
Da afgørelser om indeholdelsespligt og afgørelser  

 om hæftelse følges ad, blev det antaget, at den sagkyndige  

 bistand som alt overvejende hovedregel rettede sig mod begge  

 afgørelser.
En afgørelse om hæftelse kan desuden på samme måde som en  

 afgørelse om indeholdelsespligt have en indgribende karakter for den  

 indeholdelsespligtige, og der kan forekomme situationer, hvor kun  

 afgørelsen om hæftelsen ønskes påklaget.
På den baggrund var klagesager  

 til Told- og Skattestyrelsen om hæftelse undtagelsesvis omfattet af  

 de godtgørelsesberettigede sager.
 Som følge af kommunalreformen er al restanceinddrivelse vedrørende  

 offentlige fordringer overført og samlet hos én statslig myndighed,  

 restanceinddrivelsesmyndigheden, under Skatteministeriet.
Klager over restanceinddrivelsesmyndighedens afgørelser om inddrivelse  

 af fordringer mv. kan indbringes for Landsskatteretten.
Lovgiver har i  

 forbindelse med ændringerne af klagestrukturen på skatteområdet og  

 samlingen af restanceinddrivelsen ikke ønsket at ændre ved, hvilke  

 sagstyper der er godtgørelsesberettigede, og klager over  

 restanceinddrivelsesmyndighedens afgørelser er derfor ikke omfattet af  

 reglerne om omkostningsgodtgørelse.
 Godtgørelse ydes ved domstolsprøvelse af sager, som er  

 godtgørelsesberettigede efter SFL § 55, stk. 1, nr. 1-3, og ved  

 domstolsprøvelse af afgørelser i sager som nævnt i stk. 2. Det  

 fremgår af SFL § 55, stk. 3.
 Efter den tidligere gældende SSL § 33D, stk. 3, blev der  

 ydet godtgørelse ved domstolsprøvelse af afgørelser i sager, der var  

 godtgørelsesberettigede efter stk. 1, nr. 1-3, og stk. 2. Udgifter  

 til påklage til domstolene af Told- og Skattestyrelsens afgørelser i  

 sager vedrørende told, afgifter og arbejdsgiverkontrol var således ikke  

 godtgørelsesberettigede, idet klagerne til told- og skattestyrelsen  

 ikke var godtgørelsesberettigede efter stk. 2.
I  

 SKM2006.48.DEP  

 har Skatteministeriets Departement i en kommentar fastslået, at den  

 ændrede formulering af bestemmelsen i SFL § 55, stk. 3, medfører, at der  

 er omkostningsgodtgørelse i domstolssager om told, afgifter og  

 arbejdsgiverkontrol, som Landsskatteretten har truffet afgørelse i uden  

 deltagelse af læge retsmedlemmer.
Det er dog en forudsætning for  

 at yde omkostningsgodtgørelse i disse sager, at domstolssagen var  

 verserende den 1. november 2005 eller senere.
Der ydes ikke godtgørelse til udgifter, der er afholdt vedrørende en  

 klage eller en stævning, hvis klagen eller stævningen afvises på grund af  

 manglende kompetence til at afgøre sagen.
Der ydes ligeledes ikke  

 godtgørelse, hvis klagen afvises på grund af fx overskridelse af  

 klagefristen eller hvis klagen ikke er begrundet.
I   

 SKM2005.534.LSR  

 ændrede Skatteankenævnet i en afgørelse af 29. april 2004 klagerens  

 skatteansættelser for indkomstårene 1999 og 2000.Klagerens påklage af  

 skatteankenævnets afgørelse til Landsskatteretten blev modtaget i  

 Landsskatteretten den 22. september 2004. Ved kendelse af 29. september  

 2004 afviste Landsskatteretten klagen, da fristen for at klage til  

 Landsskatteretten var overskredet.
Klageren ansøgte om  

 omkostningsgodtgørelse for en udgift til sagkyndig bistand på 3.500 kr.  

 afholdt i forbindelse med klagen til Landsskatteretten.
Landsskatteretten  

 stadfæstede Regionens afgørelse om afslag på klagerens ansøgning om  

 omkostningsgodtgørelse under henvisning til, at skattestyrelseslovens §  

 33D, stk. 1, nr. 1, (nu skatteforvaltningslovens § 55, stk. 1, nr. 1) skal  

 fortolkes i overensstemmelse med bemærkningerne til de tidligere gældende  

 bestemmelser i omkostningsdækningslovens § 1, stk. 1, og  

 skattestyrelseslovens § 33A, stk. 1 (lov nr. 238 af 2.4.1997), hvoraf det  

 fremgår, at der ikke ydes tilskud til klager, der afvises.
 Der ydes dog godtgørelse for udgifter til en klage over  

 afvisningen.
Der ydes ikke godtgørelse for udgifter afholdt til indgivelse og  

 behandling af en anmodning om omkostningsgodtgørelse i første instans ved  

 SKAT.
Derimod ydes der godtgørelse for udgifter til sagkyndig bistand i  

 forbindelse med en klage til  

 Landsskatteretten over SKATs afgørelse om  

 omkostningsgodtgørelse.
I  

 SKM2005.526.LSR  

 fandt Landsskatteretten, at selvom ansøgningen og behandlingen af  

 en ansøgning om omkostningsgodtgørelse er en konsekvens af, at der  

 har været ført en klagesag, er vurderingen af  

 omkostningsgodtgørelsesmulighederne en i forhold til klagesagen  

 selvstændig sag.
Landsskatteretten fandt derfor, at udgifter til sagkyndig  

 bistand til udarbejdelse af ansøgning om omkostningsgodtgørelse ikke kunne  

 anses som udgifter omfattet af SSL § 33 D, stk. 1 (nu SFL § 55, stk. 1),  

 men må anses som udgifter til sagkyndig bistand i forbindelse med en sags  

 behandling i første instans.
K.5 Nærmere om medholdsgraden Der ydes godtgørelse med 100 procent af de afholdte udgifter til  

 sagkyndig bistand mv., såfremt den skatte- eller afgiftspligtige har  

 opnået fuldt medhold eller medhold i overvejende grad i sin sag.
Har den  

 skatte- eller afgiftspligtige tabt sin sag eller alene fået medhold i  

 mindre grad, så ydes der godtgørelse med 50 procent.
Den skatte- eller afgiftspligtige har som udgangspunkt fået medhold i  

 overvejende grad, når der er givet beløbsmæssigt medhold med over 50  

 procent.
Beløbsmæssigt medhold med præcist 50 procent er således ikke  

 medhold i overvejende grad.
 Har den skatte- eller afgiftspligtige fået beløbsmæssigt medhold med 50  

 procent eller derunder, eller kan den beløbsmæssige værdi ikke eller kun  

 vanskeligt opgøres, kan vægten af en række andre kriterier dog betyde, at  

 den skatte- eller afgiftspligtige efter en skønsmæssig vurdering af sagen  

 må anses for at have fået fuldt medhold eller medhold i overvejende  

 grad.
K.5.1 Medholdsvurderingen Vurderingen af, om den skatte- eller afgiftspligtige har fået fuldt  

 eller overvejende medhold, eller om den skatte- eller afgiftspligtige har  

 tabt sagen, foretages i første omgang af den instans, der træffer  

 afgørelse i den materielle skatte- eller afgiftssag.
Det sker i en  

 udtalelse fra den pågældende instans om medholdsgraden, jf.   

 skatteforvaltningslovens  

 (SFL) § 56, stk. 1.
Medholdsvurderingen i udtalelsen er alene vejledende for SKAT.
Se  

 nærmere om den vejledende udtalelse under   

 afsnit       K.5.2  

 .
 Dernæst foretager SKAT - på baggrund af denne udtalelse - en  

 selvstændig medholdsvurdering og træffer afgørelse om  

 medholdsgraden.
Vurderingen af medholdsgraden foretages instans for instans.
Opnår  

 den skatte- eller afgiftspligtige fuldt eller overvejende medhold ved  

 en instans, bliver udgifterne til sagkyndig bistand mv. i det omfang, de  

 findes rimelige, altid dækket med 100 procent ved den pågældende instans.
 I afgørelsen  

 SKM2005.358.ØLR  

 fastslog landsretten, at vurderingen af, om en skattepligtig havde vundet  

 sagen i overvejende grad, skulle foretages instans for instans og ud fra  

 den påstand, som den skattepligtige nedlagde for den pågældende instans.
Stadfæstes en afgørelse fra den tidligere instans, vil der som  

 udgangspunkt alene kunne gives godtgørelse med 50 procent ved denne  

 instans, uanset om den skatte- eller afgiftspligtige har fået medhold i  

 overvejende grad ved den tidligere instans.
Følgende eksempel kan  

 gives til illustration:
En skattepligtig påklager et punkt i skatteansættelsen til  

 skatteankenævnet, som giver medhold med 60 procent, og der ydes fuld  

 godtgørelse for behandlingen ved denne instans.
Den skattepligtige  

 påklager det samme punkt til Landsskatteretten, som stadfæster de 60  

 procent.
Ved stadfæstelse af skatteankenævnets afgørelse må den  

 skattepligtige anses for at have tabt sagen ved Landsskatteretten, og der  

 ydes godtgørelse med 50 procent for udgifter til sagkyndig bistand til  

 behandlingen ved denne instans.
 Ændres påstande undervejs, er det fortsat de oprindelige påstande i  

 klagen til den pågældende instans, der sammenholdes med  

 afgørelsen ved vurderingen af medholdsgraden og ikke de ændrede  

 påstande.
 Endvidere skal SKAT foretage en selvstændig og samlet  

 medholdsvurdering, hvis klagepunkterne ikke er de samme ved alle de  

 administrative klageinstanser samt i tilfælde, hvor sagen finder sin  

 afslutning ved domstolene.
 Den samlede vurdering har betydning for, i hvilken udstrækning, der  

 skal foretages en efterregulering af allerede udbetalte godtgørelser for  

 udgifter ved sagens førelse ved forudgående instanser.
Det kan således forekomme, at selvom den skatte- eller afgiftspligtige  

 får fuldt medhold ved en instans med den følge, at udgifterne til sagens  

 behandling ved denne instans dækkes med 100 procent, vil det ikke i sig  

 selv være tilstrækkeligt til at foretage en efterregulering af udbetalte  

 omkostningsgodtgørelse for tidligere instanser.
Kun hvis det eller de  

 vundne klagepunkter indgår med en tilstrækkelig tyngde, således at den  

 skatte- eller afgiftspligtige ud fra en samlet vurdering af sagen ved den  

 tidligere instans må anses for at have vundet i overvejende grad, vil der  

 skulle foretages en efterregulering af tidligere godtgørelser, således at  

 dækningsgraden samlet set bliver 100 procent.
Der kan ikke ske efterregulering til skade for den skatte- eller  

 afgiftspligtige.
Har en skatte- eller afgiftspligtige fået medhold i  

 overvejende grad ved den tidligere instans, men ikke fået medhold i  

 overvejende grad ved den næste instans kan der ikke ske efterregulering af  

 godtgørelsen udbetalt ved den tidligere instans fra 100 til 50 procent.
 En eventuel efterregulering sker uden beregning af renter.
Såvel de administrative klageinstansers udtalelse om medholdsgraden som  

 SKATs medholdsvurdering, herunder den samlede medholdsvurdering, må  

 foretages på baggrund af en skønsmæssig vurdering af betydningen af såvel  

 målelige som ikke-målelige forhold i sagen.
Antallet af klagepunkter er  

 ikke i sig selv afgørende.
I vurderingen af medholdsgraden kan indgå Udgangspunktet for medholdsvurderingen er sagens beløbsmæssige  

 genstand.
 Såfremt den skatte- eller afgiftspligtige ikke har fået beløbsmæssigt  

 medhold med over 50 procent kan en række andre kriterier dog tillægges  

 vægt og medføre, at den skatte- eller afgiftspligtige må vurderes til at  

 have fået medhold i overvejende grad.
Det kan have betydning, på hvilket niveau i det administrative system  

 eller ved domstolene en sag er afgjort, da det siger noget om punktets  

 betydning for den samlede sag.
I en sag, hvor et enkelt punkt af flere fx  

 går helt til Højesteret, før den skatte- eller afgiftspligtige får  

 medhold, mens der ikke er givet medhold i de øvrige klagepunkter ved en  

 tidligere instans, og videreførelse af disse punkter er opgivet, kan  

 punktet ved Højesteret tillægges større vægt i den samlede  

 medholdsvurdering.
Jo højere oppe i klage- eller domstolssystemet punktet  

 er prøvet, jo større vægt må det tillægges ved vurderingen.
 Hvis sagen er af principiel betydning - ikke alene for  

 behandlingen af tilsvarende spørgsmål for andre (indkomst)år for den  

 pågældende skatte- eller afgiftspligtige, men også generelt for  

 retstilstanden på området - må dette moment tillægges vægt.
 Udgifterne til den sagkyndiges behandling af sagen på et pågældende  

 punkt kan indikere punktets vægt i medholdsvurderingen.
Udfaldet af sagen skal sættes i forhold til den skatte- eller  

 afgiftspligtiges påstand ved den pågældende instans.
Bliver der  

 eksempelvis under behandlingen af sagen ved klageinstansen tale om, at  

 klageinstansen vil foretage en højere skatteansættelse end den, der er  

 påklaget, og skatte- eller afgiftspligtige ikke er enig i dette, skal  

 udfaldet af sagen sættes i forhold til den højere skatteansættelse.
Inddrager klageinstansen på eget initiativ nye forhold, som den  

 tidligere instans har givet den skatte- eller afgiftspligtige medhold i,  

 eller helt nye forhold, bør disse som hovedregel ikke påvirke  

 medholdsvurderingen af de påklagede spørgsmål, hvis den skatte- eller  

 afgiftspligtige relativt hurtigt erklærer sig enig med instansen i de  

 forhold, som instansen tager op.
Hvis den skatte- eller afgiftspligtige  

 derimod ikke er enig i de nye forhold, bør forholdene indgå i  

 medholdsgradsvurderingen på linje med de øvrige forhold, som den skatte-  

 eller afgiftspligtige har påklaget til instansen.
 Vedrører sagen flere indkomstår eller afgiftsperioder, skal  

 medholdsvurderingen omfatte alle årene eller perioderne.
 Drejer sagen sig om et afskrivningsgrundlag, skal det fremtidige  

 provenu af ændringerne indgå i vurderingen af medholdsgraden.
Det er ikke et krav, at den godtgørelsesberettigede gennemfører sagen  

 til formel afgørelse for at opnå godtgørelse.
Frafaldes klagen i en  

 skatte- eller afgiftssag helt eller delvist, skal medholdsgradsvurderingen  

 foretages på grundlag af resultatet af frafaldet i forhold til påstandene  

 ved instansen.
Indgås der forlig i en skatte-eller afgiftssag ved  

 domstolene, skal indholdet af forliget sættes i forhold til  

 påstandene.
Får den skatte- eller afgiftspligtige alene medhold i den subsidiære  

 påstand, eller begge parter får medhold i den subsidiære påstand, har den  

 skatte- eller afgiftspligtige ikke fået fuldt ud medhold.
Hvorvidt der er  

 givet medhold i overvejende grad beror på en konkret samlet vurdering  

 af sagen, hvor det beløbsmæssige vejer tungt og også de andre  

 ovennævnte momenter kan indgå.
 Til illustration af medholdsvurderingen kan følgende eksempel gives:
 Den skatteansættende myndighed har nægtet at godkende den  

 skattepligtiges selvangivne fradrag på tre punkter.
 De tre punkter påklages til skatteankenævnet, der giver den  

 skattepligtige medhold i klagepunkt 1, mens nævnet stadfæster den  

 skatteansættende myndigheds afgørelse vedrørende klagepunkt 2 og 3.
Skatteankenævnet vurderer, at den skattepligtige ikke har vundet i  

 overvejende grad, hvilket SKAT er enig i.
Der udbetales således kun  

 en godtgørelse på 50 procent for udgifterne til sagens behandling ved  

 denne instans.
Punkterne 2 og 3 påklages til Landsskatteretten, som stadfæster  

 skatteankenævnets afgørelse.
Ved denne instans udbetales også kun en  

 godtgørelse på 50 procent.
Den skattepligtige indbringer herefter spørgsmålene for byretten, som  

 giver den skattepligtige medhold i spørgsmål 2, men ikke i spørgsmål  

 3. SKAT vurderer, at spørgsmål 2 vejer så tungt for sagen ved  

 denne instans, at den skattepligtige må anses for at have fået overvejende  

 medhold.
Udgifterne til sagkyndig bistand mv. ved denne instans dækkes  

 således med 100 procent.
Endvidere foretager SKAT en samlet vurdering af sagen og  

 finder, at den skattepligtige må anses for at have fået overvejende  

 medhold i sagen.
Der foretages således en efterregulering af de udbetalte  

 godtgørelser for sagens behandling ved Landsskatteretten og  

 skatteankenævnet.
For sagens behandling ved disse instanser udbetales en  

 godtgørelse som med tillæg af den tidligere udbetalte godtgørelse udgør  

 100 procent.
Konsekvenserne af denne medholdsvurdering er, den  

 skattepligtige får dækket samtlige sine udgifter til sagkyndig bistand mv.  

 i sagen med 100 procent.
Finder SKAT ved medholdsvurderingen, at den skatte- eller  

 afgiftspligtige har tabt sagen eller har fået medhold i mindre grad, og  

 der derfor alene kan udbetales godtgørelse med 50 procent, bør der i  

 afgørelsen vejledes om muligheden for evt. efterregulering.
Vejledningen  

 kunne se ud som følgende:
"Får De fuldt ud medhold eller medhold i overvejende grad ved en  

 efterfølgende klagebehandling af sagen eller ved indbringelse af sagen for  

 domstolene, vil De efter ansøgning og under visse betingelser kunne få  

 godtgjort alle udgifter til sagkyndig bistand mv. ved samtlige instanser." Det er alle udgifterne i sagen, som i givet fald bliver dækket med 100  

 procent.
For så vidt angår udgifter til en sagkyndigs udtalelse om,  

 hvorvidt en afgørelse i en klage- eller retssag bør påklages eller prøves  

 ved domstolene, jf.
SFL § 54, stk. 1, nr. 6, vil udgifterne ved  

 indhentelse af en sådan udtalelse også kunne dækkes med 100 procent i et  

 tilfælde, hvor den skatte- eller afgiftspligtige kun har fået overvejende  

 medhold, dvs. ikke fuldt ud medhold, men på baggrund af den sagkyndiges  

 udtalelse vælger ikke at få de punkter, hvor der ikke er givet medhold,  

 prøvet ved en overordnet instans.
Det skyldes, at udtalelsen i  

 godtgørelsesmæssig henseende følger den klagesag, hvis resultat udtalelsen  

 vurderer.
Har den skatte- eller afgiftspligtige udgifter til sagkyndig bistand  

 mv. i forbindelse med en anmodning til skatteankenævnet eller  

 Landsskatteretten om genoptagelse af vedkommende myndigheds egen tidligere  

 afgørelse, jf.
SFL § 55, stk. 1, nr. 3, vil udbetalingen af en  

 godtgørelse på 100 procent ikke være betinget af, at en imødekommelse af  

 genoptagelsessagen også fører til et ligningsmæssigt gunstigt resultat for  

 den skatte- eller afgiftspligtige.
Genoptagelsessagen og ansættelsessagen  

 må således i godtgørelsesmæssig henseende anses for at være to  

 selvstændige sager.
Giver en ansøgning anledning til nærmere at undersøge spørgsmålet om  

 medholdsgraden, kan SKAT forskudsvis udbetale det ansøgte  

 godtgørelsesbeløb med 50 procent.
Se nærmere om forskudsvis udbetaling  

 under afsnit  

 K.6.1 .
 Er SKAT efter de nærmere undersøgelser fortsat i tvivl om,  

 hvorvidt den skatte- eller afgiftspligtige har fået medhold i  

 overvejende eller i mindre grad, bør tvivlen komme den skatte- eller  

 afgiftspligtige til gode.
K.5.2 Udtalelse fra den administrative  

 myndighed Efter SFL § 56, stk. 1, skal den administrative instans, som  

 afgør det materielle spørgsmål i en skatte- eller afgiftssag omfattet  

 af SFL § 55, afgive en udtalelse til den skatte- eller  

 afgiftspligtige om, hvorvidt denne må anses for at have tabt sagen helt,  

 fået medhold i mindre grad, fået medhold i overvejende grad eller fået  

 fuldt medhold.
Udtalelsen skal afgives samtidig med afgørelsen.
 Det sker på baggrund af en vurdering af udfaldet af de spørgsmål, som  

 har været forelagt den pågældende instans og kun disse spørgsmål.  

 Medholdsvurderingen kommer til udtryk i den udtalelse, som instansen skal  

 afgive sammen med den materielle afgørelse i skatte- eller  

 afgiftssagen.
 Udtalelsen skal være begrundet.
Der skal også afgives en udtalelse om medholdsgraden i sager, som  

 afvises ved instansen eksempelvis på grund af overskredet tidsfrist  

 eller manglende begrundelse.
Udtalelsen kan i disse sager være  

 summarisk.
 Stadfæstes afgørelsen fra en tidligere instans, eller vindes sagen på  

 alle punkter af den skatte- eller afgiftspligtige, kan begrundelsen  

 ligeledes være summarisk.
Er den administrative instans, som afgør det materielle spørgsmål i en  

 skatte- eller afgiftssag et skatteankenævn eller Landsskatteretten, kan  

 disse myndigheder vælge at delegere kompetencen til at afgive udtalelse  

 til sekretariatet, jf.
SFL § 56, stk 2. Skatterådet kan vælge at  

 delegere kompetencen til at afgive udtalelse til SKAT som sekretariat  

 for Skatterådet.
Medholdsvurderingen foretages under ansvar for  

 afgørelsesmyndigheden.
SKAT lader udtalelsen indgå i sin vurdering af medholdsgraden i  

 sagen.
Udtalelsen er ikke bindende for SKATs afgørelse, men kun  

 vejledende, om end den må tillægges meget betydelig vægt.
Det kan således  

 tænkes, at SKAT ikke følger vurderingen i udtalelsen, hvis den  

 ikke deler klageinstansens vurdering af medholdsgraden.
Udtalelsen har ikke alene betydning for vurderingen af medholdsgraden  

 ved den instans, som afgiver udtalelsen.
Udtalelsen har også betydning i  

 de tilfælde, hvor SKAT skal foretage en samlet  

 medholdsvurdering, jf.  

 K.5.1 .
Der kan i visse situationer være behov for at indhente yderligere  

 oplysninger fra de pågældende myndigheder til brug for behandlingen af  

 medholdsspørgsmålet, idet de administrative instanser, som har behandlet  

 det materielle skatte- eller afgiftspligtige spørgsmål i sagen, må antages  

 at kunne yde et meget væsentligt bidrag til afklaringen af  

 medholdsspørgsmålet.
I sådanne situationer kan der foretages en  

 forskudsvis udbetaling af det ansøgte beløb på 50 procent.
Se nærmere om  

 forskudsvis udbetaling under afsnit  

 K.6.1 .
K.6 Udbetaling af godtgørelsen Efter ordningen er det i visse tilfælde muligt at yde renter af  

 godtgørelsesbeløbet.
Det drejer sig om bestemmelserne i  

 skatteforvaltningslovens  

 (SFL) § 57, stk. 2 og stk. 5, som er beskrevet under afsnit  

 K.6.1  

 og afsnit  

 K.6.2 .  

 Der er ikke hjemmel i skatteforvaltningslovens kapitel 19 til at  

 udbetale renter af godtgørelsesbeløb i andre tilfælde end de  

 i SFL § 57, stk. 2 og 5 nævnte.
Den skatte- eller afgiftspligtige kan ansøge om omkostningsgodtgørelse  

 efter hver instansbehandling eller vente med at søge, til sagen er  

 endeligt afgjort.
Viderefører myndighederne en sag, som den skattepligtige  

 har vundet, og som den skattepligtige nu taber, skal den  

 godtgørelsesberettigede fortsat have fuld godtgørelse for den tidligere  

 instans, selvom den skattepligtige først søger efter sidste  

 instansbehandling.
K.6.1 Forskudsvis udbetaling Efter SFL § 57, stk. 1, kan SKAT udbetale det  

 ansøgte godtgørelsesbeløb med 50 procent forskudsvis, hvis SKAT  

 finder, at ansøgningen kan give anledning til nærmere at undersøge  

 spørgsmålet om medholdsgraden.
 Dette kan således ske, hvis medholdsvurderingen forekommer  

 vanskelig at foretage, og vurderingen således fx kræver yderligere  

 udtalelser fra de administrative klageinstanser.
 Samtidig med forskudsvis udbetaling meddeler SKAT ansøgeren,  

 hvorpå sagen beror.
 Indhentes supplerende udtalelser fra de administrative klageinstanser,  

 skal der forinden en afgørelse træffes, gives den skatte- eller  

 afgiftspligtige adgang til at kommentere de supplerende udtalelser i  

 overensstemmelse med de almindelige partshøringsregler i  

 forvaltningsloven.
Hvis det viser sig, at godtgørelsesbeløbet er større end det beløb, der  

 er udbetalt forskudsvis, skal myndighederne udbetale restbeløbet med en  

 rente beregnet i henhold til rentesatsen i kildeskattelovens § 62, stk. 3,  

 jf.
SFL § 57, stk. 2. Renten er den 1. januar 2006 fastsat til 0,1  

 procent pr. måned.
Renten beregnes fra dagen for modtagelsen af ansøgningen om  

 omkostningsgodtgørelse, dvs. beregningsperioden løber fra  

 ansøgningstidspunktet til udbetalingstidspunktet.
Den udbetalte rente er  

 ikke skattepligtig for modtageren og medregnes ikke ved  

 indkomstopgørelsen.
Se under afsnit  

 K.8.2 .
K.6.2 Udbetaling med forbehold for  

 tilbagebetaling Ved behandlingen af ansøgninger om omkostningsgodtgørelse skal der ske  

 en vurdering af rimeligheden i den sagkyndiges honorarkrav.
Ansøgningen  

 skal opfylde kravene til dokumentation, herunder kravet om en specificeret  

 regning, som skatteministeren har fastsat i  

 bekendtgørelse       nr. 958 af 10. oktober 2005  om  

 dokumentationskrav.
Se  

 nærmere om kravene til dokumentation under afsnit  

 K.8.1 .
Såvel den sagkyndige som den skatte- eller afgiftspligtige afgiver  

 oplysninger om honoraret til den sagkyndige under strafansvar på  

 ansøgningen om omkostningsgodtgørelse til SKAT, jf.
SFL §§ 60 -  

 61.
 Udgangspunkt for udbetalingen af godtgørelse er derfor, at  

 oplysningerne om udgifterne til behandlingen af sagen, herunder honoraret  

 til den sagkyndige, er korrekte og rimelige, og at dette udgangspunkt må  

 kunne lægges til grund for SKATs behandling af ansøgningen.
Bliver SKAT imidlertid i tvivl om rimeligheden af størrelsen af  

 udgifterne til behandlingen af sagen, herunder den sagkyndiges honorar,  

 udbetaler SKAT det ansøgte godtgørelsesbeløb, men tager  

 forbehold for eventuel tilbagebetaling fra den skatte- eller  

 afgiftspligtige.
SKAT kan eksempelvis blive i tvivl om rimeligheden  

 af honorarkravet på grund af det anvendte antal timer i sagen.
 I forbindelse med forbeholdet skal SKAT samtidig oplyse  

 ansøgeren, hvorpå sagen beror.
Den skatte- eller afgiftspligtige har ret til at få henstand med  

 tilbagebetalingen efter SFL § 57, stk. 4, 1. punktum, af den for  

 meget udbetalte godtgørelse, hvis afgørelsen om godtgørelsens  

 størrelse påklages til Landsskatteretten eller indbringes for domstolene,  

 jf. samme bestemmelses 2. pkt.
Der beregnes ikke renter af det beløb, som  

 der er givet henstand med.
 Den skatte- eller afgiftspligtige kan påklage SKATs afgørelse  

 om henstand til Landsskatteretten og herefter eventuelt indbringe  

 Landsskatterettens afgørelse for domstolene.
 Hvis den skatte- eller afgiftspligtige ikke vil udnytte sin ret til at  

 få henstand, men i stedet betaler det omtvistede beløb, og det senere  

 viser sig, at godtgørelsen har været større end det, som myndighederne har  

 fastsat, tilbagebetales dette beløb efter SFL § 57, stk. 5, til den  

 skatte- eller afgiftspligtige med en rente beregnet efter  

 kildeskattelovens  

 § 62, stk. 3.
Renten beregnes fra dagen for indbetaling af det opkrævede  

 godtgørelsesbeløb.
Renten er ikke skattepligtig for modtageren og  

 medregnes ikke i indkomstopgørelsen.
Se under afsnit  

 K.8.2 .
K.6.3 Overdragelse af kravet på  

 godtgørelse Krav på omkostningsgodtgørelse kan som udgangspunkt ikke sælges,  

 pantsættes eller på anden måde overdrages.
Kravet kan heller ikke gøres  

 til genstand for retsforfølgning eller modregning.
Efter SFL § 52,  

 stk. 5, kan kravet på omkostningsgodtgørelse dog overdrages, herunder  

 pantsættes, til den sagkyndige.
 Ved overdragelse af kravet på omkostningsgodtgørelse fra den  

 godtgørelsesberettigede til den sagkyndige, der har ydet den  

 godtgørelsesberettigede bistand, gælder de almindelige obligationsretlige  

 regler om overdragelse af fordringer.
Har den godtgørelsesberettigede overdraget, herunder pantsat, kravet på  

 omkostningsgodtgørelse til den sagkyndige, skal den sagkyndige fremlægge  

 dokumentation for overdragelsen, før pengene kan udbetales til denne.
Se  

 under afsnit   

 K.8.1  

 om de nærmere dokumentationskrav.
Har alene den sagkyndige meddelt, at kravet er overdraget til denne  

 uden, at der er fremlagt dokumentation herfor, kan omkostningsgodtgørelsen  

 ikke udbetales til den sagkyndige.
Omvendt kan godtgørelsen i denne  

 situation heller ikke udbetales til den godtgørelsesberettigede, førend  

 retsforholdet mellem den godtgørelsesberettigede og den sagkyndige er  

 afklaret.
K.7 Rimelighedsvurdering Udgangspunktet er, at oplysningerne om udgifterne til behandlingen af  

 sagen, herunder honoraret til den sagkyndige, er korrekte og rimelige og  

 kan lægges til grund ved behandlingen af ansøgningen.
Finder SKAT imidlertid anledning til at undersøge  

 rimeligheden af størrelsen af den sagkyndiges honorarkrav, indgår der  

 flere momenter i rimelighedsvurderingen.
Det drejer sig om I sager, som den skatte- eller afgiftspligtige vinder fuldt ud eller i  

 overvejende grad, må der tages hensyn til, at det forhold, at sagen vindes  

 af den skatte- eller afgiftspligtige, netop udgør en selvstændig parameter  

 for advokaters salærfastsættelse.
Endvidere må der tages hensyn til, at  

 andre ikke-målelige forhold kan influere på honorarstørrelsen, fx sagens  

 kompleksitet og karakter i øvrigt.
 I sager, hvor den skatte- eller afgiftspligtige har antaget en  

 sagkyndig med stor specialviden på området, må man acceptere et honorar,  

 som ligger over den gennemsnitlige timesats.
 Til brug for behandlingen af spørgsmålet om størrelsen af udgifterne  

 til sagens behandling kan SKAT indhente en supplerende udtalelse fra  

 den klageinstans, hvor sagen har været behandlet.
 SKAT kan til brug for vurderingen af rimeligheden af honorarets  

 størrelse i særlige tvivlstilfælde forelægge spørgsmålet for den  

 sagkyndiges brancheorganisations klagenævn.
Der er ikke tale om en tvungen prøvelse af honorarkravet for  

 brancheorganisationens klagenævn.
Hvis SKAT imidlertid efter en  

 nærmere undersøgelse af honorarkravet fortsat er i tvivl, om honoraret er  

 rimeligt, vil den som altovervejende hovedregel forelægge spørgsmålet for  

 brancheforeningens klagenævn.
Finder SKAT honorarkravet åbenbart  

 urimeligt, kan myndigheden dog undlade en sådan forelæggelse.
 Indhentes udtalelser fra den sagkyndiges brancheorganisations  

 klagenævn, kan der i overensstemmelse med de almindelige  

 partshøringsregler i forvaltningsloven ikke træffes afgørelse om  

 godtgørelsesspørgsmålet, uden at der forinden har været givet den  

 sagkyndige/den skatte- eller afgiftspligtige adgang til at kommentere  

 dette nævns udtalelse.
 Såvel Advokatrådet som Foreningen af Statsautoriserede Revisorer og  

 Foreningen Registrerede Revisorer behandler forespørgsler fra told- og  

 skatteforvaltningen om rimeligheden af størrelsen af deres medlemmers  

 honorarer.
For så vidt angår advokatsalærer skal forelæggelsen ske for  

 kredsbestyrelsen i den advokatkreds, hvor den pågældende advokat eller  

 advokatselskabet har sit kontor efter  

 retsplejelovens  

 § 146. Kredsbestyrelsens afgørelse kan ifølge retsplejelovens § 147  

 indbringes for Advokatnævnet inden 4 uger efter, at kredsbestyrelsens  

 afgørelse er meddelt parterne.
SKAT bør derfor vente med at træffe  

 endelig afgørelse om godtgørelsesspørgsmålet, til en eventuel  

 klagebehandling ved Advokatnævnet er afsluttet.
 For så vidt angår revisorhonorarer skal forelæggelsen ske for de  

 respektive revisororganisationers responsumudvalg.
Sagsbehandlingstiden ved brancheorganisationernes klagenævn kan variere  

 meget alt efter hvor godt, sagerne er oplyst.
Den gennemsnitlige  

 sagsbehandlingstid ved kredsbestyrelsen og Advokatnævnet er godt et  

 år.
Hvis en brancheorganisations klagenævn mener, at honoraret har været  

 for stort, eller SKAT af andre grunde mener, at honoraret har været  

 for stort, kræves det for meget udbetalte godtgørelsesbeløb tilbagebetalt  

 fra den skatte- eller afgiftspligtige, jf.
SFL § 57, stk. 4, 1. pkt.  

 Tilsvarende gælder, hvis SKAT ikke kan anerkende størrelsen af andre  

 udgifter til sagens behandling, fx rejseomkostninger eller udgifter til  

 indhentelse af en sagkyndig erklæring.
 Et eventuelt krav om tilbagebetaling af beløbet fra den skatte- eller  

 afgiftspligtige sker uden beregning af renter,  

medmindre renterne  

 er pålagt i en kendelse fra  

 klagenævnet eller ligende.
 Den skatte- eller afgiftspligtige kan påklage SKATs afgørelse om  

 tilbagebetaling af det udbetalte godtgørelsesbeløb til  

 Landsskatteretten og eventuelt indbringe spørgsmålet for  

 domstolene.
I den daglige administration af ordningen kan desuden indgå  

 stikprøvekontroller og sammenlignende undersøgelser til at afgøre, om et  

 honorarkrav er rimeligt.
Stikprøvekontrollerne vil kunne give SKAT et  

 indtryk af, om ordningen medfører en væsentlig stigning i størrelsen af de  

 fastsatte honorarer.
Ligeledes kan honorarerne i de sager, i hvilke den  

 skatte- eller afgiftspligtige er berettiget til en godtgørelse på 100  

 procent, sammenlignes med honorarerne i de sager, hvor den skatte- eller  

 afgiftspligtige kun er berettiget til en godtgørelse på 50 procent.  

 Niveauet vil desuden kunne sammenlignes med det tilsvarende niveau mellem  

 disse sager under den tidligere gældende ordning.
Se nærmere om  

 stikprøvekontrollerne og de sammenlignende undersøgelser under afsnit  

 K.8 .
Det er ved loven forudsat, at intensiteten af SKATs behandling af  

 honorarspørgsmålet bliver større end efter de før 17. januar  

 2002 gældende regler i sager, hvor den skatte- eller afgiftspligtige  

 får fuldt medhold eller medhold i overvejende grad og derfor kan få fuld  

 godtgørelse.
I sager, hvor den skatte- eller afgiftspligtige ikke opnår  

 overvejende medhold, er intensiteten af behandlingen af honorarspørgsmålet  

 den samme som efter de hidtil gældende regler.
K.8 Administration Godtgørelsesordningen administreres af SKAT og ansøgning om  

 godtgørelse skal derfor indgives til SKAT.
Da SKAT er én  

 landsdækkende skattemyndighed, kan ansøgningen indgives hvor som helst i  

 landet.
Ansøgningen kan dog med fordel indgives til det lokale  

 skattecenter i den landsdel, hvor den godtgørelsesberettigede er  

 bosiddende.
Ansøgningen indgives på en blanket (02.008), der er udarbejdet af SKAT.  

 Blanketten kan fås ved henvendelse til SKAT og ligger også på  

 internettet på adressen  

 http://www.skat.dk/ Godtgørelsen udbetales af SKAT til den godtgørelsesberettigede  

 eller til den sagkyndige, som den godtgørelsesberettigede har overdraget  

 kravet til.
Godtgørelsen kan også udbetales til den, som den  

 godtgørelsesberettigede har bemyndiget til at modtage betalingen på sine  

 vegne.
 Godtgørelsen udbetales til den godtgørelsesberettigedes NemKonto.  

 Såfremt kravet er overdraget til den sagkyndige, udbetales godtgørelsen  

 til den sagkyndiges NemKonto.
 Oplysninger til brug for opgørelse af godtgørelse  

 efter skatteforvaltningslovens kapitel 19 gives under  

 strafansvar efter SFL § 60.
Der kan forekomme tilfælde, hvor SKAT både har truffet afgørelse i  

 den materielle klagesag og også skal træffe afgørelse i sagen om  

 omkostningsgodtgørelse til den pågældende sag.
I sådanne tilfælde skal det  

 tilstræbes, at et andet kontor behandler spørgsmålet om  

 omkostningsgodtgørelse end det kontor, der har behandlet den materielle  

 sag.
SKATs afgørelse om omkostningsgodtgørelse kan indenfor en klagefrist på  

 3 måneder påklages til Landsskatteretten, jf.  

 forretningsorden       for Landsskatterettens  § 2, stk. 2. Klager over  

 afgørelser om  

 omkostningsgodtgørelse behandles i Landsskatteretten uden medvirken af  

 ordinære retsmedlemmer, dvs. klagen kontorbehandles, jf. bekendtgørelse  

 nr. 1025 af 24. oktober 2005 om afgørelse af visse klager i  

 Landsskatteretten uden medvirken af ordinære retsmedlemmer.
Der skal ikke  

 betales afgift ved klage til Landsskatteretten for klager over afgørelser,  

 der behandles uden medvirken af ordinære medlemmer, jf.  

 forretningsorden       for Landsskatterettens  § 3, stk. 1, 2. pkt.
 Landsskatterettens afgørelse kan indbringes for domstolene.
De ovenfor under afsnit 7 nævnte stikprøvekontroller og  

 sammenlignende undersøgelser til afgørelse af, om et honorar er rimeligt,  

 vil kunne indgå i den daglige administration af ordningen.
Ved  

 stikprøvekontroller vil det være muligt for myndighederne at danne sig et  

 indtryk af, om den nye ordning medfører en væsentlig stigning i størrelsen  

 af de fastsatte honorarer.
SKAT vil kunne opnå et tilsvarende indtryk ved at sammenligne  

 honorarerne i de sager, i hvilke den skatte- eller afgiftspligtige får  

 fuldt eller overvejende medhold og derfor er berettiget til en godtgørelse  

 på 100 procent, med honorarerne i de sager, hvor den skatte- eller  

 afgiftspligtige ikke opnår fuldt eller overvejende medhold, og derfor kun  

 er berettiget til en godtgørelse på 50 procent.
Tilsvarende vil niveauet  

 for honorarforskellen mellem taber- og vindersagerne kunne sammenlignes  

 med det tilsvarende niveau mellem disse sager under den tidligere gældende  

 ordning.
Ved sådanne sammenligninger vil man bl.a. kunne se, om niveauet  

 for honorarerne i de sager, hvor den skatte- eller afgiftspligtige får  

 fuldt eller overvejende medhold, og hvor der derfor skal ydes en  

 godtgørelse på 100 procent, stiger set i forhold til niveauet for  

 honorarerne i de tilsvarende sager under den tidligere gældende ordning,  

 hvor der ydes 50 procent i godtgørelse.
Alt andet lige må det forventes, at honorarerne i de sager, hvori den  

 skatte- eller afgiftspligtige ikke opnår fuldt eller overvejende medhold,  

 er udtryk for den rigtige honorarstørrelse.
Dog må der i sager, som den  

 skatte- eller afgiftspligtige vinder fuldt ud eller i overvejende grad,  

 tages hensyn til, at det forhold, at sagen vindes af den skatte- eller  

 afgiftspligtige, netop udgør en selvstændig parameter for advokaters  

 salærfastsættelse.
Endvidere må der tages hensyn til, at andre  

 ikke-målelige forhold kan influere på honorarstørrelsen, fx sagens  

 kompleksitet og karakter i øvrigt.
Se nærmere under afsnit  

 K.7 .
Skatteministeren skal årligt afgive en redegørelse til Folketinget om  

 den udgiftsmæssige udvikling mv. i de sager, hvortil der kan ydes  

 omkostningsgodtgørelse, jf.
SFL § 59.
 Stikprøvekontroller og sammenlignende undersøgelser vil udover at kunne  

 indgå i den daglige administration af ordningen, også kunne indgå i de  

 årlige redegørelser til Folketinget om udgiftsudviklingen på  

 godtgørelsesområdet.
Der skal desuden indhentes yderligere oplysninger, som giver mulighed  

 for at følge de enkelte dele af ordningen og deres anvendelse.
Der skal  

 bl.a. indhentes oplysninger om antallet af forbehold om tilbagebetaling,  

 antallet af forskudsvise udbetalinger, størrelsen af renter, som  

 myndighederne må betale i disse situationer, størrelsen af  

 efterreguleringsbeløb, antallet af henstandsgivninger og resultatet af  

 vurderingen af medholdsgraden i den vejledende udtalelse sammenholdt med  

 vurderingen af afgørelsen.
Der skal endvidere indhentes oplysninger  

 om antallet af honorarkrav forelagt for brancheforeningerne samt udfaldet  

 heraf.
 Til brug for den årlige redegørelse til Folketinget  

 vil oplysninger vedrørende den skattepligtiges sag samt oplysninger  

 vedrørende bistandsyder, som indgår i sagen, blive behandlet i SKAT.  

 Oplysningerne indgår i statistik til brug for den årlige redegørelse.
K.8.1 Dokumentation Skatteministeren er bemyndiget til at fastsætte nærmere bestemmelser  

 om, hvilke oplysninger der skal følge ansøgningen om  

 omkostningsgodtgørelse, jf.
SFL § 58. Bemyndigelsen er  

 udnyttet ved  

 bekendtgørelse       nr. 958 af 10. oktober 2005  om, hvilke oplysninger  

 der skal følge  

 en ansøgning om omkostningsgodtgørelse.
 Bekendtgørelsen trådte i kraft den 1. november 2005 med virkning  

 for ansøgninger om omkostningsgodtgørelse indgivet den 1. november  

 2005 og senere, jf. bekendtgørelsens § 7, stk. 1. For ansøgninger  

 indgivet før denne dato, men hvor godtgørelsesspørgsmålet ikke er endeligt  

 afgjort inden den 17. januar 2002 efter de tidligere gældende regler,  

 kan SKAT - i det omfang oplysningerne forefindes - også kræve  

 oplysninger i disse sager efter bekendtgørelsen, jf. bekendtgørelsens § 7,  

 stk. 2.
 Den vejledende udtalelse fra den administrative instans om  

 medholdsgraden efter SFL § 56, skal dog kun vedlægges ansøgningen,  

 hvis skatte- eller afgiftssagen er blevet rejst ved klagemyndigheden den  

 10. juni 2002 eller senere.
Er en ansøgning om omkostningsgodtgørelse indgivet den 24. juli 2002  

 eller senere, men de pågældende regninger er skrevet inden bekendtgørelsen  

 trådte i kraft, kan SKAT efterfølgende, hvis de skønner det påkrævet  

 i den konkrete sag, kræve en opdeling af udgifterne, som det fremgår af  

 den nye bekendtgørelse.
Regningerne skal dog ved indgivelsen af  

 ansøgningen som minimum leve op til de tidligere gældende  

 dokumentationskrav.
 Det følger af bekendtgørelsens § 5, stk. 1, at det ikke er nødvendigt  

 at anvende blanket ved ansøgningen om omkostningsgodtgørelse, når blot  

 ansøgningen indeholder de oplysninger, som fremgår  

 af SKATs blanket.
Det fremgår bl.a. af bekendtgørelsen, at der med ansøgning om  

 omkostningsgodtgørelse skal følge en kopi af den afgørelse, kendelse eller  

 dom, som den pågældende instans har truffet i skatte- eller afgiftssagen  

 for hver instans.
Desuden skal vedlægges en kopi af udtalelsen fra den  

 administrative instans om medholdsgraden efter SFL § 56 samt  

 kopi af den regning, der søges godtgørelse for.
Er sagen uafsluttet, skal der vedlægges en kopi af den underretning,  

 ansøgning, klage eller stævning, der ligger til grund for ansøgningen om  

 omkostningsgodtgørelse.
Se nærmere om muligheden for acontoudbetaling  

 under afsnit  

 K.1 .
Det er en betingelse for at opnå omkostningsgodtgørelse, at regningen  

 fra den sagkyndige er udarbejdet på grundlag af sædvanlig fakturering, som  

 er stilet til den godtgørelsesberettigede.
Regningen skal desuden være  

 delt op med hensyn til størrelsen af honoraret for arbejdet ved hver  

 klageinstans pr. klagepunkt samt indeholde oplysninger om anvendt antal  

 timer pr. instans pr. klagepunkt (eventuelt skønsmæssigt). Der skal  

 tillige være en kort beskrivelse af det arbejde, som den sagkyndige  

 har udført ved hver instans, og om der er særlige forhold, som  

 begrunder honorarkravet, fx om sagen er principiel.
Såvel den sagkyndige som den skatte- eller afgiftspligtige attesterer  

 ved deres underskrifter på ansøgningen under strafansvar, at de afgivne  

 oplysninger er korrekte, jf. skatteforvaltningslovens §§ 60 og 61. Det  

 gælder også, selvom kravet på omkostningsgodtgørelse er transporteret til  

 rådgiveren.
Underskrifterne kan afgives ved digital signatur, såfremt der  

 er mulighed herfor.
 Har den godtgørelsesberettigede anvendt flere sagkyndige til  

 behandlingen af en godtgørelsesberettiget sag, skal alle de pågældende  

 sagkyndige som udgangspunkt attestere på ansøgningen, at de afgivne  

 oplysninger om den sagkyndiges egne forhold er rigtige.
Er kravet på omkostningsgodtgørelse overdraget til den sagkyndige,  

 herunder pantsat, efter SFL § 52, stk. 5, skal dette fremgå af  

 ansøgningen.
Den af SKAT udarbejdede ansøgningsblanket indeholder en  

 rubrik til angivelse af evt. overdragelse, som attesteres af den  

 godtgørelsesberettigede ved underskriften på blanketten.
Har den  

 godtgørelsesberettigede ikke krydset af i denne rubrik, kræves særskilt  

 dokumentation for overdragelsen, inden udbetaling kan ske.
 Er en anden blevet bemyndiget til at modtage beløbet, er det fortsat et  

 krav, at den godtgørelsesberettigede skal fremlægge dokumentation  

 herfor.
K.8.2 Den ligningsmæssige behandling af  

 godtgørelsen Efter bestemmelsen i  

 ligningslovens  

 § 7 Q, stk. 1, nr. 1, skal omkostningsgodtgørelse efter SFL §  

 52 ikke medregnes til den skattepligtige indkomst.
Er udgifterne der  

 modtages omkostningsgodtgørelse for tillige fratrukket i regnskabet, skal  

 denne udgift tilbageføres i den skattepligtige indkomst.
Bestemmelsen skal  

 ses i sammenhæng med bestemmelsen i SFL § 54, stk. 2, hvoraf det  

 fremgår modsætningsvis, at tilskuddet fra tredjemand ikke reducerer de  

 godtgørelsesberettigede udgifter.
Efter ligningslovens § 7 Q, stk. 1, nr. 1 skal renter, der udbetales  

 efter SFL § 57, stk. 2 og stk. 5 heller ikke medregnes i  

 indkomstopgørelsen.
Herved behandles disse renter skattemæssigt på samme  

 måde som selve godtgørelsesbeløbet.
 Beløbet kan kun holdes uden for indkomstopgørelsen hos modtageren, hvis  

 beløbet ikke overstiger den godtgørelsesberettigedes samlede udgifter til  

 sagkyndig bistand mv., med tillæg af den udbetalte omkostningsgodtgørelse  

 og andre godtgjorte udgifter (tilkendte sagsomkostninger og offentlig  

 retshjælp). Dækkes der således mere end nettoudgiften til sagkyndig  

 bistand (bruttoudgiften fratrukket eventuelt andre godtgjorte udgifter),  

 er overskuddet skattepligtigt som andre tilskud/gaver fra tredjemand.
Ud over denne betingelse, stilles det endvidere som betingelse for  

 skattefriheden, at tilskuddet er ydet som følge af en retlig interesse i,  

 at sagen føres.
Denne retlige interesse vil som udgangspunkt være  

 dokumenteret ved, at der ydes et tilskud på trods af, at der ikke er  

 fradragsret hos yderen af tilskuddet.
Bestemmelsen bygger på den  

 antagelse, at en person, der vil yde et skattefrit ikke-fradragsberettiget  

 tilskud til dækning af en skatte- eller afgiftspligtiges udgifter til  

 sagkyndig bistand i en sag, højst sandsynligt vil have en retlig interesse  

 i, at sagen føres.
Tilskuddet må derimod ikke være ydet som følge af et  

 generelt interessesammenfald, således at tilskuddet reelt dækker over  

 noget andet end ønsket om at støtte den skatte- eller afgiftspligtiges  

 sag.
Der kan foreligge et generelt interessesammenfald i fx  

 familieforhold, hovedaktionærforhold eller koncernforhold.
Navnlig i  

 tilfælde, hvor der foreligger et generelt interessesammenfald mellem yder  

 og modtager, må det dog i forbindelse med ligningen påses, at tilskuddet  

 ydes som følge af en konkret, retlig interesse i sagen.
Efter bestemmelsen i ligningsloven § 7 Q, stk. 1, nr. 2 kan alle  

 fysiske og juridiske personer, almennyttige fonde, sammenslutninger,  

 faglige foreninger og interesseorganisationer samt arbejdsgivere mv. som  

 udgangspunkt yde et skattefrit tilskud til den godtgørelsesberettigede til  

 dækning af dennes udgifter til sagkyndig bistand mv.
Bestemmelsen skal ses  

 i lyset af, at det ikke er fundet muligt at opstille klare kriterier, der  

 generelt gør det muligt at yde et forhøjet tilskud til skatte- eller  

 afgiftspligtige, der fører principielle sager.
K.8.3 Indberetning Fysiske og juridiske personer, som har ydet et beløb til dækning af en  

 persons udgifter til sagkyndig bistand mv., jf.  

 ligningslovens  

 § 7 Q, stk. 1, nr. 2, skal ved ydelsen af beløbet underrette SKAT om  

 beløbets størrelse og modtagerens identitet.
Det fremgår af bestemmelsen  

 i skattekontrollovens § 7 H.
Tredjemand skal oplyse beløbets  

 størrelse og modtagerens identitet, når beløbet ydes.
I forbindelse med  

 ligningen må det påses, at der ikke ydes et større beløb fra tredjemand  

 end de samlede godtgørelsesberettigede udgifter, som den skatte- eller  

 afgiftspligtige har afholdt, med fradrag af godtgjorte udgifter.
 Den, der forsætligt eller af grov uagtsomhed undlader at opfylde  

 indberetningspligten, vil kunne straffes med bøde,  

 jf. skattekontrollovens § 14, stk. 2.
