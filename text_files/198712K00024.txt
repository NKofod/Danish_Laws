Nr LSF 24 Forslag til Lov om ændring af lov om afgift af visse olieprodukter Fremsat af skatteministeren (Fogh Rasmussen) den 14. oktober 1987 Vedtaget ved tredjebehandling den 12. november 1987 Lov nr 701 af 12/11/1987 § 1 I lov om afgift af visse olieprodukter, jf. lovbekendtgørelse nr. 485 af 15. juli 1986, som ændret ved lov nr. 693 af 17. oktober 1986 og § 21 i lov nr. 925 af 19. december 1986, affattes § 1, stk. 1, således:
 »Af følgende olieprodukter svares der afgift til statskassen således:
 1) gas- og dieselolie: 176 øre pr. l.
 2) fuelolie: 198 øre pr. kg.
 3) fyringstjære: 178 øre pr. kg.
4) petroleum, der afsættes i beholdere på 10 l eller afsættes til mellemhandlere udelukkende til aftapning på sådanne beholdere: 57 øre pr. l.
Af anden petroleum: 176 øre pr. l.« § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. De nye afgifter finder anvendelse på afgiftspligtige produkter efter denne lov, som fra og med den 14. november 1987 udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for november måned opgøres den afgiftspligtige mængde særskilt fra månedens begyndelse og til og med den 13. november 1987.
Oprindeligt fremsat lovforslag § 1 I lov om afgift af visse olieprodukter, jfr. lovbekendtgørelse nr.
485 af 15. juli 1986, som ændret ved lov nr. 693 af 17. oktober 1986 og § 21 i lov nr. 925 af 19. december 1986, affattes § 1, stk. 1, således:
»§ 1. Af følgende olieprodukter svares der afgift til statskassen således:
1) gas- og dieselolie: 176 øre pr. liter 2) fuelolie: 198 øre pr. kg.
 3) fyringstjære: 178 øre pr. kg.
4) petroleum, der afsættes i beholdere på 10 liter eller afsættes til mellemhandlere udelukkende til aftapning på sådanne beholdere: 57 øre pr. liter.
Af anden petroleum: 176 øre pr. liter.« § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. De nye afgifter finder anvendelse på afgiftspligtige produkter efter denne lov, som fra og med lovens ikrafttræden udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for den måned, hvori loven træder i kraft, opgøres den afgiftspligtige mængde særskilt fra månedens begyndelse og indtil lovens ikrafttræden.
BEMÆRKNINGER TIL LOVFORSLAGET Den gældende olieafgift udgør 185 øre pr. liter for gas- og dieselolie og 208 øre pr. kg for fuelolie.
For fyringstjære er afgiften 188 øre pr. kg og for petroleum henholdsvis 60 øre pr.
liter (afsat i 10 liters beholdere) og 185 øre pr. liter (anden petroleum). Afgiften anslås med de nugældende satser at ville indbringe 6.5 mia.kr. i 1987 og 6.1 mia.kr. i 1988.
Det foreslås, at afgiften af gas- og dieselolie nedsættes med 9 øre pr. liter til 176 øre pr. liter.
Afgiften af fuelolie foreslås nedsat med 10 øre pr. kg til 198 øre pr. kg.
Afgiften af fyringstjære foreslås nedsat med 10 øre pr. kg til 178 øre pr. kg.
 Afgiften af petroleum foreslås nedsat med henholdsvis 3 øre pr.
 liter og 9 øre pr. liter til 57 øre pr. liter og 176 øre pr.
 liter.
De foreslåede afgiftsnedsættelser vil under forudsætning af uændret forbrug give et årligt provenutab på 297 mio.kr.
I indeværende finansår anslås provenutabet til 50 mio.kr.
Toldvæsenets administrationsomkostninger ved lovens gennemførelse anslås til 75.000 kr.
