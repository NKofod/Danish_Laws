Landsskatteretskendelse af 28. oktober 2002 vedr.
Negativ  

 saldoværdi på driftskonto A A/S klager for indkomståret 1999 over, at de stedlige  

 skattemyndigheder har forhøjet selskabets indkomst med negativ saldoværdi  

 vedrørende driftsmidler, 6.780.468 kr., samt for indkomståret 2000 over, at  

 negativ saldoværdi vedrørende driftsmidler, 6.380.468 kr., er tilbageført.  

 Det  

 fremgår af sagens oplysninger, at B er eneaktionær i det klagende selskab.  

 Det  

 fremgår videre af sagens oplysninger, at selskabet den 2. juni 1998 har  

 ændret  

 navn fra C A/S til A A/S, samt at selskabet har afhændet sin hovedaktivitet,  

 produktion og salg af blikemballage, pr. 1. juni 1998 til D A/S.
Det fremgår af overdragelsesaftalen af 18. maj 1998, at køber  

 overtager selskabets hidtil drevne virksomhed indenfor udvikling, produktion  

 og  

 salg af metalemballage samt nærmere specificerede aktiver ejet af E A/S, men  

 anvendt af selskabet til drift af virksomheden.
Det fremgår videre af  

 overdragelsesaftalen, at alt det til virksomheden hørende driftsinventar,  

 driftsmateriel og løsøre af enhver art, hvad enten det befinder sig i  

 virksomheden eller ej og hvad enten det indgår i driften eller ej bortset fra  

 firmabil indkøbt til F, herunder løsøregenstande, der som led i virksomhedens  

 sædvanlige drift er i tredjemands besiddelse.
Driftsmidler og driftsmateriel  

 m.v. overtages af køber for 8.500.000 kr., heraf 50.000 kr. for edb-udstyr.  

 Det  

 fremgår videre af overdragelsesaftalen, at køber overtager de til  

 virksomheden  

 hørende ejendomme, varelager, råvarer, halvfabrikata, ordrebeholdning, navnet  

 C, varemærker og forretningskendetegn, goodwill og medarbejdere.  

 Herudover er  

 det anført, at selvom et aktiv eller en rettighed, der tilhører sælger, ikke  

 udtrykkeligt er opregnet, skal aktivet eller rettigheden alligevel anses for  

 overtaget af køber uden særskilt vederlag, hvis aktivet eller rettigheden  

 hidtil har været anvendt som led i virksomhedens drift.
Det fremgår videre af  

 overdragelsesaftalen, at det klagende selskab og B forpligter sig i tre år  

 fra  

 overtagelsesdagen til ikke direkte eller indirekte at arbejde for, deltage i  

 eller at have interesser i nogen form for virksomhed indenfor udvikling,  

 produktion og salg af metalemballage i Danmark, Sverige og Norge.
 Det er oplyst, at selskabet inden salget i 1998 har indgået  

 aftale om køb af produktionsudstyr i Bulgarien, og at dette produktionsudstyr  

 ifølge indgået køberet er solgt til D A/S i regnskabsåret 1998/1999.
 Selskabets indkomstår 1999 udgør perioden 1. oktober 1998 til  

 30. september 1999.
Selskabet har ved selvangivelsen for indkomståret 1999 opgjort  

 en negativ saldoværdi vedrørende driftsmidler.
Den negative saldo er  

 videreført  

 til indkomståret 2000, hvor der hverken har været tilgang eller afgang på  

 saldoen.
Saldoen er herefter indtægtsført i indkomståret 2000.
Told- og Skatteregionen har ved den påklagede afgørelse forhøjet  

 selskabets skattepligtige indkomst for indkomståret 1999 med 6.660.468 kr. og  

 nedsat selskabets skattepligtige indkomst for indkomståret 2000 med 6.464.468  

 kr.
Afgørelsen er begrundet med, at selskabet skal indtægtsføre den negative  

 driftsmiddelsaldo i indkomståret 1999, idet virksomheden må anses for ophørt  

 i  

 indkomståret 1998 og de sidste driftsmidler er solgt i indkomståret 1999, jf.  

 afskrivningslovens § 9, stk. 1. Der er ved afgørelsen henvist til, at  

 selskabet  

 har skiftet navn til A A/S, hvilket indicerer, at der er tale om et  

 holdingselskab og ikke et aktivt produktions- eller salgsselskab,  

 og at der rent  

 faktisk er tale om et holdingselskab, der ejer 100 % af aktierne i G ApS.
G  

 ApS  

 ejer en udlejningsejendom.
Der er videre henvist til, at selskabet har  

 skiftet  

 adresse til en landbrugsejendom ejet af hovedaktionærens hustru, hvor  

 hovedaktionæren har boet fra den 25. september 1999, og at selskabet i årene  

 1999 og 2000 ikke har haft indtægter eller udgifter til udvikling, produktion  

 og salg af specialmaskiner, produktionsanlæg m.v., samt at selskabet i årene  

 1999 og 2000 alene har haft lønudgifter til hovedaktionæren og diverse  

 kontorpersonale.
Lønnen til hovedaktionæren har alene bestået i fri bil og  

 telefon.
Der er videre henvist til, at den aktivitet, der har foregået i  

 selskabet i 1999, primært har været afholdt med henblik på at få afhændet  

 driftsmidler hidrørende fra den solgte virksomhed (ifølge salgsaftale). Der  

 er  

 videre henvist til, at selskabet har drevet én virksomhed.
Hele denne  

 virksomhed er afhændet/ophørt i 1998/99. Det indtil afhændelsen af  

 virksomheden  

 eventuelle udførte konsulentarbejde er anset for at være en integreret del af  

 selskabets øvrige virksomhed.
Det konsulentarbejde, der er udført efter  

 afhændelsen af virksomheden er anset for start af ny virksomhed.
Denne  

 aktivitet er dog af uvæsentligt omfang i såvel 1999 som 2000.
Vedrørende de to stanselinier til produktion af mellemvarer er  

 der ved afgørelsen henvist til, at disse maskiner vedrører selskabets nu  

 afhændede aktivitet.
Maskinerne har ikke været anvendt af selskabet, men har  

 henstået på lager beregnet på salg, og maskinerne fremgår ikke af selskabets  

 regnskab for 1999, hverken under driftsmidler eller som varelager.
Der er  

 videre henvist til, at udvikling, produktion og salg af specialmaskiner samt  

 diverse værktøjer vil være omfattet af konkurrenceklausulen.
Der har ikke  

 været  

 ansatte til at udføre dette arbejde, ligesom der ikke har været lokaler til  

 rådighed for en sådan produktion.
Told- og Skatteregionen har godkendt, at der foretages fradrag  

 for afskrivninger på en bil anskaffet af selskabet i indkomståret 1999. Bilen  

 er anset for at indgå i selskabets nye virksomhed.
Told- og Skatteregionen  

 har  

 herefter opgjort driftsmiddelsaldoen således:
Oprindelig virksomhed Nuværende Indkomståret 1999 Saldo primo 1/10 1998 1.758.300 kr.
 0 kr.
Tilgang 217.432 kr.
 400.000 kr.
Afgang 8.756.200 kr.
 0 kr.
 -6.780.468 kr.
 400.000 kr.
Afskrivning 30 % 0 kr.
 120.000 kr.
Skattemæssig saldoværdi 30/9 1999 -6.780.468 kr.
 280.000 kr.
Til indtægtsførsel i 1999 6.780.468 kr.
Indkomståret 2000 Saldo primo 1/10 1999 0 kr.
 280.000 kr.
Afskrivning 30 % 84.000 kr.
Skattemæssig saldoværdi 30/9 2000 196.000 kr.
Selskabets repræsentant har overfor Landsskatteretten nedlagt  

 påstand om, at selskabets skattepligtige indkomst nedsættes med 6.660.468 kr.  

 for indkomståret 1999 og forhøjes med 6.464.468 kr. for indkomståret 2000.  

 Repræsentanten har til støtte herfor anført, at den negative  

 driftsmiddelsaldo  

 ikke skal indtægtsføres i 1999 men først i 2000. Da aktiviteten i selskabet,  

 udover den frasolgte del, også har omfattet udvikling, produktion og salg af  

 specialmaskiner samt diverse værktøj, er hele aktiviteten i selskabet ikke  

 ophørt i 1999. Repræsentanten har desuden anført, at selskabet herudover har  

 fungeret som konsulent i forbindelse med andres opbygning af og investering i  

 maskiner, og at denne del af virksomheden blev drevet som en integreret del  

 af  

 selskabets samlede virksomhed indtil frasalget.
Repræsentanten har yderligere  

 anført, at virksomheden både udadtil og indadtil har virket som én samlet  

 virksomhed.
I forbindelse med forhandlingerne om salget viste det sig, at  

 køber  

 ikke var interesseret i at overtage den resterende del af virksomheden,  

 hvorfor  

 denne ikke indgik i overdragelsen.
Efter salget var følgende driftsmidler  

 tilbage i selskabet:
 2 stanselinier til fremstilling af bund og låg til dåser  

 bestående af:
2 stansemaskiner 2 sakse 2 curlemaskiner / karruseller 2 compoundmaskiner 2 tørretårne 1 lukkemaskine 1 truck 1 kran 1 mobiltelefon 1 Mercedes personbil Repræsentanten har videre anført, at konkurrenceklausulen ikke var  

 til hinder for, at selskabet kunne fortsætte sin virksomhed i den øvrige  

 verden, eller kunne fortsætte med at udvikle, producere og sælge  

 specialmaskiner samt diverse værktøjer.
Repræsentanten har videre anført, at  

 det i 1999 og tiden derefter var hovedaktionærens hensigt, at der fortsat  

 skulle være aktivitet i selskabet i form af udvikling og salg af  

 produktionsudstyr.
Stanselinierne er og har altid været til salg, og der har  

 været flere forespørgsler herom.
Hovedaktionæren har desuden gennem alle  

 årene  

 puslet med udvikling af maskiner/maskindele.
 Landsskatteretten skal  

 udtale:
Det følger af afskrivningslovens § 9, stk. 1, at i det  

 indkomstår, hvori en virksomhed sælges eller i øvrigt ophører (ophørsåret),  

 kan  

 der ikke afskrives eller straksafskrives på udelukkende erhvervsmæssigt  

 benyttede driftsmidler.
Fortjeneste eller tab medregnes ved opgørelsen af den  

 skattepligtige indkomst for ophørsåret og opgøres som forskellen mellem på  

 den  

 ene side salgssummen for de i ophørsåret solgte driftsmidler, herunder  

 salgssummen for straksafskrevne driftsmidler, og på den anden side  

 saldoværdien  

 ved ophørsårets begyndelse med tillæg af beløb, der i ophørsåret er anvendt  

 til  

 nyanskaffelser, jf. afskrivningslovens § 9, stk. 1. Såfremt saldoværdien ved  

 ophørsårets udgang er positiv og der fortsat er driftsmidler, der ikke er  

 solgt, videreføres den positive saldo for efterfølgende indkomstår.  

 Salgssummen  

 for driftsmidler, der sælges efter ophørsåret, fradrages i saldoværdien, jf.  

 afskrivningslovens § 9, stk. 2. Sælges der herudover driftsmidler efter  

 ophørsåret, medregnes salgssummen fuldt ud i den skattepligtige indkomst for  

 det indkomstår, hvori salget finder sted, jf. afskrivningslovens § 9, stk. 5.
 Landsskatteretten finder, at selskabets virksomhed med  

 udvikling, produktion og salg af metalemballage er ophørt ved overdragelsen  

 af  

 18. maj 1998.
Landsskatteretten finder endvidere, at denne aktivitet må anses  

 for en særskilt virksomhed, samt at samtlige driftsmidler  med  

 undtagelse af  

 den af skattemyndighederne nævnte bil  må anses at være tilknyttet  

 denne  

 virksomhed.
Der er herved blandt andet henset til, at aktiviteten er solgt  

 uafhængigt af selskabets øvrige aktiviteter.
Landsskatteretten bemærker, at  

 det  

 forhold, at selskabet fortsat har enkelte driftsmidler i besiddelse hverken  

 har  

 betydning for vurderingen af, om virksomheden er ophørt eller vurderingen af,  

 om der er tale om én eller flere virksomheder.
 Da driftsmiddelsaldoen bliver negativ i indkomståret 1999,  

 finder Landsskatteretten, at driftsmiddelsaldoen skal indtægtsføres i  

 indkomståret 1999, jf. afskrivningslovens § 9, stk. 1 og 5.  

    

  

 Den påklagede afgørelse stadfæstes.
