 I tilslutning til udenrigsministeriets bekendtgørelse nr. 45 af 26. april  

 1965, nr. 95 af 27. oktober 1971 og nr. 99 af 13. september 1974, Lovtidende  

 C, meddeles det, at Iran med virkning fra den 25. februar 1975 har tiltrådt  

 den i Paris den 20. maj 1875 undertegnede meterkonvention og det dertil  

 hørende reglement, som ændret ved den i Sevres den 6. oktober 1921  

 undertegnede konvention.
 Endvidere har Den tyske demokratiske Republik i en note af 12. februar  

 1974, modtaget af det franske udenrigsministerium den 28. marts s.å., afgivet  

 en erklæring om genanvendelse af de omhandlede akter.
 Den ændrede tekst til meterkonventionen og reglementet er offentliggjort  

 af handelsministeriet ved bekendtgørelse nr. 97 af 26. marts 1923. Teksten  

 til konventionen af 6.oktober 1921 indeholdes i samme ministeriums  

 bekendtgørelse nr. 98 af samme dato, begge i Lovtidende A.
 Udenrigsministeriet, den 4. november  

 1975. F.M.
 Eigil Jørgensen.
