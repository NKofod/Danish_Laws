Lejdere og lign. i redningsbåde I bekendtgørelse nr. 173 af 21. maj 1965 om forskrifter for skibes bygning  

 og udstyr m.v., §§ 217, litra b, 230 og 260, er krævet, at redningsbåde i  

 passagerskibe og lastskibe af 500 brt. og derover i international fart, skal  

 være forsynet med anordninger til, at personer, der befinder sig i vandet,  

 kan klatre om bord i redningsbåden.
 Disse anordninger består i almindelighed af mindre, løse lejdere.
 På given foranledning skal direktoratet meddele, at en sådan lejder for at  

 kunne anvendes efter hensigten mindst skal opfylde følgende:
 1. Lejderen skal være af en sådan længde, at den kan  

 nå fra essingen ved boven og agterenden til 1,20 m under vandoverfladen, når  

 redningsbåden er ubelastet.
 2. Lejderen skal være således konstrueret, at længden  

 af trinene mellem tovværket/wiren skal være mindst 300 mm.
 3. Lejderen skal være således konstrueret eller  

 belastet, at den hænger lodret i vandet.
 Jern eller ståldele skal være beskyttede mod korrosion.
 4. Lejderen skal endvidere være således udformet, at  

 godt håndfæste kan opnås, hvor lejderen ligger an mod bådsiden.
 Udstyres en redningsbåd med andre anordninger eller foranstaltninger til  

 formålet, skal disse være mindst lige så hensigtsmæssige som oven for  

 beskrevne lejdere.
