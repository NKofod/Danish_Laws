Skriftlig fremsættelse (31. marts 2006) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
Forslag til lov  

 om ændring af lov om konkurrence- og  

 forbrugerforhold på telemarkedet, lov om radiofrekvenser og lov om radio- og  

 teleterminaludstyr og elektromagnetiske forhold (Opfølgning på regeringens  

 handlingsplan for terrorbekæmpelse) (Lovforslag nr.
L 219).
Regeringen fremlagde i november 2005 sin handlingsplan for  

 terrorbekæmpelse.
Handlingsplanen blev behandlet af Folketinget den 16.  

 november 2005.
 Handlingsplanen indeholder en række anbefalinger, hvoraf  

 nærværende lovforslag implementerer dele af anbefaling 15 samt anbefaling 17,  

 18, 20, 25, 28 og 31.
Ifølge anbefaling 15 skal udbydere indrette deres udstyr og  

 systemer, så der kan foretages indgreb i meddelelseshemmeligheden uanset  

 teknologisk fremførelsesform.
Anbefalingen vedrører således både bagudrettede  

 oplysninger (logning) og fremadrettede oplysninger (herunder aflytning og  

 teleobservation).
 Dette lovforslag implementerer kun den del af anbefaling 15,  

 der vedrører de fremadrettede oplysninger.
 Ifølge lovforslaget:
   

 	  

 Får udbydere pligt til  

 at indrette deres udstyr og systemer, så der kan foretages fremadrettede  

 indgreb  

 i meddelelseshemmeligheden og teleobservation uanset teknologisk  

 fremførelsesform.
   

 	  

 Får udbydere pligt til  

 at behandle politiets anmodninger om oplysninger straks.
   

 	  

 Skal alle udbydere af  

 telenet eller teletjenester registreres hos Rigspolitiet.
   

 	  

 Pålægges udbydere at  

 opdatere databaser om et nummers bruger og operatør.
   

 	  

 Pålægges udbydere af  

 telenet eller teletjenester at udlevere abonnementsoplysninger uden rettens  

 godkendelse.
   

 	  

 Får politiet mulighed  

 for i særlige situationer at anvende udstyr, der kan forstyrre eller afbryde  

 radio-  

 og telekommunikation m.v.
 Lovforslaget fremsættes som en del af regeringens samlede  

 antiterrorlovpakke.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
