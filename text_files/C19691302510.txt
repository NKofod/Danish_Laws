 Fra de amerikanske veterinærmyndigheder har veterinærdirektoratet modtaget  

 følgende:
+++ENGELSK TEKST+++ Pkt. 1. Har været drøftet ved møder mellem landbrugsministeriet og  

 slagteriernes organisationer samt ved et særligt møde i landbrugsministeriet  

 med Dr.
Mathews, uden at der er fundet nogen tilfredsstillende løsning på  

 spørgsmålet.
Efter et påbud fra de amerikanske veterinærmyndigheder om  

 øjeblikkelig stop for eksporten til U.S.A., såfremt sagen ikke omgående blev  

 løst, afholdtes et møde i Washington mellem de amerikanske  

 veterinærmyndigheder og veterinærdirektoratet.
Det blev herved fra amerikansk  

 side præciseret, at der ikke er tale om et spørgsmål baseret på hygiejniske  

 betragtninger, men alene et forbud, som skyldes den almindelige indstilling i  

 den amerikanske befolkning til hestekød.
Ved forhandlingerne accepterede amerikanerne, at hesteslagtning kan finde  

 sted, såfremt der på et slagteri kan stilles særlige lokaler,det vil sige  

 slagtelokaler og kølerum, til rådighed for hesteslagtning.
Disse lokaler må  

 ikke stå i forbindelse med den øvrige del af virksomheden, dog accepteres en  

 dørforbindelse, såfremt døren plomberes.
Endvidere ville amerikanerne  

 acceptere, at hesteslagtning fandt sted i kreaturslagteriet på dage, hvor  

 anden slagtning ikke fandt sted, og hvor kreaturslagteriets kølerum var tømt  

 for alle andre varer.
Det ville dog være en forudsætning, at  

 kreaturslagteriet i så tilfælde på disse dage forbeholdtes hesteslagtningen  

 og altså i alle tilfælde var tømt for alle andre varer, selvom der eventuelt  

 ikke finder hesteslagtning sted.
De i Danmark tilsynsførende amerikanske  

 veterinærer skulle have en liste over, hvilke slagterier der gik ind på en  

 sådan ordning, samt hvilke dage det enkelte slagteri reserverede for  

 hesteslagtningen.
Da man fra amerikansk side krævede, at en ordning skulle være gennemført  

 inden 1.juni, vil det herefter være nødvendigt at forbyde hesteslagtning på  

 alle eksportslagterier, der ikke kan bringe et af de 2 fra amerikansk side  

 fremsatte forslag i anvendelse.
Slagterier, der mener at kunne effektuere  

 hesteslagtning i henhold til de amerikanske forslag, bedes underrette  

 veterinærdirektoratet herom inden 1.juni d.å.
For det sidste forslags  

 vedkommende med angivelse af hvilke ugedage, der reserveres kreaturslagteriet  

 til hesteslagtning.
 Pkt. 2. Der henvises til det af veterinærinspektør N.Skovgaard udsendte  

 cirkulære af 8/4-1969 vedrørende anvendelse af isoleret soyaprotein.  

 Spørgsmålet blev også berørt ved mødet i Washington, men man kunne fra de  

 amerikanske veterinærmyndigheders side ikke strække sig videre end til at  

 tillade forhåndenværende lagre brugt op.
Pkt. 3. Spørgsmålet har været behandlet i tidligere cirkulære og må nu  

 løses på de virksomheder, hvor det endnu ikke er bragt i orden.
Såfremt et  

 termometer kan anbringes, så det bekvemt kan aflæses, vil man acceptere, at  

 der kun opsættes et termometer i hvert lokale.
Pkt. 4. Spørgsmålet har relation til det tidligere fremsatte krav om  

 fuldstændig adskillelse mellem de enkelte pluckssæt og mellem de enkelte  

 tarmsæt og gælder for såvel kvæg som svin.
De roterende borde med skåle til  

 adskillelse mellem de enkelte organsæt fremhæves som den bedste metode i  

 forbindelse med en afskylning og sterilisation af hver enkelt skål efter hver  

 gang, den har været benyttet.
I øvrigt accepteres også andre former for  

 adskillelse af organsættene, når blot dette kan gøres effektivt, og det  

 inventar, et eventuelt inficeret organsæt har været i berøring med,  

 steriliseres, inden det påny anvendes til andre organsæt.
Dr.
Mathews  

 accepterede, at alm. tarmborde anvendes med adskillelse mellem de enkelte  

 tarmsæt og sterilisation af den del af bordet, hvor et evt. inficeret tarmsæt  

 har været anbragt.
 Pkt. 5. Fællesindkøbsforeningen vil snarest søge at finde en praktisk,  

 teknisk løsning på dette problem, som det med den her i landet anvendte  

 slagteteknik volder en del kvaler at opfylde.
Pkt. 6. Spørgsmålet er drøftet ved et møde mellem  

 slagteriorganisationerne, Dr.
Mathews og veterinærdirektoratet.
Dr.
Mathews  

 stillede da det forslag, at plucksene ophængtes på kroge i stedet for at lade  

 takea glide mellem de to rør, idet rørene som sådan ville være meget  

 vanskelige at sterilisere efter berøring med inficerede plucks, i hvert fald  

 ville det kræve udstyr til sterilisation af hele længden af de to rør.
Ved mødet med Dr.
Mathews blev endvidere drøftet spørgsmålet om beklædning  

 af døre.
Dr.
Mathews fremhævede, at overfladen på døre, hvor der er mulighed  

 for berøring med kød, skal være glatte, hårde og tætte.
Som  

 beklædningsmaterialer har Dr.
Mathews accepteret plader af polyester,  

 rustfrit eller galvaniseret stål og aluminium.
Epoxybeklædning af trædøre  

 blev drøftet, og Dr.
Mathews accepterede, at man fra Fællesindkøbsforeningen  

 lavede et forsøg, således at han kunne se en sådan dør ved sit næste besøg.  

 Døre helt af rustfrit stål, glasfiber eller andet plastmateriale er  

 naturligvis acceptabelt fra amerikansk side.
 I øvrigt indskærpes, at virksomheder, der endnu ikke har fået bragt  

 forholdene i overensstemmelse med de amerikanske krav, snarest bør drage  

 omsorg herfor, idet de imodsat fald må regne med krav fra amerikansk side om,  

 at autorisationen tilbagekaldes.
 P.V.V.
