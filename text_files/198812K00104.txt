Nr LSF 104 Forslag til Lov om ændring af lov om boligbyggeri (Kvoter for 1989, ændret  

 finansiering af privat andelsboligbyggeri og byggeskader i almennyttigt  

 boligbyggeri, godkendelse af nye almennyttige boligselskaber) Fremsat af boligministeren (Agnete Laustsen) den 17. november 1988 Vedtaget ved tredjebehandling den 16. december 1988 Lov nr. 830 af 21/12/1988 § 1 I lov om boligbyggeri, jf. lovbekendtgørelse nr. 291 af 26. maj 1988,  

 foretages følgende ændringer:
 1. § 2, stk. 1 og 2, affattes således:
»Et almennyttigt boligselskab er et selskab, der i medfør af denne  

 lov er godkendt af en kommunalbestyrelse til at udøve almennyttig  

 boligvirksomhed på grundlag af reglerne i loven.
Selskaber, der udøver  

 almennyttig boligvirksomhed gennem datterselskaber  

 (forretningsførerselskaber), kan ikke godkendes.
Stk. 2. Selskaber, herunder forretningsførerselskaber, der inden denne  

 lovs ikrafttræden er godkendt til at udøve almennyttig boligvirksomhed,  

 bevarer retten hertil.« 2. I § 2, stk. 4, ophæves 2. pkt.
 3. I § 2 indsættes som stk. 5:
»Stk. 5. Boligministeren kan fastsætte nærmere regler om de i stk.  

 1-4 nævnte forhold.« 4. I § 15, stk. 9, indsættes efter 2. pkt.:
»Afdelingsbestyrelsen kan tillige træffe beslutning om, at udgifterne  

 til vand skal fordeles på grundlag af individuelle vandmålere.« 5. I § 18, stk. 4, ændres »§ 14, stk. 3« til: »§ 14,  

 stk. 4.« 6. I § 20, stk. 2, 1. pkt., ændres »2 måneder« til:  

 »4 måneder«.
 7. I § 26, stk. 3, 5. pkt., udgår »efter forhandling med  

 indenrigsministeren«.
8. I § 31, 2. pkt., og § 43, stk. 1,1. pkt., ændres »9  

 pct.« til: »4 pct.« 9. I § 32, 1. pkt., og § 52, 2. pkt., ændres »13  

 pct.« til: »8 pct.« 10. I § 48, stk. 2, ændres »10.000« til:  

 »8.500« og »1988« til: »1989«.
11. I § 54, stk. 2, 1. pkt., ændres »på henholdsvis 7 pct. og  

 3 pct.« til: »på hver 5 pct.« 12. § 54 b, stk. 4, 2. pkt., ophæves.
 13. I § 54 b indsættes som stk. 5:
 »Stk. 5. Statstøtte i henhold til stk. 4 gives efter tilsvarende  

 retningslinier som i kapitel 7. Om rente- og afdragsbidrag til lån til  

 udbedring af byggeskader gælder dog følgende:
 1) Tilsagn om rentebidrag omfatter 90 pct. af bidraget og er betinget af,  

 at kommunen betaler de resterende 10 pct.
2) Tilsagn om afdragsbidrag omfatter et beløb, der svarer til afdraget på  

 den del af lånet, der ved lånets optagelse overstiger 77 pct. af de godkendte  

 udbedringsudgifter.« 14. I § 62 b, stk. 3, 1. pkt., ændres »eller § 67.« til:  

 », § 67 eller efter lov om boliger for ældre og personer med  

 handicap.« 15. I § 62 c, stk. 1, indsættes efter 1. pkt.:
»Ved private andelsboliger opført væsentlig i bygherrens eget regi  

 beregnes 5-års-perioden fra skæringsdagen for byggeriets overgang fra anlæg  

 til drift.« 16. I § 62 d, stk. 2, indsættes efter 1. pkt.:
»For private andelsboliger opført væsentlig i bygherrens eget regi  

 kan dækning fra fonden dog opnås for skader, der anmeldes inden 20 år fra  

 skæringsdagen.« 17. I § 62 g, stk. 2, 2. pkt., indsættes efter  

 »andelsboliger«: »opført væsentlig i bygherrens eget  

 regi«.
 18. Efter § 62 i indsættes i kapitel 9 a:
»§ 62 j.
Bygningsejeren og bygherren er forpligtet til at meddele  

 fonden enhver oplysning, der er nødvendig for fondens administration af  

 reglerne i dette kapitel.« 19. I § 63, stk. 2, 1. og 3. pkt., ændres »1988«  

 til: »1989«.
 20. § 63 a, stk. 4, affattes således:
»Stk. 4. Statens andel af rentebidraget udgør et beløb, der af det  

 fulde rentebidrag svarer til 85 pct. i 1989, 80 pct. i 1990, 75 pct. i 1991,  

 70 pct. i 1992 og 65 pct. i 1993 og årene herefter.« 21. I § 63 a indsættes efter stk. 5 som nyt stykke:
»Stk. 6. Andelsboligforeningens andel af det fulde rentebidrag udgør  

 5 pct. i 1989, 10 pct. i 1990, 15 pct. i 1991, 20 pct. i 1992 og 25 pct. i  

 1993 og årene herefter.« Stk. 6-7 bliver herefter stk. 7-8.
 22. I § 67, stk. 1, indsættes efter »uddannelse«:  

 »og andre unge med et særligt behov derfor«.
 23. § 67, stk. 2, affattes således:
» Stk. 2. Tilsagn om statsstøtte kan gives til opførelse af  

 indtil 3.000 værelsesenheder i finansåret 1989. Udnyttes bevillingskvoten i  

 finansårene 1986-88 ikke fuldt ud på grund af bortfald af tidligere meddelte  

 tilsagn, overføres et hertil svarende antal værelsesenheder til et senere  

 finansår.« 24. I § 67, stk. 5, ændres »kollegieinstitutioner« til:  

 »kollegier, ungdomsboliger«, og »fonds« ændres til:  

 »eller fonde«.
 25. I § 70, stk. 1, ændres »15« til: »10«.
 26. I § 73 b, stk. 1, ændres »15« til: »10«.
 27. I § 74, stk. 1, ændres »kollegier« til:  

 »kollegier eller ungdomsboliger«.
 28. I § 74, stk. 3, ændres »kollegiebestyrelsens« til:  

 »bestyrelsens«.
 29. I § 75 ændres to steder »kollegier« til:  

 »kollegier eller ungdomsboliger«.
 30. § 77, stk. 6, 1. pkt., ophæves, og i stedet indsættes:
»Modtager en af de beboere, der er nævnt i stk. 2, støtte i form af  

 stipendium, studielån eller statsgaranteret lån efter lov om Statens  

 Uddannelsesstøtte, kan boligministeren for støtte, hvorom der er givet  

 tilsagn efter 1. juli 1980, pålægge Styrelsen for Statens Uddannelsesstøtte  

 at overføre den fornødne del af forfaldne rater af tildelte stipendiebeløb  

 eller lån til en særskilt samlekonto i et pengeinstitut eller til en  

 postgirokonto, som boligministeren anviser.« 31. I § 77, stk. 6, 2. pkt., ændres »studielån« til:  

 »lån«.
§ 2 Loven træder i kraft den 1. januar 1989.
Oprindeligt fremsat forslag § 1 I lov om boligbyggeri, jf. lovbekendtgørelse nr. 291 af 26. maj 1988,  

 foretages følgende ændringer:
 1. § 2, stk. 1 og 2, affattes således:
»Et almennyttigt boligselskab er et selskab, der i medfør af denne  

 lov er godkendt af en kommunalbestyrelse til at udøve almennyttig  

 boligvirksomhed på grundlag af reglerne i loven.
Selskaber, der udøver  

 almennyttig boligvirksomhed gennem datterselskaber  

 (forretningsførerselskaber), kan ikke godkendes.
 Stk. 2. Selskaber, herunder forretningsførerselskaber, der inden denne  

 lovs ikrafttræden er godkendt til at udøve almennyttig boligvirksomhed,  

 bevarer retten hertil.«.
 2. I § 2, stk. 4, udgår: »Boligministeren kan fastsætte  

 nærmere regler herom.«.
 3. I § 2 indsættes som stk. 5:
 »Stk. 5. Boligministeren kan fastsætte nærmere regler om de i stk.  

 1-4 nævnte forhold.«.
 4. I § 15, stk. 9, indsættes efter 2. pkt.:
 »Afdelingsbestyrelsen kan tillige træffe beslutning om, at udgifterne  

 til vand skal fordeles på grundlag af individuelle vandmålere.«.
 5. I § 20, stk 2, 1. pkt., ændres »2 måneder« til:  

 »4 måneder«.
 6. I § 26, stk. 3, 5. pkt., udgår:
 »efter forhandling med indenrigsministeren«.
 7. I § 48, stk. 2, ændres »10.000« til: »8.500«  

 og »1988« til: »1989«.
 8. I § 54, stk. 2, 1. pkt., ændres »på henholdsvis 7 pct. og 3  

 pct.« til: »på hver 5 pct.«.
 9. § 54 b, stk. 4, 2. pkt., ophæves.
 10. I § 54 b indsættes som stk. 5:
 »Stk. 5. Statstøtte i henhold til stk. 4 gives efter tilsvarende  

 retningslinier som i kapitel 7. Om rente- og afdragsbidrag til lån til  

 udbedring af byggeskader gælder dog følgende:
 1) Tilsagn om rentebidrag omfatter 90 pct. af bidraget og er betinget af,  

 at kommunen betaler de resterende 10 pct.
 2) Tilsagn om afdragsbidrag omfatter et beløb, der svarer til afdraget på  

 den del af lånet, der ved lånets optagelse overstiger 77 pct. af de godkendte  

 udbedringsudgifter.«.
 11. I § 62 b, stk. 3, 1. pkt., ændres »eller § 67.« til:  

 », § 67 eller efter lov om boliger for ældre og personer med  

 handicap.«.
 12. I § 62 c, stk. 1, indsættes efter 1. pkt.: »Ved  

 private andelsboliger opført væsentlig i bygherrens eget regi, beregnes 5-års  

 perioden fra skæringsdagen for byggeriets overgang fra anlæg til  

 drift.«.
 13. I § 62 d, stk. 2, 1. pkt., indsættes efter  

 »aflevering.«: »For private andelsboliger opført væsentlig i  

 bygherrens eget regi kan dækning fra fonden dog opnås for skader, der  

 anmeldes inden 20 år fra skæringsdagen.«.
 14. I § 62 g, stk. 2, 2. pkt., indsættes efter  

 »andelsboliger«: »opført væsentlig i bygherrens eget  

 regi«.
 15. Efter § 62 i indsættes i kapitel 9 a:
»§ 62 j.
Bygningsejeren og bygherren er forpligtet til at meddele  

 fonden enhver oplysning, der er nødvendig for fondens administration af  

 reglerne i dette kapitel.«.
 16. I § 63, stk. 2, 1. og3. pkt., ændres »1988« til:  

 »1989«.
 17. § 63 a, stk. 4, affattes således:
 »Stk. 4. Statens andel af rentebidraget udgør et beløb, der af det  

 fulde rentebidrag svarer til 85 pct. i 1989, 80 pct. i 1990, 75 pct. i 1991,  

 70 pct. i 1992 og 65 pct. i 1993 og årene herefter.«.
 18. I § 63 a indsættes efter stk. 5, som nyt stykke:
 »Stk. 6. Andelsboligforeningens andel af det fulde rentebidrag udgør  

 5 pct. i 1989, 10 pct. i 1990, 15 pct. i 1991, 20 pct. i 1992 og 25 pct. i  

 1993 og årene herefter.«.
 Stk. 6-7 bliver herefter stk. 7-8.
 19. I § 67, stk. 1, indsættes efter »uddannelse«:  

 »og andre unge med et særligt behov derfor«.
 20. § 67, stk. 2, affattes således:
 » Stk. 2. Tilsagn om statsstøtte kan gives til opførelse af  

 indtil 3.000 værelsesenheder i finansåret 1989. Udnyttes bevillingskvoten i  

 finansårene 1986-88 ikke fuldt ud på grund af bortfald af tidligere meddelte  

 tilsagn, overføres et hertil svarende antal værelsesenheder til et senere  

 finansår.«.
 21. I § 67, stk. 5, ændres »kollegieinstitutioner« til:  

 »kollegier, ungdomsboliger« og »fonds« ændres til:  

 »eller fonde«.
 22. I § 74, stk. 1, ændres »kollegier« til:  

 »kollegier eller ungdomssboliger«.
 23. I § 74, stk. 3, ændres »kollegiebestyrelsens« til:  

 »bestyrelsens«.
 24. I § 75 ændres to steder »kollegier« til:  

 »kollegier eller ungdomsboliger«.
 25. § 77, stk. 6, 1. pkt., ophæves og i stedet indsættes:
 »Modtager en af de beboere, der er nævnt i stk. 2, støtte i form af  

 stipendium, studielån eller statsgaranteret lån efter lov om statens  

 uddannelsesstøtte, kan boligministeren for støtte, hvorom der er givet  

 tilsagn efter 1. juli 1980, pålægge Styrelsen for Statens Uddannelsesstøtte  

 at overføre den fornødne del af forfaldne rater af tildelte stipendiebeløb  

 eller lån til en særskilt samlekonto i et pengeinstitut eller til en  

 postgirokonto, som boligministeren anviser.«.
 26. I § 77, stk. 6, 2. pkt., ændres »studielån« til:  

 »lån«.
§ 2 Loven træder i kraft den 1. januar 1989.
Bemærkninger til lovforslaget Almindelige bemærkninger Lovforslaget indeholder for det offentligt støttede boligbyggeri i det  

 væsentligste følgende elementer:
I.
Bevillingskvoter for 1989 for almennyttigt boligbyggeri,  

 ungdomsboliger, private andelsboliger.
 II. Ændret finansiering af private andelsboliger.
 III. Ændret finansiering af byggeskader i almennyttigt boligbyggeri.
IV.
Godkendelse af nye almennyttige boligselskaber.
 Herudover indeholder lovforslaget mindre væsentlige ændringer,  

 hovedsagelig af redaktionel og præciserende karakter.
 Ad I:
 Lovforslaget indeholder forslag om bevillingskvoter for det støttede  

 byggeri for finansåret 1989, idet den gældende boligbyggerilov ikke  

 indeholder bevillingskvoter for tiden efter 1988. Den samlede kvote for det  

 støttede byggeri foreslås fastsat til 15.500 enheder i 1989 og fordelt  

 således:
 Kvoten for andelsboliger foreslås uændret fastsat til 4.000 boliger.
Ungdomsboligkvoten foreslås nedsat fra 3.500 værelsesenheder til 3.000  

 værelsesenheder.
På baggrund af en afmatning i antallet af ansøgninger om  

 støtte til etablering af ungdomsboliger har man fundet det rimeligt at  

 foreslå ungdomsboligkvoten nedsat.
For de almennyttige boliger foreslås kvoten fastsat til 8.500, svarende  

 til en nedgang på 500 i forhold til den ordinære 1988-kvote.
Den samlede  

 kvote for almennyttige boliger var i 1988 ekstraordinært forhøjet til 10.000,  

 idet der udover den ordinære kvote på 9.000 boliger blev reserveret 1000  

 boliger til en særlig indsats for at skaffe boliger til flygtninge.
 Nedsættelsen af kvoten med 500 boliger i forhold til det tidligere  

 forudsatte vil blive kombineret med en nedsættelse af den andel af kvoten,  

 der skal medgå til kompensation for byggeskader, miljøforbedringer m.v., fra  

 1.500 lejligheder til 1.000.
 Dette indebærer, at kvoten for nybyggede almennyttige boliger i 1989 i  

 realiteten er uforandret.
Det bemærkes i den forbindelse, at der den 5. oktober 1988 er fremsat  

 lovforslag om bl.a. fremme af privat udlejningsbyggeri (L 24). Det vil igen  

 sætte gang i dette byggeri.
Det skønnes, at der vil kunne blive tale om et  

 byggeri på op imod 2.000 lejligheder årligt.
Hertil kommer, at den nye ældreboliglov har medført, at der virkelig er  

 kommet gang i byggeriet af ældreboliger.
Mens det årlige byggeri tidligere lå  

 på 1.500 boliger, regnes for 1988 med et påbegyndelsestal på 3.000 og der  

 forventes yderligere stigninger i 1989. Det vil medvirke til at lette presset  

 på den almennyttige sektor, der tidligere i et vist omfang er blevet anvendt  

 af kommunerne til at skaffe boliger til det stigende antal ældre.
 Udmeldingen af kvoten for det støttede byggeri, efter et nyt  

 fordelingssystem, er i 1988 sket som en overgangsordning, kun omfattende  

 dette års kvote.
Det 4-årige bevillingsprogram forventes iværksat med 1989-kvoten.
Der  

 foreslås følgende vejledende bevillingskvoter for perioden 1990-1992 som  

 udgangspunkt for forhandlingerne mellem Boligministeriet og kommunerne om det  

 4-årige bevillingsprogram:
Som det fremgår af regeringens forslag til finanslov 1989, vil  

 reguleringerne af rammebeløbet for almennyttige boliger, private  

 andelsboliger, ældreboliger og ungdomsboliger blive suspenderet i hele 1989.  

 Der skal herved henvises til, at rammebeløbet indenfor de seneste ca. 2 år er  

 steget noget hurtigere end byggeomkostningsindekset.
Under hensyn til  

 huslejens størrelse og de boligsøgendes økonomi finder Boligministeriet det  

 derfor hensigtsmæssigt at gennemføre et midlertidigt stop for indeksering af  

 rammebeløbet i 1989.
 Ad II:
På andelsboligområdet foreslås, at der over en 5-årig periode sker en  

 gradvis forhøjelse af andelsboligforeningens egen betaling af udgifterne til  

 forrentning af indekslån samt til administrations- og reservefondsbidrag.
For  

 projekter, hvortil der meddeles tilsagn i henholdsvis 1989, 1990, 1991, 1992  

 og 1993, vil andelsboligforeningen skulle betale henholdsvis 5, 10, 15, 20 og  

 25 pct. af det samlede rentebidrag.
Forslaget er begrundet i, at der efter gennemførelsen er skattereformen og  

 kartoffelkuren er der sket en væsentlig forhøjelse af nettoboligudgifterne i  

 ejerboligsektoren.
Dels er skatteværdien af rentefradragene således generelt  

 nedsat til 50 pct., hvor de tidligere kunne være helt op til 73 pct.
Dels er  

 fradragene øget væsentligt for nyopførte og nyovertagne ejerboliger med  

 indførelse af mixlån.
 Den samlede effekt af disse indgreb skønnes for et nyopført parcelhus at  

 medføre forøgelser i nettoboligudgiften på omkring 35 pct. ved uændret  

 renteniveau.
Der er således inden for de seneste par år sket en væsentlig forskydning  

 af ligevægten på boligmarkedet, idet nettohuslejen for andelsboliger stort  

 set ikke har været påvirket af de nævnte (eller tilsvarende) indgreb.
Da  

 andelsboligerne typisk opfattes som et nært substitut til ejerboliger, har  

 denne forskydning af prisforholdet mellem de to boligtyper resulteret i en  

 overordentlig stor interesse for at flytte i andelsbolig.
 Mens ejerboligbyggeriet således er gået kraftigt tilbage i de seneste år,  

 oplever Boligstyrelsen en efterspørgsel efter nybyggede andelsboliger, som  

 langt overstiger den fastsatte kvote på 4.000 boliger.
Forslaget sigter således mod en gradvis opretning af ligevægten mellem de  

 to boligformmer via en trinvis reduktion af statens subsidier til  

 andelsboligerne.
Fuldt gennemført (det vil sige for boliger med tilsagn fra  

 1993) vil forslaget således betyde en forhøjelse af prioritetsydelserne i en  

 andelsbolig med 10-15 pct. (i forhold til gældende regler), mens der for 1989  

 tilsagnene kun bliver tale om en stigning på 2-3 pct.
 Ad III:
Ifølge gældende bestemmelser kan Boligselskabernes Landsbyggefond med  

 boligministerens tilladelse yde lån til finansiering af udgifterne til  

 udbedring af ekstraordinære bygningsskader i almennyttigt boligbyggeri.
Lånet  

 skal udgøre 10 pct. af udbedringsudgifterne og tilvejebringes ved stats- og  

 kommunelån til fonden på henholdsvis 7 pct. og 3 pct.
Lånet ydes i øvrigt på samme vilkår som ved nybyggeri.
For kommuner i  

 hovedstadsområdet berigtiges halvdelen af den kommunale andel ved udlån fra  

 Hovedstadsrådet.
 Boligministeren kan endvidere give tilsagn om rentebidrag og afdragsbidrag  

 til indekslån til udbedring af de nævnte byggeskader.
 Denne støtte gives ligeledes efter tilsvarende regler som ved nybyggeri.
Støtteproceduren er på linje med sager om nybyggeri decentraliseret.
Det  

 er således alene den tilsynsførende kommunalbestyrelse, der tager stilling  

 til, om betingelserne for at yde støtte er til stede.
Kommunen skal herunder  

 foretage en teknisk/økonomisk vurdering af, om det foreslåede  

 udbedringsprojekt er nødvendigt og tilstrækkeligt.
Endvidere skal kommunen  

 påse, at projektet ikke indeholder arbejder, som ikke kan karakteriseres som  

 ekstraordinære byggeskader, f.eks. almindelig vedligeholdelse og  

 forbedringer, og som derfor ikke vil kunne opnå støtte.
 Det er ikke som ved nybyggerisagerne muligt at fastsætte et rammebeløb for  

 statsstøtten til udbedring af bygningsskader, hvilket selvsagt understreger  

 vigtigheden af kommunernes forpligtelser som støtte- og tilsynsmyndighed.  

 Indhøstede erfaringer har imidlertid vist, at mange kommuner er i tvivl om  

 omfanget af deres forpligtelser, og mange specielt mindre kommuner er ikke i  

 besiddelse af den fornødne tekniske ekspertise til at foretage en  

 tilfredsstillende kontrol.
Hertil kommer, at kommunernes økonomiske engagement i disse sager må siges  

 at være yderst begrænset med den nuværende finansieringsandel på 3 pct. (i  

 hovedstadsområdet 1/2 pct.) af de godkendte udbedringsudgifter.
Det foreslås,  

 at den kommunale andel af finansieringen øges således, at den samlede  

 låneandel deles ligeligt mellem stat og kommune med 5 pct. til hver part.  

 Endvidere foreslås, at kommunen betaler 10 pct. af rentebidraget på  

 indekslånet.
Ved en byggeskade på 65 mill. kr. vil en kommunal  

 grundkapitalandel på 5 pct. medføre en kommunal merudgift på 1.300.000 kr. i  

 forhold til de gældende regler.
Hertil kommer ca. 205.000 kr. årligt i  

 rentebidrag.
Ovennævnte forslag skal ses i sammenhæng med, at Boligstyrelsen agter at  

 udsende nye retningslinier for kommunernes behandling af byggeskadesager.  

 Disse retningslinier vil dels indskærpe kommunernes forpligtelser som  

 tilsyns- og støttemyndighed, dels vejlede kommunerne om mulighederne for at  

 anvende ekstern teknisk bistand i større sager og i sager, som kommunen  

 skønner er af mere kompliceret karakter.
Udgifterne til den nævnte bistand  

 forudsættes finansieret på tilsvarende måde som øvrige byggeskadeudgifter.
 Ad IV:
 Oprettelsen af nye almennyttige boligselskaber skal efter de gældende  

 bestemmelser godkendes af boligministeren.
Bortset fra godkendelse af forretningsførerselskabers oprettelse af  

 datterselskaber har ministeriet i en lang årrække haft en meget restriktiv  

 praksis.
Af hensyn til forenkling og strukturrationalisering indenfor den  

 almennyttige boligsektor har man således søgt at begrænse oprettelse af nye  

 almennyttige boligselskaber.
Der er herved også lagt vægt på, at der i dag  

 findes ca. 650 selskaber, hvoraf dog en del kun har opført et enkelt byggeri  

 eller i øvrigt indstillet deres byggevirksomhed og indskrænket deres  

 aktivitet til forvaltning af det allerede opførte byggeri.
I de tilfælde,  

 hvor oprettelsen af et nyt selskab undtagelsesvis er blevet godkendt, har man  

 bl.a. lagt vægt på, om selskabet skønnedes at have mulighed for at gennemføre  

 ikke blot et enkelt byggeri, men en kontinuerlig byggevirksomhed, således at  

 indvundne erfaringer vil kunne udnyttes.
 Denne restriktive praksis er i de senere år lempet således, at der altid i  

 kommuner, hvor der påtænkes opført almennyttigt byggeri, efter indstilling  

 herom fra kommunalbestyrelsen kan godkendes et nyt selvstændigt selskab med  

 hjemsted i kommunen, såfremt der ikke i forvejen er et sådant lokalt selskab  

 i kommunen.
I overensstemmelse hermed foreslås at godkendelseskompetencen overgår til  

 kommunalbestyrelserne, der herefter vil kunne godkende såvel datterselskaber  

 af eksisterende forretningsførerselskaber som nye lokale almennyttige  

 boligselskaber.
Disse selskaber skal primært opføre byggeri i den kommune,  

 der har godkendt selskabet, og hvor det skal have sit hjemsted, jf.  

 bemærkningerne til § 1, nr. 1.
 Endvidere foreslås, at boligministerens hjemmel til at godkende nye  

 forretningsførerselskaber ophæves, da der ikke længere skønnes at være et  

 reelt behov herfor, jf. bemærkningerne til forslagets § 1, nr. 1.
Administrative og økonomiske konsekvenser Forslaget forventes ikke at medføre væsentlige administrative konsekvenser  

 for det offentlige.
De enkelte forslags skønnede udgiftsmæssige konsekvenser for staten og  

 kommunerne fremgår af nedenstående oversigt.
Det bemærkes, at forslagene  

 påvirker hinanden udgiftsmæssigt, og at de isolerede besparelser af hvert  

 enkelt forslag således afhænger af den rækkefølge, hvorefter besparelserne  

 beregnes.
Dette påvirker dog ikke de samlede besparelser.
Oversigt over mindreudgifterne i 1989-1992 i forhold til FL 88 Ad I:
 På finansloven for 1988 var forudsat, at kvoten for almennyttige boliger  

 ville blive 9.000 i 1989. Efter forslaget fastsættes kvoten for 1989 nu til  

 8.500.
Bestemmelsen om en reduktion af kvoten med 500 boliger i forhold til  

 finansloven for 1988, udgør en væsentlig besparelse i 1989. Besparelsen er  

 skønnet på grundlag af en anskaffelsessum på 700.000 kr. pr. bolig, og  

 besparelsen vil især udmøntes i lavere statslig og kommunal grundkapital.
På  

 længere sigt vil der tillige komme besparelser på rente- og afdragsbidrag.
 Forslaget indeholder desuden en reduktion af kvoten for ungdomsboliger fra  

 3500 til 3000 boliger i 1989-1992. Besparelsen er skønnet på grundlag af en  

 forventet anskaffelsessum på 294.000 kr. pr. bolig, og vil ligeledes især  

 udmøntes i form af mindre udbetalinger til grundkapital.
 Ved forslaget forudsættes endvidere, at der gennemføres et stop for  

 reguleringerne af rammebeløbet for almennyttige boliger, private  

 andelsboliger, ældreboliger og ungdomsboliger i hele 1989, d.v.s. at det pr.  

 1. januar 1989 justerede rammebeløb fastholdes uændret for hele året og  

 således, at rammebeløbet først reguleres igen med udgangspunkt i prisniveauet  

 pr. 1. januar 1990.
Reguleringen af rammebeløbene er siden 1. juli 1986 sket på baggrund af  

 udviklingen i timelønsindekset for industriarbejdere.
I samme periode er  

 rammebeløbet steget noget hurtigere end byggeomkostningsindekset.
Det  

 forventes endvidere på nuværende tidspunkt, at en sædvanlig regulering af  

 rammebeløbene i løbet af 1989 ville indebære en forhøjelse på ca. 5 pct.
Et  

 stop for regulering af rammebeløbene for hele 1989 forventes at medføre  

 besparelser på ca. 2,5 pct. af investeringsomfanget i 1989 og ca. 5 pct. i  

 1990-92. Den halve besparelse i 1989 skyldes, at man ved beregningen af  

 anskaffelsessummen regner i medio 1989-niveau.
Besparelsen vedrører såvel  

 grundkapital som rente- og afdragsbidrag.
Besparelsen er beregnet for de  

 foreslåede kvoter på 8.500 almennyttige boliger, 4.000 andelsboliger, 3.000  

 ungdomsboliger og 1.500 ældreboliger (med statsstøtte).
Ad II På andelsboligområdet foreslås indført en bestemmelse om, at  

 andelsboligforeninger, for projekter, hvortil der meddeles tilsagn i 1989,  

 selv skal betale 5 pct. af det samlede rentebidrag.
Egenbetalingen fragår  

 alene i den statslige andel af rentebidraget.
Frem til 1993 øges  

 egenbetalingen med 5 procentpoint årligt, således at den endelige  

 egenbetaling derefter vil udgøre 25 pct. af renteudgifterne samt - som  

 tidligere - det fulde afdrag.
Besparelsen er beregnet under forudsætning af  

 stop for indeksering af rammebeløbet i 1989.
 Forslaget skønnes ikke at have administrative konsekvenser.
 Ad III:
Finansieringen af støtten til byggeskader i almennyttigt boligbyggeri  

 foreslås omlagt, således at kommunerne indskyder en grundkapital på 5 pct. i  

 stedet for 3 pct., dvs. at grundkapitalen fremover deles ligeligt mellem stat  

 og kommune.
Samtidig indføres en kommunal andel af rentebidraget på 10 pct.  

 Ved skønnet over forslagets økonomiske konsekvenser er forudsat byggeskader  

 svarende til 850 boliger eller et investeringsomfang på 582 mio. kr. i  

 1989-priser under forudsætning af stop for indeksering af rammebeløbet i  

 1989. Det er i al væsentlighed udgifterne til grundkapital, der påvirkes af  

 forslaget.
 Ad IV:
 Forslaget forventes ikke at medføre merudgifter til den offentlige  

 administration.
Kommunalbestyrelsernes arbejde med at godkende nye selskaber vil ikke  

 blive større end den hidtidige udfærdigelse af indstillinger herom til  

 Boligministeriet.
I Boligministeriet har arbejdet med vurdering af  

 ansøgninger om godkendelse af nye boligselskaber som følge af den mangeårige  

 restriktive praksis kun udgjort en helt ubetydelig del af ministeriets  

 samlede aktiviteter.
Bemærkninger til de enkelte bestemmelser Til § 1 Til nr. 1 Kommunalbestyrelsernes kompetence vil ved fastsættelsen af de nærmere  

 regler herom, jf. forslagets § 1, nr. 3, blive begrænset til at godkende  

 lokale selskaber, der - i modsætning til de eksisterende  

 forretningsførerselskaber og amtsboligselskaber - primært har til formål at  

 bygge i den pågældende kommune.
Der vil dog fortsat ikke være noget til  

 hinder for, at et selskab kan bygge i f.eks. en nabokommune.
Det foreslås  

 udtrykkeligt fastsat, at kommunerne ikke kan godkende nye  

 forretningsførerselskaber.
Det er ikke hensigten, at kommunerne skal kunne  

 influere på byggevirksomheden i andre kommuner.
Hertil kommer, at man i det  

 hele ikke finder det rationelt, at der oprettes flere  

 forretningsførerselskaber. Årsagen hertil er dels, at det skønnes, at de  

 eksisterende forretningsførerselskaber fuldt ud er i stand til at varetage  

 byggevirksomheden i de kommuner, der ikke ønsker det almennyttige byggeri i  

 kommunen udført af et lokalt selskab og dels de særlige problemer, der er ved  

 udøvelsen af det kommunale tilsyn med forretningsførerselskaberne, der  

 normalt har hjemsted i een kommune og datterselskaber og/eller afdelinger i  

 andre kommuner.
Om disse problemer skal i øvrigt henvises til pkt. 9.3 i  

 »Redegørelse om særlige problemer indenfor de almennyttige  

 boligselskabers virksomhed«, (publikation nr. 68, udsendt af  

 Boligministeriet, marts 1984). Det foreslås derfor, at boligministerens  

 hidtidige hjemmel til at godkende nye forretningsførerselskaber udgår af  

 loven.
 Det foreslås endvidere, at overførslen af godkendelseskompetencen skal  

 være uden betydning for de eksisterende selskabers mulighed for at fortsætte  

 deres virksomhed, jf. stk. 2.
Til nr. 2 og 3 Det foreslås, at boligministeren får hjemmel til at fastsætte nærmere  

 regler om kommunalbestyrelsernes udøvelse af deres beføjelse til at godkende  

 nye almennyttige boligselskaber.
Til nr. 4 I takt med at vandudgifterne forøges, især som følge af de miljømæssige  

 krav til rensning af spildevand, kan beboerne - hvor det i øvrigt er teknisk  

 muligt og økonomisk rentabelt - forventes at foretrække en individuel  

 afregning af vand- og vandafledningsafgifter.
Forslaget skal derfor ses som  

 et naturligt supplement til bestemmelsen om, at afdelingsbestyrelsen kan  

 træffe beslutning om, hvorledes fordelingen af udgifterne til varme og el  

 skal ske.
Forslaget indebærer, at beslutninger vedrørende  

 fordelingsgrundlaget for vandafgifter ligeledes vil skulle godkendes af  

 afdelingens beboere på et afdelingsmøde.
Til nr. 5 Det foreslås, at fristen for indsendelse af Landsbyggefondens årsregnskab  

 til boligministeren forlænges til 4 måneder svarende til fristen for  

 Byggeskadefondens indsendelse af årsregnskab.
Forslaget er begrundet i, at  

 det har vist sig vanskeligt at nå at færdigbehandle og fremsende  

 årsregnskabet inden for den nugældende frist på 2 måneder.
Til nr. 6 Forslaget indebærer, at det for fremtiden alene er boligministeren, der  

 fastsætter størrelsen af kommunernes gebyr for inddrivelse af forfaldne  

 bidrag til Boligselskabernes Landsbyggefond.
Bestemmelsen vil herefter svare  

 til bemyndigelserne i § 22 a i lov om midlertidig regulering af  

 boligforholdene og § 63 d i lov om leje vedrørende fastsættelse af  

 kommunernes gebyr for inddrivelse af forfaldne bidrag til Grundejernes  

 Investeringsfond, jf.
Boligministeriets lovbekendtgørelser nr. 525 og 524 af  

 11. august 1986 med senere ændringer.
Til nr. 7 Bevillingskvoten for almennyttige boliger foreslås for 1989 fastsat til  

 8.000 boliger.
Der henvises til de almindelige bemærkninger.
Til nr. 8 Det foreslås, at den kommunale låneandel til finansiering af udgifterne  

 til udbedring af ekstraordinære bygningsskader forhøjes, således at stat og  

 kommune hver bidrager med et lån på 5 pct. af udbedringsudgifterne.
Der  

 henvises til de almindelige bemærkninger.
Til nr. 9 og 10 Forslaget indebærer, at kommunen for fremtiden betaler 10 pct. af  

 rentebidraget.
Den resterende del af bidraget betales af staten.
Til nr. 11 Byggeskadefonden omfatter efter lovens § 62 b, stk. 2, byggeri, der  

 modtager støtte efter lov om boliger for ældre og personer med handicap.
Ved  

 om- og tilbygning af sådanne bebyggelser skal der - i lighed med hvad der  

 gælder for de øvrige boligformer, der er omfattet af Byggeskadefonden -  

 foretages førsyn som betingelse for, at den pågældende om- og tilbygning er  

 omfattet af Byggeskadefonden.
Til nr. 12, 13 og 14 Der er tale om en ren teknisk ændring, der har til formål at fastlægge  

 begyndelsestidspunktet for den 5-årige ansvarsperiode for entreprenørers,  

 leverandørers og rådgiveres ansvar efter Byggestyrelsens cirkulære af 25.  

 juni 1986 om ansvarsforhold ved byggearbejder.
Beregningen af  

 ansvarsperiodens længde har blandt andet betydning for Byggeskadefonden.
I  

 nr. 13 er der dog tale om fastlæggelse af begyndelsestidspunktet for den  

 20-årige dækningsperiode i Byggeskadefonden.
 Ved støttet boligbyggeri er begyndelsestidspunktet som udgangspunkt  

 fastsat til afleveringsdatoen efter AB 72, § 17.
Ved det støttede private andelsboligbyggeri gør der sig dog det særlige  

 forhold gældende, at byggeriet kan opføres helt eller delvist i eget regi.  

 Det vil sige, at hvis en væsentlig del af byggeriet - efter de gældende  

 regler mere end 40 pct. af byggearbejderne - udføres af støttemodtagerens  

 (bygherrens) eget personale, kan kommunalbestyrelsen vælge, såfremt  

 betingelserne herfor i øvrigt er opfyldt, at godkende anskaffelsessummen på  

 grundlag af et skøde, hvorved byggeriet overdrages til andelsboligforeningen,  

 i stedet for på grundlag af et byggeregnskab.
Dette indebærer, at der i disse  

 tilfælde ofte ikke finder en aflevering sted.
Det vil derfor være nødvendigt  

 i disse tilfælde, at fastsætte et præcist tidspunkt for ansvarsperiodens  

 begyndelse.
Forslaget indebærer, at i de tilfælde hvor det støttede, private  

 andelsboligbyggeri udføres væsentlig i eget regi, således at  

 kommunalbestyrelsen kan godkende anskaffelsessummen på grundlag af et skøde,  

 fastsættes ansvarsperiodens begyndelsestidspunkt til skæringsdagen for  

 byggeriets overgang fra anlæg til drift.
Man har valgt at benytte  

 skæringsdagen, da denne dato i forvejen benyttes i andre sammenhænge.
Til nr. 15 Bestemmelsen skal sikre, at Byggeskadefonden får de nødvendige oplysninger  

 til brug for administrationen af reglerne i lovens kapitel 9 a samt af de  

 bestemmelser, der er fastsat med hjemmel heri.
Det kan dreje sig om såvel  

 oplysninger til brug for opkrævning og beregning af bidrag til fonden, som  

 oplysninger, der er nødvendige for fondens vurdering af, hvorvidt der  

 foreligger en byggeskade.
Til nr. 16 Bevillingskvoten for private andelsboliger foreslås for 1989 fastsat  

 uændret til 4.000 boliger.
Til nr. 17 og 18 Der henvises til de almindelige bemærkninger.
 Forslaget, der skal ses i sammenhæng med det fremsatte finanslovforslag,  

 har til hensigt gradvist at indføre en vis beboerbetaling af rentebidrag i  

 nyopførte andelsboliger.
For andelshaverne vil den del af boligafgiften, der udgør ydelserne på  

 lånet, det vil sige renten (5 pct. i det første år) samt afdrag, udgøre en  

 stigning på ca. 2-3 pct.
Beregningen er foretaget på grundlag af en normal  

 bolig.
 Forslaget får ingen betydning for forhåndstilsagn, der er afgivet før 1.  

 januar 1989 af Boligstyrelsen.
For tilsagn der afgives i 1989 betaler andelsboligforeningen alene 5 pct.,  

 denne betaling forhøjes ikke.
For årgangen 1990 betales 10 pct. i lånets  

 løbetid og så fremdeles.
 Da andelsboligforeningen skal betale en andel af rentebidraget, det vil  

 sige renten på det optagne indekslån, indebærer dette, at renteudgiften ikke  

 bliver fradragsberettiget for den enkelte andelshaver.
Andelsboligforeningens renteudgift indgår på samme måde i foreningens  

 drift som udgiften til afdrag på det optagne indekslån.
Rentebetalingen  

 forudsættes opkrævet af det långivende realkreditinstitut sammen med afdraget  

 på indekslånet.
Til nr. 19 Det foreslås, at der tilvejebringes en harmonisering mellem bestemmelsen i  

 lovens § 67 om tildelingskriterier for fordeling af ungdomsboligkvoten og  

 bestemmelsen i lovens § 68 om kriterier for den berettigede personkreds,  

 således at kriterierne i begge tilfælde bliver unge uddannelsessøgende og  

 andre unge med et særligt behov derfor.
Til nr. 20 Bevillingskvoten for ungdomsboliger foreslås for 1989 fastsat til 3.000  

 værelsesenheder.
Der henvises til de almindelige bemærkninger.
Til nr. 21, 22, 23 og 24 For at præcisere, at der ikke er forskel på reglerne for kollegier og  

 ungdomsboliger foreslås, at dette fremgår direkte af bestemmelserne.
Der sker  

 herved ingen realitetsændring.
Til nr. 25 og 26 Ændringen er hovedsagelig en konsekvens af ændringer i lov nr. 192 af 29.  

 marts 1988 om statens uddannelsesstøtte.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget 1. § 2, stk. 1 og 2, affattes således:
»Et almennyttigt boligselskab er et selskab, der i medfør af denne  

 lov er godkendt af en kommunalbestyrelse til at udøve almennyttig  

 boligvirksomhed på grundlag af reglerne i loven.
Selskaber, der udøver  

 almennyttig boligvirksomhed gennem datterselskaber  

 (forretningsførerselskaber), kan ikke godkendes.
 Stk. 2. Selskaber, herunder forretningsførerselskaber, der inden denne  

 lovs ikrafttræden er godkendt til at udøve almennyttig boligvirksomhed,  

 bevarer retten hertil.«.
 2. I § 2, stk. 4, udgår: »Boligministeren kan fastsætte  

 nærmere regler herom.«.
 3. I § 2 indsættes som stk. 5:
 »Stk. 5. Boligministeren kan fastsætte nærmere regler om de i stk.  

 1-4 nævnte forhold.«.
§ 2. Et almennyttigt boligselskab er et selskab, der i medfør af 1) denne lov, 2) lov nr. 235 af 30. april 1946 med senere ændringer, 3) lov nr. 107 af 14. april 1955, 4) lov nr. 356 af 27. december 1958 med senere ændringer, 5) lov nr. 245 af 8. juni 1967 med senere ændringer eller 6) lov nr. 83 af 19. marts 1975 med senere ændringer er godkendt af boligministeren til at udøve almennyttig boligvirksomhed på  

 grundlag af reglerne i disse love.
Stk. 2. Boligministeren kan godkende forretningsførerselskaber  

 (hovedselskaber), der har udøvet almennyttig boligvirksomhed på grundlag af  

 den før den 30. april 1946 gældende lovgivning.
Ved godkendelsen sidestilles  

 selskabet med almennyttige forretningsførerselskaber, der er godkendt i  

 medfør af stk. 1.
Stk. 3. Et almennyttigt boligselskab kan organiseres som en  

 andelsboligforening eller et selvejende boligselskab.
Selskaber med indbetalt  

 garantikapital (garantiselskaber), der er godkendt inden den 15. juni 1984,  

 bevarer retten til at udøve almennyttig boligvirksomhed.
Stk. 4. En almennyttig andelsboligforening kan tillige oprettes efter  

 reglerne i § 14 i lov nr. 300 af 9. juni 1982 om byfornyelse og  

 boligforbedring og godkendes i medfør af nærværende lov.
Boligministeren kan  

 fastsætte nærmere regler herom.
 4. I § 15, stk. 9, indsættes efter 2. pkt.:
 »Afdelingsbestyrelsen kan tillige træffe beslutning om, at udgifterne  

 til vand skal fordeles på grundlag af individuelle vandmålere.«.
Stk. 9. Afdelingsbestyrelsen kan beslutte, at der i afdelingen skal  

 udføres rimelige moderniseringsarbejder, kollektive anlæg, ekstraordinære  

 renoveringsarbejder samt udbedring af byggeskader og gennemførelse af  

 bygningsændringer m.v. efter kapitel 8, såfremt afdelingsbestyrelsen samtidig  

 tiltræder den nødvendige lejeforhøjelse.
Afdelingsbestyrelsen kan efter  

 reglerne i lov om leje træffe beslutning om, hvorvidt fordeling af udgifterne  

 til varme og el skal ske på grundlag af enten varmefordelingsmåler,  

 elektricitetsmåler, bruttoetageareal eller rumfang.
Afdelingsbestyrelsen kan  

 beslutte at ændre den husorden, selskabets ledelse forelægger.
 5. I § 20, stk. 2, 1. pkt., ændres »2 måneder« til:  

 »4 måneder«.
Stk. 2. Senest 2 måneder efter hvert regnskabsårs afslutning skal fondens  

 årsregnskab underskrevet af bestyrelsen og attesteret af revisor indsendes  

 til boligministeren tillige med bestyrelsens beretning for det forløbne  

 regnskabsår.
Boligministeren kan fastsætte nærmere retningslinier for  

 regnskabets og beretningens form og indhold.
 6. I § 26, stk. 3, 5. pkt., udgår:
 »efter forhandling med indenrigsministeren«.
Stk. 3. Fonden påser, at pligtig indbetaling finder sted rettidigt.
Er  

 indbetaling ikke sket inden den 3. i den anden måned efter kvartalets udgang,  

 skal der tillige indbetales renter, der fra forfaldsdagen at regne udgør den  

 rente, der er fastsat efter § 5, stk. 1 og 2, i lov om renter ved forsinket  

 betaling.
For forfaldne beløb har fonden pant og fortrinsret i de  

 bidragspligtige ejendomme efter ejendomsskatter.
Inddrivelse, der sker efter  

 de for opkrævning af den kommunale indkomstskat gældende regler, foretages af  

 kommunalbestyrelsen i den kommune, hvori ejendommen er beliggende.  

 Inddrivelsen sker med tillæg af et gebyr, der tilfalder kommunen, og hvis  

 størrelse fastsættes af boligministeren efter forhandling med  

 indenrigsministeren.
 7. I § 48, stk. 2, ændres »10.000« til: »8.500«  

 og »1988« til: »1989«.
 Stk. 2. Rentebidrag, afdragsbidrag og garanti kan ydes til indtil 10.000  

 lejligheder i finansåret 1988, jf. dog § 54 b, stk. 1.
 8. I § 54, stk. 2, 1. pkt., ændres »på henholdsvis 7 pct. og 3  

 pct.« til: »på hver 5 pct.«.
§ 54. Boligselskabernes Landsbyggefond kan i ganske særlige tilfælde med  

 boligministerens tilladelse yde lån til udbedring af ekstraordinære  

 bygningsskader i almennyttigt boligbyggeri, som ikke dækkes ved erstatninger  

 eller gennem forsikringer.
Det er en betingelse, at der til byggeriet er  

 meddelt tilsagn om offentlig støtte inden 1. juli 1986, eller at et tilsagn  

 efter denne dato kun omfatter tilbygninger og mindre ombygninger, der ikke er  

 omfattet af Byggeskadefonden.
Udbedringsudgiften efter fradrag af  

 erstatnings- eller forsikringsbeløb skal udgøre mindst 10 pct. af  

 bygningsværdien inden skadens indtræden.
Sidstnævnte betingelse kan dog  

 fraviges:
1) ved byggeri, hvortil der er bevilget driftssikring i medfør af lov om  

 midlertidig offentlig støtte til almennyttigt boligbyggeri og statsstøttede  

 kollegier, 2) ved byggeri, hvortil der er givet tilladelse til omprioritering til  

 indekslån eller bevilget støtte i medfør af lov om omprioritering m.m. af  

 visse almennyttige boligafdelinger og om ændring af lov om  

 realkreditinstitutter og lov om boligbyggeri, og 3) ved byggeri, hvortil der er bevilget støtte efter § 40 a.
Stk. 2. Lånet skal udgøre 10 pct. af udbedringsudgiften og tilvejebringes  

 ved stats- og kommunelån til fonden på henholdsvis 7 pct. og 3 pct.
Lånet  

 ydes i øvrigt på vilkår som anført i kapitel 4.
Stk. 3. Statsgaranti for indekslån, jf. § 54 b, stk. 2, kan ydes for den  

 del af lånet, der på tidspunktet for lånets optagelse har pantesikkerhed ud  

 over 65 pct. af ejendommens værdi, jf. § 60, og højst inden for en lånegrænse  

 på 90 pct. af de godkendte udbedringsudgifter.
Garantien omfatter til enhver  

 tid så stor en del af lånets restgæld og eventuelt forfaldne terminsydelser,  

 som det oprindelige garantibeløb udgjorde af hovedstolen.
Den del af  

 restgælden, der ikke omfattes af garantien, har panteret forud for den  

 garanterede del af restgælden.
 9. § 54 b, stk. 4, 2. pkt., ophæves.
 10.I § 54 b, indsættes om stk. 5:
 »Stk. 5. Statsstøtte i henhold til stk. 4 gives efter tilsvarende  

 retningslinier som i kapitel 7. Om rente- og afdragsbidrag til lån til  

 udbedring af byggeskader gælder dog følgende:
 1) Tilsagn om rentebidrag omfatter 90 pct. af bidraget og er betinget af,  

 at kommunen betaler de resterende 10 pct.
 2) Tilsagn om afdragsbidrag omfatter et beløb, der svarer til afdraget på  

 den del af lånet, der ved lånets optagelse overstiger 77 pct. af de godkendte  

 udbedringsudgifter.«.
§ 54 b.
Ved ydelse af lån efter §§ 54 og 54 a mindskes udlånsadgangen  

 efter § 30, stk. 1, samt adgangen til at yde rentebidrag, afdragsbidrag og  

 garanti efter § 48 tilsvarende.
 Stk. 2. Realkreditinstitutter kan til de foranstaltninger, der er nævnt i  

 §§ 54 og 54 a, yde indekslån efter samme regler, som i henhold til lov om  

 indeksregulerede realkreditlån gælder for lån til opførelse af ejendomme,  

 hvortil der ydes rentebidrag.
 Stk. 3. Bestemmelserne i kapitel 6 samt i §§ 51, stk. 2, og 61-62 finder  

 tilsvarende anvendelse ved lån og statsgaranti, som ydes efter dette kapitel.
 Stk. 4. Boligministeren kan give tilsagn om rentebidrag og afdragsbidrag  

 til indekslån til udbedring af byggeskader som nævnt i § 54, stk. 1, og til  

 indekslån, der optages i forbindelse med udførelse af foranstaltninger som  

 nævnt i § 54 a, stk. 1. Den nævnte støtte gives efter tilsvarende regler som  

 i kap. 7, dog kan afdragsbidrag til lån til udbedring af byggeskader kun  

 udgøre et beløb, der svarer til afdraget på den del af lånet, der ved lånets  

 optagelse overstiger 77 pct. af de godkendte udbedringsudgifter.
 11. I § 62 b, stk. 3, 1. pkt., ændres »eller § 67. til:  

 », § 67 eller efter lov om boliger for ældre og personer med  

 handicap.«.
 Stk. 3. Ved om- og tilbygninger skal bygherren foranledige, at der  

 foretages bygningsgennemgang samt udfærdiges en rapport herom, inden der  

 meddeles tilsagn efter § 48, § 63 eller § 67. Boligministeren fastsætter  

 nærmere regler herom.
 12. I § 62 c, stk. 1, indsættes efter 1. pkt.: »Ved  

 private andelsboliger opført væsentlig i bygherrens eget regi, beregnes 5-års  

 perioden fra skæringsdagen for byggeriets overgang fra anlæg til  

 drift.«.
§ 62 c.
Fonden skal med henblik på at vurdere bygningernes tilstand og  

 registrere eventuelle skader inden 5 år fra afleveringen af det enkelte  

 byggeri under fonden forestå og afholde udgiften ved gennemførelsen af et  

 eftersyn (5 års eftersyn) af byggeriet.
Boligministeren fastsætter de nærmere  

 regler herom.
 13. I § 62 d, stk. 2, 1. pkt., indsættes efter  

 »aflevering.«: »For private andelsboliger opført væsentlig i  

 bygherrens eget regi kan dækning fra fonden dog opnås for skader, der  

 anmeldes inden 20 år fra skæringsdagen.«.
Stk. 2. Dækning fra fonden kan opnås for skader, der anmeldes til fonden  

 inden 20 år fra byggeriets aflevering.
Boligministeren kan fastsætte nærmere  

 regler herom.
 14. I § 62 g, stk. 2, 2. pkt., indsættes efter  

 »andelsboliger«: »opført væsentlig i bygherrens eget  

 regi«.
Stk. 2. Bidraget for det enkelte byggeri udgør 1 pct. af den inden  

 byggeriets påbegyndelse senest godkendte anskaffelsessum.
Bidraget indbetales  

 kontant senest på byggeriets afleveringstidspunkt, ved private andelsboliger  

 dog senest på skæringsdagen for byggeriets overgang fra anlæg til drift.  

 Bygningsejeren er dog ikke forpligtet til at betale yderligere bidrag til  

 fonden for udbedringsarbejder, der udføres med støtte efter reglerne i dette  

 kapitel, jf. § 62 b, stk. 2, nr. 3.
 15. Efter § 62 i indsættes i kapitel 9 a:
»§ 62 j.
Bygningsejeren og bygherren er forpligtet til at meddele  

 fonden enhver oplysning, der er nødvendig for fondens administration af  

 reglerne i dette kapitel.«.
 16. I § 63, stk. 2, 1. og 3. pkt., ændres »1988« til:  

 »1989«.
Stk. 2. Tilsagn om statsstøtte kan gives til opførelse af indtil 4.000  

 andelsboliger i finansåret 1988. Udnyttes bevillingskvoten i et finansår ikke  

 fuldt ud på grund af bortfald af tidligere meddelte tilsagn, overføres et  

 hertil svarende antal boliger til et følgende finansår.
Meddelte tilsagn fra  

 tidligere år, der bortfalder, overføres til 1988.
 17. § 63 a, stk. 4, affattes således:
 »Stk. 4. Statens andel af rentebidraget udgør et beløb, der af det  

 fulde rentebidrag svarer til 85 pct. i 1989, 80 pct. i 1990, 75 pct. i 1991,  

 70 pct. i 1992 og 65 pct. i 1993 og årene herefter.«.
 Stk. 4. Statens andel af rentebidraget udgør et beløb, der svarer til 90  

 pct. af det fulde rentebidrag.
 18. I § 63 a indsættes efter stk. 5, som nyt stykke:
 »Stk. 6. Andelsboligforeningens andel af det fulde rentebidrag udgør  

 5 pct. i 1989, 10 pct. i 1990, 15 pct. i 1991, 20 pct. i 1992 og 25 pct. i  

 1993 og årene herefter.«.
 Stk. 6-7 bliver herefter stk. 7-8.
 19. I § 67, stk. 1, indsættes efter »uddannelse«:  

 »og andre unge med et særligt behov derfor«.
 § 67. Boligministeren kan på statskassens vegne give tilsagn om statslån,  

 rentebidrag, afdragsbidrag og garanti til opførelse af boliger for unge under  

 uddannelse, hvortil der ydes indekslån, jf. lov om indeksregulerede  

 realkreditlån.
 20. § 67, stk. 2, affattes således:
 » Stk. 2. Tilsagn om statsstøtte kan gives til opførelse af  

 indtil 3.000 værelsesenheder i finansåret 1989. Udnyttes bevillingskvoten i  

 finansårene 1986-88 ikke fuldt ud på grund af bortfald af tidligere meddelte  

 tilsagn, overføres et hertil svarende antal værelsesenheder til et senere  

 finansår.«.
 Stk. 2. Tilsagn om statsstøtte kan gives til opførelse af indtil 3.500  

 værelsesenheder i finansåret 1988. Udnyttes bevillingskvoten i finansåret  

 1986-87 ikke fuldt ud på grund af bortfald af tidligere meddelte tilsagn,  

 overføres et hertil svarende antal værelsesenheder til et senere finansår.
 21. I § 67, stk. 5, ændres »kollegieinstitutioner« til:  

 »kollegier, ungdomsboliger«, og »fonds« ændres til:  

 »eller fonde«.
 Stk. 5. Støtte kan ydes til almennyttige boligselskaber samt til  

 selvejende kollegieinstitutioner, fonds og lignende, såfremt disses vedtægter  

 kan godkendes af boligministeren eller af kommunalbestyrelsen efter  

 boligministerens bemyndigelse.
 22. I § 74, stk. 1, ændres »kollegier« til:  

 »kollegier eller ungdomsboliger«.
 § 74. Boligministeren fastsætter nærmere regler om sammensætningen af  

 bestyrelser i kollegier opført med statsstøtte efter lov nr. 250 af 7. juni  

 1963, lov nr. 238 af 8. juni 1966 med senere ændringer, lov nr. 268 af 9.  

 juni 1971 om ændring af lov om boligbyggeri og senere boligbyggerilove, jf.  

 senest lovbekendtgørelse nr. 432 af 13. juli 1982, eller efter denne lov.
 23. I § 74, stk. 3, ændres »kollegiebestyrelsens« til:  

 »bestyrelsens«.
 Stk. 3. Hvor forholdene taler derfor, kan boligministeren udpege en  

 forretningsfører til midlertidigt at overtage kollegiebestyrelsens opgaver.
 24. I § 75 ændres to steder »kollegier« til:  

 »kollegier eller ungdomsboliger«.
 § 75. Boligministeren kan fastsætte nærmere regler om beboerindflydelse i  

 de kollegier, der er nævnt i § 74, stk. 1, samt i kollegier, der er opført  

 med statsstøtte efter lov nr. 235 af 30. april 1946, lov nr. 107 af 14. april  

 1955 og lov nr. 356 af 27. december 1958 om boligbyggeri med senere  

 ændringer.
 25. § 77, stk. 6, 1. pkt., ophæves og i stedet indsættes:
 »Modtager en af de beboere, der er nævnt i stk. 2, støtte i form af  

 stipendium, studielån eller statsgaranteret lån efter lov om statens  

 uddannelsesstøtte, kan boligministeren for støtte, hvorom der er givet  

 tilsagn efter 1. juli 1980, pålægge Styrelsen for Statens Uddannelsesstøtte  

 at overføre den fornødne del af forfaldne rater af tildelte stipendiebeløb  

 eller lån til en særskilt samlekonto i et pengeinstitut eller til en  

 postgirokonto, som boligministeren anviser.«.
 26. I § 77, stk. 6, 2. pkt., ændres »studielån« til:  

 »lån«.
Stk. 6. Modtager en af de beboere, der er nævnt i stk. 2, støtte i form af  

 stipendier, statslån eller statsgaranterede studielån efter lov om Statens  

 Uddannelsesstøtte, kan boligministeren for støtte, hvorom der er givet  

 tilsagn efter 1. juli 1980, pålægge Statens Uddannelsesstøtte at overføre den  

 fornødne del af forfaldne rater af tildelte stipendiebeløb eller statslån til  

 en særskilt samlekonto i et pengeinstitut eller til en postgirokonto, som  

 boligministeren anviser.
Ved meddelelse af statsgaranti for studielån kan  

 boligministeren på forhånd give statsgarantien påtegning om, at det  

 långivende pengeinstitut efter boligministerens bestemmelse skal overføre det  

 skyldige beløb til en af de konti, der er nævnt.
Boligministeren råder over  

 indestående på kontoen, som anvendes til dækning af statskassens  

 tilgodehavende efter § 8, stk. 4. Tiloversblevne beløb overføres til den  

 uddannelsessøgendes konto i dennes pengeinstitut. § 8, stk. 4 og 5, finder  

 tilsvarende anvendelse.
Bilag 2 Folketingsforhandlinger vedrørende lov om boligbyggeri Folketingsåret 1982-83 Sp. 9505, 10062,12299, A 3973, B 2689.
 Lovforslaget ikke vedtaget.
 Sp. 12368, 12531, A 4519, B 2817.
 Lovforslaget ikke vedtaget.
Folketingsåret 1983-84 (1. samling) Sp. 73, 428, 1155, 1351, A 89, B 31, C 53.
 Loven stadfæstet 16. november 1983.
 (Lovtidende nr. 532).
Folketingsåret 1983-84 (2. samling) Sp. 3095, 3555, 6484, 7065, A 3513, B 567, B 1149, C 559.
 Loven stadfæstet 6. juni 1984.
 (Lovtidende nr. 283).
Folketingsåret 1984-85 Sp. 6290, 6876, A 3603.
 Lovforslaget ikke vedtaget.
 Sp. 8902, 9247, 10800, 11070, A 4775, B 1895, C 625.
 Loven stadfæstet 6.juni 1985.
 (Lovtidende nr. 248).
Folketingsåret 1985-86 Sp. 435, 770, 4098, 4647, A 837, B 323, C 141.
 Loven stadfæstet 19. december 1985.
 (Lovtidende nr. 577).
 Sp. 5959, 6618, A 3647.
 Lovforslaget ikke vedtaget.
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986.
 (Lovtidende nr. 303).
Folketingsåret 1986-87 Sp. 2522, 2949, 4417, 4812, A 1971, B 369, C 201.
 Loven stadfæstet 19. december 1986.
 (Lovtidende nr. 930).
 Sp. 3441, 4128, 11850, 12128, A 2345, B 1795, B 2343, C 733.
 Loven stadfæstet 10. juni 1987.
 (Lovtidende nr. 379).
 Sp. 6863, 7870, 10965, 11097, A 4103, B 1037, C 493.
 Loven stadfæstet 13. maj 1987.
 (Lovtidende nr. 265).
Folketingsåret 1987-88 Sp. 2210, 3211, 3914, 4236, A 2019, B 197, C 163.
 Loven stadfæstet 23. december 1987.
 (Lovtidende nr. 843).
 Sp. 4501, 5257, 7622, 7976, A 2933, B 453, C 337.
 Loven stadfæstet 23. marts 1988.
 (Lovtidende nr. 161).
Efter 2. behandling den 13. december 1988 § 1 I lov om boligbyggeri, jf. lovbekendtgørelse nr. 291 af 26. maj 1988,  

 foretages følgende ændringer:
 1. § 2, stk. 1 og 2, affattes således:
»Et almennyttigt boligselskab er et selskab, der i medfør af denne  

 lov er godkendt af en kommunalbestyrelse til at udøve almennyttig  

 boligvirksomhed på grundlag af reglerne i loven.
Selskaber, der udøver  

 almennyttig boligvirksomhed gennem datterselskaber  

 (forretningsførerselskaber), kan ikke godkendes.
Stk. 2. Selskaber, herunder forretningsførerselskaber, der inden denne  

 lovs ikrafttræden er godkendt til at udøve almennyttig boligvirksomhed,  

 bevarer retten hertil.« 2. I § 2, stk. 4, ophæves 2. pkt.
 3. I § 2 indsættes som stk. 5:
»Stk. 5. Boligministeren kan fastsætte nærmere regler om de i stk.  

 1-4 nævnte forhold.« 4. I § 15, stk. 9, indsættes efter 2. pkt.:
»Afdelingsbestyrelsen kan tillige træffe beslutning om, at udgifterne  

 til vand skal fordeles på grundlag af individuelle vandmålere.« 5. I § 18, stk. 4, ændres »§ 14, stk. 3« til: »§ 14,  

 stk. 4.« 6. I § 20, stk. 2, 1. pkt., ændres »2 måneder« til:  

 »4 måneder«.
 7. I § 26, stk. 3, 5. pkt., udgår »efter forhandling med  

 indenrigsministeren«.
8. I § 31, 2. pkt., og § 43, stk. 1,1. pkt., ændres »9  

 pct.« til: »4 pct.« 9. I § 32, 1. pkt., og § 52, 2. pkt., ændres »13  

 pct.« til: »8 pct.« 10. I § 48, stk. 2, ændres »10.000« til:  

 »8.500« og »1988« til: »1989«.
11. I § 54, stk. 2, 1. pkt., ændres »på henholdsvis 7 pct. og  

 3 pct.« til: »på hver 5 pct.« 12. § 54 b, stk. 4, 2. pkt., ophæves.
 13. I § 54 b indsættes som stk. 5:
 »Stk. 5. Statstøtte i henhold til stk. 4 gives efter tilsvarende  

 retningslinier som i kapitel 7. Om rente- og afdragsbidrag til lån til  

 udbedring af byggeskader gælder dog følgende:
 1) Tilsagn om rentebidrag omfatter 90 pct. af bidraget og er betinget af,  

 at kommunen betaler de resterende 10 pct.
2) Tilsagn om afdragsbidrag omfatter et beløb, der svarer til afdraget på  

 den del af lånet, der ved lånets optagelse overstiger 77 pct. af de godkendte  

 udbedringsudgifter.« 14. I § 62 b, stk. 3, 1. pkt., ændres »eller § 67.« til:  

 », § 67 eller efter lov om boliger for ældre og personer med  

 handicap.« 15. I § 62 c, stk. 1, indsættes efter 1. pkt.:
»Ved private andelsboliger opført væsentlig i bygherrens eget regi  

 beregnes 5-års-perioden fra skæringsdagen for byggeriets overgang fra anlæg  

 til drift.« 16. I § 62 d, stk. 2, indsættes efter 1. pkt.:
»For private andelsboliger opført væsentlig i bygherrens eget regi  

 kan dækning fra fonden dog opnås for skader, der anmeldes inden 20 år fra  

 skæringsdagen.« 17. I § 62 g, stk. 2, 2. pkt., indsættes efter  

 »andelsboliger«: »opført væsentlig i bygherrens eget  

 regi«.
 18. Efter § 62 i indsættes i kapitel 9 a:
»§ 62 j.
Bygningsejeren og bygherren er forpligtet til at meddele  

 fonden enhver oplysning, der er nødvendig for fondens administration af  

 reglerne i dette kapitel.« 19. I § 63, stk. 2, 1. og 3. pkt., ændres »1988«  

 til: »1989«.
 20. § 63 a, stk. 4, affattes således:
»Stk. 4. Statens andel af rentebidraget udgør et beløb, der af det  

 fulde rentebidrag svarer til 85 pct. i 1989, 80 pct. i 1990, 75 pct. i 1991,  

 70 pct. i 1992 og 65 pct. i 1993 og årene herefter.« 21. I § 63 a indsættes efter stk. 5 som nyt stykke:
»Stk. 6. Andelsboligforeningens andel af det fulde rentebidrag udgør  

 5 pct. i 1989, 10 pct. i 1990, 15 pct. i 1991, 20 pct. i 1992 og 25 pct. i  

 1993 og årene herefter.« Stk. 6-7 bliver herefter stk. 7-8.
 22. I § 67, stk. 1, indsættes efter »uddannelse«:  

 »og andre unge med et særligt behov derfor«.
 23. § 67, stk. 2, affattes således:
» Stk. 2. Tilsagn om statsstøtte kan gives til opførelse af  

 indtil 3.000 værelsesenheder i finansåret 1989. Udnyttes bevillingskvoten i  

 finansårene 1986-88 ikke fuldt ud på grund af bortfald af tidligere meddelte  

 tilsagn, overføres et hertil svarende antal værelsesenheder til et senere  

 finansår.« 24. I § 67, stk. 5, ændres »kollegieinstitutioner« til:  

 »kollegier, ungdomsboliger«, og »fonds« ændres til:  

 »eller fonde«.
 25. I § 70, stk. 1, ændres »15« til: »10«.
 26. I § 73 b, stk. 1, ændres »15« til: »10«.
 27. I § 74, stk. 1, ændres »kollegier« til:  

 »kollegier eller ungdomsboliger«.
 28. I § 74, stk. 3, ændres »kollegiebestyrelsens« til:  

 »bestyrelsens«.
 29. I § 75 ændres to steder »kollegier« til:  

 »kollegier eller ungdomsboliger«.
 30. § 77, stk. 6, 1. pkt., ophæves, og i stedet indsættes:
»Modtager en af de beboere, der er nævnt i stk. 2, støtte i form af  

 stipendium, studielån eller statsgaranteret lån efter lov om Statens  

 Uddannelsesstøtte, kan boligministeren for støtte, hvorom der er givet  

 tilsagn efter 1. juli 1980, pålægge Styrelsen for Statens Uddannelsesstøtte  

 at overføre den fornødne del af forfaldne rater af tildelte stipendiebeløb  

 eller lån til en særskilt samlekonto i et pengeinstitut eller til en  

 postgirokonto, som boligministeren anviser.« 31. I § 77, stk. 6, 2. pkt., ændres »studielån« til:  

 »lån«.
§ 2 Loven træder i kraft den 1. januar 1989.
