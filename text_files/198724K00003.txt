Nr BTL 3 Betænkning over I.
Forslag til lov om Dansk Internationalt Skibsregister  

 II.
Forslag til lov om ændring af lov om skibes besætning III.
Forslag til  

 lov om ændring af sønæringsloven IV.
Forslag til lov om ændring af  

 sømandsloven V.
Forslag til lov om uddannelse af maskinmestre VI.
Forslag til  

 lov om statstilskud til godkendte maskinmesterskoler og værkstedsskoler   

 Nr L 3 1987-88, 2. samling Afgivet af Erhvervsudvalget Afgivet: 19880616 Udvalget har behandlet lovforslagene i nogle møder og har herunder stillet spørgsmål til industriministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
Danmarks Rederiforening, Danmarks Skibsførerforening, Dansk Metalarbejderforbund, Metal Søfart, Dansk Styrmandsforening, Fællessekretariatet for de søfarendes organisationer, Maskinmestrenes Forening og Sømændenes Forbund.
Der er af et flertal stillet ændringsforslag, hvorom henvises til de  

 ledsagende bemærkninger.
Udvalgsarbejdet har i øvrigt formet sig som en  

 fortsættelse af udvalgsbehandlingen af tilsvarende lovforslag i 1. samling (L  

 110 - L 115).
 Et af udvalgets spørgsmål til industriministeren og dennes svar herpå er  

 optrykt som bilag til betænkningen.
Endvidere er som bilag til betænkningen optrykt et af Skatte- og  

 Afgiftsudvalgets spørgsmål til skatteministeren i forbindelse med  

 behandlingen af forslag til lov om ændring af forskellige skattelove.  

 (Beskatning af sømænd m.v.
Dansk Internationalt Skibsregister) (L 24) og  

 ministerens svar herpå.
Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) det under I anførte  

 lovforslag til vedtagelse med det hertil stillede ændringsforslag og  

 de under II-III og V-VI anførte lovforslag til vedtagelse uændret.
For  

 så vidt angår det under IV A anførte lovforslag indstilles dette til  

vedtagelse uændret, medens det under IV B anførte lovforslag ønskes  

 henvist til fornyet udvalgsbehandling.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller de under I-IV anførte lovforslag til  

forkastelse ved 3. behandling med følgende bemærkninger:
 Siden lovforslaget om oprettelse af et Dansk Internationalt Skibsregister  

 blev fremsat, har mindretallet udtalt sig herimod.
 Med lovforslaget søger regeringen at løse skibsfartens problemer alene ved  

 at forringe danske søfarendes arbejds- og lønforhold.
Mindretallet finder det uacceptabelt, at regeringen helt har overhørt  

 ethvert forslag og enhver henvendelse fra mindretallet og fra de søfarendes  

 organisationer om at søge skibsfartens problemer løst på anden måde.
I stedet  

 har regeringen valgt ensidigt at følge Rederiforeningen.
Regeringen er herved  

 rede til at yde subsidier til et erhverv, der ikke har fremlagt nogen  

 målsætning for sin politik, og som ikke er i stand til at (eller ikke vil)  

 fremlægge prognoser for den allernærmeste tid.
Med vedtagelse af lovforslaget foretages et indgreb i gældende kollektive  

 overenskomster i et hidtil uhørt omfang, idet en vedtagelse af lovforslaget  

 indebærer, at gældende overenskomster om løn- og arbejdsforhold for de  

 søfarende, der er beskæftiget på de skibe, der overføres til Dansk  

 Internationalt Skibsregister, bortfalder fra det øjeblik, skibet registreres  

 i registeret.
Ifølge skatteministerens besvarelse af et af Skatte- og  

 Afgiftsudvalget stillet spørgsmål (L 24, spørgsmål 22, der er optrykt som  

 bilag til betænkningen) er det en forudsætning for iværksættelsen af  

 skattefritagelsesreglerne for sømændene m.v., at overenskomsterne er godkendt  

 af skattemyndighederne som værende indgået på internationalt  

 konkurrencedygtige vilkår.
Indgrebet har en ekspropriativ karakter og er i markant modstrid med  

 Danmarks internationale forpligtelser i henhold til ratificerede  

 ILO-konventioner.
Mindretallet er bekendt med, at Landsorganisationen i  

 Danmark har meddelt industriministeren, at såfremt lovforslaget gennemføres,  

 vil man tage skridt til, at den danske regering indklages for ILO for brud på  

 gældende konventioner, samt til, at der anlægges retssag ved de nationale  

 domstole om forholdets grundlovsstridighed.
Mindretallet har gentagne gange opfordret industriministeren til at søge  

 spørgsmålet løst internationalt og har anmodet industriministeren om at rejse  

 spørgsmålet på nordisk plan.
Der er ikke megen ide i, at tre nordiske lande  

 hvert for sig laver internationale registre med hvert sit indhold til  

 konkurrence over for hinanden.
Med vedtagelse af lovforslaget lægges der  

 efter mindretallets opfattelse op til en konkurrence mellem de forskellige  

 internationale registre, der kun kan betyde yderligere forringelser for  

 skibsbesætningernes løn- og arbejdsforhold.
Samtidig indføres der en  

 yderligere konkurrence om, hvilke registre der kan byde på de bedste  

 statslige subsidier over for de enkelte indregistrerede skibe.
 For så vidt angår de under V og VI anførte lovforslag indstiller  

 mindretallet disse til vedtagelse uændret.
Ændringsforslag til I.
Forslag til lov om Dansk Internationalt Skibsregister (L 3) Af et flertal (KF, V, FP, RV, CD og KRF):
Til § 4 1) Stk. 1 affattes således:
»Passagerskibe, der er registreret i Dansk Internationalt  

 Skibsregister, må ikke gå i fart, der overvejende finder sted mellem danske  

 havne og øvrige havne inden for et område, der i Nordsøen og Den Engelske  

 Kanal begrænses af meridianen vest og breddeparallellen 6 nord og i Østersøen  

 af breddeparallellen 5 nord.
For andre skibe end passagerskibe afgrænses  

 havområdet af meridianen øst.
Begrænsningen i 1. og 2. pkt. gælder dog ikke  

 fart til og fra havanlæg.« Bemærkninger Til nr. 1 Den foreslåede ændring medfører, at lastskibe, der f.eks. sejler i ruter  

 på England, vil kunne registreres i Dansk Internationalt Skibsregister.  

 Begrebet passagerskibe er defineret i lov om skibes besætning, jf. lov nr.  

 239 af 6. juni 1985.
Ændringsforslag til IV.
Forslag til lov om ændring af sømandsloven (L 6) Ændringsforslag om deling af lovforslaget.
 Af et flertal (KF, V, FP, RV, CD og KRF):
 1) Lovforslaget deles i 2 lovforslag med følgende titler og indhold:
 A. »Forslag til lov om ændring af sømandsloven. (Kontraktperioder for  

 søfarende)» omfattende § 1, indledningen, nr. 1, 2 og 6, samt § 2 og §  

 3.
 B. »Forslag til lov om ændring af sømandsloven. (Dækning af  

 udrejseudgifter)» omfattende § 1, indledningen, nr. 3, 4 og 5, samt § 2  

 og § 3.
Bemærkninger Til nr. 1 Ved den foreslåede ændring deles lovforslaget således, at A omfatter  

 bestemmelserne om kontraktperioder for søfarende, medens B vedrører  

 bestemmelser om dækning af udrejseudgifter.
Flemming Hansen (KF) nfmd.
Jette Thomsen (KF) Kai Dige Bach (KF) Svend  

 Heiselberg (V) Jens Peter Jensen (V) Pia Dahl (FP) Larsen-Ledet (RV) Jette  

 Pors (CD) Kofod-Svendsen (KRF) Svend Andersen (S) Lykketoft (S) Lissa  

 Mathiasen (S) Erling Olsen (S) Nyrup Rasmussen (S) fmd.
Bjørn Westh  

 (S) Birthe Hansen (SF) Rahbæk Møller (SF) Bilag I Et af udvalgets spørgsmål til industriministeren og dennes svar herpå Spørgsmål nr. 9:
»Udvalget anmoder ministeren om at foranledige, at udvalget modtager  

 en udtalelse fra henholdsvis Sømændenes Forbund, Fællessekretariatet og LO  

 vedrørende henvendelsen fra Rederiforeningen, jf. bilag 1.« Bilag 1 DANMARKS REDERIFORENING 9. juni 1988 Folketingets Erhvervsudvalg og Folketingets Skatte- og Afgiftsudvalg L 3-8 Dansk Internationalt Skibsregister m.fl.
L 24 Beskatning af søfarende/DIS De fremsatte lovforslag er næsten identiske med de tilsvarende forslag,  

 der har været behandlet i det tidligere Folketing, og Rederiforeningens  

 holdning til forslagene vil derfor stort set være uændret i forhold til vor  

 henvendelse af 13. april 1988.
 Vores henvendelse vedrører især to hovedspørgsmål.
Det første gælder de geografiske betingelser for optagelse i DIS.  

 Rederiforeningen finder, at afgrænsningen er for snæver og i hvert fald skal  

 følge sømandsskatteordningens afgrænsning med hensyn til udenrigsfart, d.v.s.  

 at skibe/søfarende, der sejler i Englandsfarten, også kommer med.
I modsat  

 fald må man frygte, at det vil få alvorlige konsekvenser for DFDS' flåde.  

 Dette gælder ikke mindst, fordi Norge i sit internationale register allerede  

 tillader optagelse af lastskibe, der sejler på Nordsøen, ligesom det både i  

 forbindelse med gennemførelsen af en skattefrihedsordning i Sverige og et  

 internationalt register i Vesttyskland er hensigten at lade last- og  

 passagerskibe på Nordsøfarten omfatte af ordningerne.
Hertil kommer, at DFDS  

 allerede i dag i denne trafik konkurrerer med lastskibe, der er registreret  

 under vilkår, der svarer til, hvad der nu søges gennemført herhjemme.
Får  

 DFDS ikke tilsvarende vilkår, er der tale om urimelig konkurrenceforvridning.
Det andet forhold vedrører den tekniske gennemførelse af skatteordningen i  

 L 24, som dels forudsætter konvertering af de nuværende bruttohyrer til  

 nettohyrer, dels en løsning af fradragsproblemerne.
Rederiforeningen har  

 udarbejdet en model, der kan løse fradragsproblemerne for de danske  

 søfarende, der i dag har mulighed for at udnytte deres ligningsmæssige  

 fradrag, f.eks. renter af huslån og lån til uddannelse.
I korthed indebærer modellen, at alle søfarende får udbetalt såvel en hyre  

 som et kompensationstillæg, hvor sidstnævnte vil afhænge af det aktuelle  

 fradrag.
For rederierne vil kompensationstillægget til søfarende inden for  

 samme stilling derimod være det samme, nemlig svarende til værdien af  

 gennemsnitlige fradrag.
Forskellen mellem sidstnævnte og rederiets aktuelle  

 udbetaling skal udlignes via en puljeordning.
Rederiforeningen går herved ud  

 fra, at kompensationstillægget skattemæssigt behandles på samme måde som den  

 øvrige del af lønnen.
Modellen forudsætter tilslutning fra de søfarende, men også aktiv  

 medvirken fra skattemyndighederne.
Dette gælder i forbindelse med udstedelse  

 af skattekort med oplysninger om de søfarendes negative nettoindkomst i land,  

 som skal danne basis for kompensationstillægget, og i kontrolfasen for at  

 sikre, at de søfarende hverken får udbetalt for stort eller for lille  

 kompensationstillæg.
Denne administrative medvirken vil antagelig kræve en  

 bemyndigelse for skatteministeren.
For at sikre, at der virkelig bliver tale om nettolønninger for alle  

 søfarende i DIS-skibe, og at der ikke sker omgåelse, bør danske søfarende af  

 samme kategori sejle på samme DIS-overenskomst, og alle danske søfarende  

 tilknyttes puljeordningen.
Dermed skabes der sikkerhed for, at ingen rederier  

 indgår aftaler med de søfarende, der indebærer skjulte lønforhøjelser og  

 dermed ikke indfrier forudsætningen om internationalt konkurrencedygtige  

 vilkår.
Rederiforeningen lægger afgørende vægt på, at Folketinget løser dette  

 problem enten på den foreslåede eller anden måde.
I tilknytning hertil har Rederiforeningen bemærket sig, at det i L 24  

 overlades til skatteministeren at bestemme lovens ikrafttræden som sådan.
Vi  

 finder imidlertid, at det må præciseres, at skatteministeren får bemyndigelse  

 til at iværksætte lovens bestemmelser uafhængigt af hinanden.
 Herudover har Rederiforeningen nogle enkelte kommentarer af hovedsagelig  

 teknisk karakter, som fremgår af brevets bilag, og som vi ligeledes håber vil  

 blive overvejet positivt.
Afslutningsvis skal det understreges, at søfartspakken efter  

 Rederiforeningens opfattelse udgør et hele, hvor de enkelte lovforslag hænger  

 nøje sammen, og såfremt der udelades dele, forsvinder forudsætningerne for at  

 opfylde lovforslagenes målsætning.
Konsekvensen vil i givet fald være - som  

 også understreget af industriministeren - at vi om få år vil være i den  

 situation, at Danmark står uden en egentlig handelsflåde - med de  

 valutamæssige og beskæftigelsesmæssige konsekvenser, som dette indebærer.
Med en samlet gennemførelse af søfartspakken, der giver grundlag for, at  

 rederiernes konkurrencevilkår kan nærme sig til de internationalt gældende,  

 skabes der for rederierne forudsætning for at fastholde og udbygge deres  

 position på det internationale fragtmarked uden at opgive indregistrering  

 under Dannebrog.
Dansk skibsfart vil også i fremtiden kunne have udgangspunkt  

 i de hjemlige maritime miljøer.
Med venlig hilsen DANMARKS REDERIFORENING Erik Behn formand Bilag Bemærkninger til lovforslagene om Lov om Dansk Internationalt Skibsregister m.fl.
L 3-8 og L 24 Vedrørende forslag til Lov om Dansk Internationalt Skibsregister (L 3) 1. I § 12, stk. 7, rejses spørgsmål om gebyr ved overførsel af  

 tidligere registrerede skibe.
Hverken for så vidt angår skibe, der overføres  

 fra det eksisterende danske register eller fra udenlandske registre, bør der  

 skulle erlægges et gebyr ved optagelse eller sletning, ud over de med  

 registreringen forbundne omkostninger.
Vi formoder endvidere, at lovgivningen  

 betyder, at stemplede pantehæftelser, bilbreve, skøder, målebreve og  

 kanalcertifikater udstedt i forbindelse med optagelse i det eksisterende  

 register ikke skal fornys eller stemples.
Tilsvarende må sikres for sådanne  

 skibe, der tidligere har været registreret i Danmark, som tilbageføres fra  

 udenlandske registre, uanset om der i forbindelse med tilbageførslen sker et  

 tilbagesalg.
I denne forbindelse bør der lægges særlig vægt på, at der både  

 for de skibe, der overføres fra det eksisterende register, og udflagede  

 skibe, der tilbageføres, allerede tidligere er erlagt stempel/bilbrevsafgift  

 m.v.
For så vidt angår stempelfrihed for tilbageførte skibe, kan denne  

 eventuelt betinges af, at tilbageførslen sker inden for et vist tidsrum efter  

 lovens ikrafttrædelse.
2. I henhold til lovens § 10, stk. 2, har danske faglige  

 organisationer forhandlingsret ikke alene for personer, der må anses for at  

 have bopæl i Danmark, men også for personer, som i medfør af internationale  

 forpligtelser skal sidestilles med danske statsborgere.
Da der ikke er  

 knyttet nogen bemærkninger til denne bestemmelse, skal vi foreslå, at ordene  

 »som anses for at have bopæl« erstattes af det mere præcise  

 »som har bopæl«.
Derved vil DIS operere med samme begreb som Lov om  

 arbejdsformidling og arbejdsløshedsforsikring, jf. § 41 vedrørende ret til  

 optagelse i en anerkendt arbejdsløshedskasse.
3. Angående § 10, stk. 3, foreslår vi, at ordene »for så vidt  

 de ikke er medlemmer af en anden organisation, med hvilken der er indgået  

 overenskomst som nævnt i stk. 1« udgår.
Det forekommer vanskeligt at se,  

 hvilken personkreds der derved defineres.
Vedrørende forslag til Lov om ændring af lov om skibes besætning (L 4) Af de almindelige bemærkninger til lovforslaget fremgår, at hensigten  

 bl.a. er at tilvejebringe bedre muligheder for på et sikkerhedsmæssigt  

 forsvarligt grundlag og under hensyn til internationalt gældende bestemmelser  

 at tilpasse danske skibes besætning såvel kvantitativt som kvalitativt til  

 udviklingen.
Rederiforeningen kan tilslutte sig denne betragtning, men  

 finder, at der bør ske enkelte ændringer/præciseringer:
4. Ved fastsættelse af et skibs besætning skal der bl.a. tages hensyn til  

 de enkelte besætningsgruppers faktiske arbejdstid og til gældende  

 hviletidsbestemmelser.
Efter Rederiforeningens opfattelse bør henvisningen  

 til den faktiske arbejdstid i § 4, stk. 3, udgå.
Begge hensyn dækkes  

 af sømandslovens hviletidsbestemmelser, der i øvrigt er mere restriktive end  

 de internationale forpligtelser, Danmark har påtaget sig.
5. Yderligere finder vi ikke, at den nuværende § 7 er tilpasset de  

 fremtidige kommunikationsformer og den internationalisering af  

 kvalifikationskravene, som fremgår af lovforslaget for de øvrige  

 skibsofficerer.
Der må netop i de kommende år forventes en udvikling og  

 omlægning af kommunikationsformen inden for skibsfartserhvervet, herunder  

 implementeringen af det nye globale radiosikkerhedssystem GMDSS (Global  

 Maritime Distress and Safety System) i 1990'erne.
For at tilpasse  

 bestemmelsen til denne udvikling foreslås § 7 affattet således:
 »For skibe, der efter gældende forskrifter skal være udrustet med  

 nød- og sikkerhedskommunikationsudstyr, skal der til betjening heraf  

 forefindes besætningsmedlemmer i besiddelse af nødvendigt certifikat«.
Vedrørende forslag til Lov om ændring af Sønæringsloven (L 5) 6. I bekendtgørelse nr. 616 af 18. december 1985 om vilkår for dæks- og  

 maskinmandskabets udmønstring som befaren skibsassistent, der er udstedt i  

 medfør af § 47, stk. 2, i sønæringslov nr. 240 af 6. juni 1985, er fastsat  

 nærmere vilkår for, hvornår personer kan opnå ret til udmønstring som befaren  

 skibsassistent i henhold til en overgangsordning.
Desværre er der i  

 bekendtgørelsens §§ 1 og 2 anført, at den foreskrevne dæks- hhv.  

 maskintjeneste kun vedrører søfarende, der før 1. juli 1986 har gjort  

 tjeneste som dæks- hhv. maskinmand i et dansk skib.
Dette forekommer ikke at være i overensstemmelse med lovens og  

 bekendtgørelsens øvrige bestemmelser, hvor der for lovens vedkommende er tale  

 om ækvivalens i forbindelse med udmønstring som befaren, nemlig at  

 vedkommende har gjort tjeneste i en vis periode i søgående skibe, uden  

 anførsel af skibets nationalitet.
Etablering af DIS skal også muliggøre  

 beskæftigelse af udlændinge, som ikke forud har gjort tjeneste i dansk  

 skib.
Det er derfor nødvendigt, at bekendtgørelsen ændres således, at ordene  

 »i dansk handelsskib« i §§ 1 og 2 udgår.
Alternativt må der i lovforslag nr.
L 5 til lov om ændring af  

 sønæringsloven i forslagets pkt. 15 vedrørende § 23 A indsættes et nyt stk.  

 2, f.eks. sålydende:
»Søfarende, der opfylder betingelserne for udmønstring til befaren  

 dæks- eller maskinmand, kan mønstre ud som befaren skibsassistent efter at  

 have gjort hel eller delvis tjeneste i mindst 3 måneder i henholdsvis  

 maskinen (maskineffekt mindst 750 kW) og på dækket (mindst 200 BRT).« Det foreslåede stk. 2 bliver herefter stk. 3.
Vedrørende forslag til lov om ændring af sømandsloven (L 6) 7. I forbindelse med ændring af sømandsloven i 1985 blev § 57 ændret med  

 virkning fra 1. juli 1985 således, at den foreskrevne hviletid pr. døgn blev  

 fastsat til »10 timer, der kan deles i højst to perioder hver på mindst  

 5 timer«.
 Denne ændring bevirkede en utilsigtet hindring for at gå traditionel  

 3-skiftet vagt uden formelt at overtræde loven, idet ordet »døgn«  

 af ministeren tidligere er defineret som tidsrummet fra kl. 00.00 til kl.  

 24.00.
Rederiforeningen skal derfor henstille, at ordet »døgn«  

 defineres som en 24 timers periode, der starter ved arbejdstids begyndelse  

 for den enkelte sømand.
Samtidig bør mulighederne for fravigelse fra  

 lovbestemmelserne på dette punkt gennemføres for specialskibe, jf.  

 sømandslovens § 75.
Vedrørende forslag til lov om ændring af forskellige skattelove. (Betaling  

 af sømænd m.v.
Dansk Internationalt Skibsregister) (L 24) 8. Som anført i skatteministerens skriftlige fremsættelse skal den samlede  

 indkomstskat for danske søfolk nedsættes med det beløb, der forholdsmæssigt  

 falder på lønindkomst, der er indtjent om bord på skibe, der er registreret i  

 Dansk Internationalt Skibsregister.
§ 2, stk. 3, er imidlertid formuleret således, at et supplerende kriterium  

 for skattefriheden er, at skibene opfylder tonnagedefinitionerne i § 2 i lov  

 om særlige fradrag til sømænd m.v.
En umiddelbar konsekvens heraf er, at  

 skibe mindre end 100 BRT kan optages i DIS, men at søfolkene på disse skibe  

 uanset fart ikke har skattefrihed.
 For at løse denne formodentlig utilsigtede uoverensstemmelse bør § 2, stk.  

 3, formuleres i overensstemmelse med skatteministerens fremsættelse:
»Har en person, der er skattepligtig efter kildeskattelovens § 1  

 erhvervet lønindkomst ved tjeneste om bord på et skib, der er registreret i  

 Dansk Internationalt Skibsregister, nedsættes den samlede indkomstskat med  

 det beløb, der forholdsmæssigt falder på denne lønindkomst.« Svar:
 Jeg har den 15. juni 1988 anmodet Sømændenes Forbund, Fællessekretariatet  

 og Landsorganisationen i Danmark om at fremkomme med en udtalelse.
 Fællessekretariatet, Landsorganisationen i Danmark og Sømændenes Forbund  

 er fremkommet med vedlagte udtalelser.
 (Udtalelserne er optrykt uden de medfølgende bilag).
FÆLLESSEKRETARIATET 15. juni 1988 Industriministeriet Bilag til spørgsmål nr. 9 Dansk Internationalt Skibsregister (DIS) Vi bekræfter modtagelsen af Deres brev af d.d., j.nr. 87-730-2, BSO/LP,  

 med kopi af brev af 9. juni 1988 fra Danmarks Rederiforening om forhold  

 vedrørende indførelse af DIS.
Vi skal indledningsvis gentage, at Fællessekretariatet er modstander af  

 forslaget om indførelse af DIS.
Vi har i flere henvendelser til Folketinget  

 dokumenteret, at det er muligt at yde dansk skibsfart en krisehjælp, der gør  

 det muligt at etablere rimelige konkurrenceforhold for dansk skibsfart.
 Vi må modsætte os, at der etableres eksklusivbestemmelsr, der giver  

 Danmarks Rederiforening eneret til at indgå aftaler for DIS-skibe, hvorimod  

 vi ikke modsætter os oprettelse af en fælles puljeordning.
Ad teknisk gennemførelse af skatteordningen (L 24) Fællessekretariatet finder, at man langt nemmere kunne overkomme de  

 fradragsmæssige problemer ved at erstatte sømandsskatteordningen med en  

 ordning, der indpasser søfolk i det almindelige skattesystem.
Den  

 tilbageholdte skat kunne derefter kanaliseres til den af Danmarks  

 Rederiforning nævnte puljeordning.
De tre rederiforeninger kunne derefter i  

 fællesskab fordele midlerne, således at den hårdest ramte del af dansk  

 rederinæring fik størst mulig økonomisk krisehjælp, jf. vedlagte kopi af vor  

 skrivelse af 13. juni 1988 til Folketingets Skatte- og Afgiftsudvalg.
Ad Danmarks Rederiforenings bilag til ovennævnte brev Forslag til lov om Dansk Internationalt Skibsregister L 3.
 1. Under forudsætning af indførelse af DIS har Fællessekretariatet ingen  

 bemærkninger til dette punkt.
2. Vi må vende os stærkt mod, at man vil afskære de danske organisationer  

 fra at kunne forhandle for kolleger, der gør tjeneste i danske skibe, selv om  

 disse kolleger har bopæl i et andet land end Danmark.
Gældende regler er i  

 dag, at udenlandske søfarende, som gør tjeneste i danske skibe, optages som  

 medlemmer af de danske organisationer, og derfor må disse kolleger være  

 berettiget til at få deres forhold forhandlet og aftalt af de danske  

 organisationer.
 Fællessekretariatet overvejer at anlægge sag mod de ansvarshavende for den  

 ekspropriation af vor forhandlings- og aftaleret, som Folketingets vedtagelse  

 af DIS indebærer.
3. Fællessekretariatet er ikke enig med Danmarks Rederiforening.
Vi har  

 mange udenlandske medlemmer, hvis forhold de danske organisationer altid har  

 forhandlet.
Det kan ikke være rimeligt, at det danske Folketing gennemfører  

 bestemmelser, som fratager udenlandske medlemmers ret til at få deres løn- og  

 arbejdsvilkår forhandlet af deres danske organisationer.
 4. Fællessekretariatet er modstander af Danmarks Rederiforenings forslag.  

 Gennemfører man rederiforeningens forslag fjernes beskyttelsen mod  

 underbemanding af skibene.
5. Fællessekretariatet vender sig mod forslaget.
Global Maritime Distress  

 and Safety System (GMDSS) er ikke gennemført.
Der pågår endnu forhandlinger  

 om systemet, og endnu mangler gennemprøvning samt udarbejdelse og vedtagelse  

 af den internationale konvention om GMDSS.
Endelig skal konventionen gennem  

 ratifikationsprocessen i Danmark.
Først når denne udvikling er afsluttet, må  

 man se på den nødvendige tilpasning af danske bestemmelser i gældende dansk  

 søfartslovgivning.
6. Fællessekretariatet kan tilslutte sig Danmarks Rederiforenings  

 bemærkninger, men må fastholde, at den nødvendige skibstjeneste skal ske i  

dansk skib.
I øvrigt skal vi henvise til fælleshenvendelsen af 13.  

 juni 1988 til Folketingets Erhvervsudvalg fra Danmarks Rederiforening og  

 Fællessekretariatet vedrørende faglærte håndværkeres uddannelse til  

 skibsassistenter.
 7. Fællessekretariatet kan ikke støtte Danmarks Rederiforenings forslag,  

 men vil til løsning af problemet foreslå en ændring af § 57 således: . . .  

 »10 timer, som kan deles i højst 2 perioder«.
 Der bør i øvrigt ikke være særlige regler for specialskibe.
 8. Der henvises til vore indledende bemærkninger samt til vort brev af 13.  

 juni 1988 til Folketingets Skatte- og Afgiftsudvalg.
Med venlig hilsen S.
Bøje Larsen LANDSORGANISATIONEN I DANMARK 15. juni 1988 Bilag til spørgsmål nr. 9 Industriministeriet Ved skrivelse af d.d. anmoder Industriministeriet om en udtalelse fra  

 Landsorganisationen i Danmark vedrørende spørgsmål nr. 9 fra Folketingets  

 Erhvervsudvalg.
Under henvisning hertil kan det oplyses, at Landsorganisationen i Danmark  

 fortsat finder forslagets § 10 uacceptabelt.
Forslaget indebærer omfattende  

 indgreb i gældende overenskomster og stærke begrænsninger i parternes  

 forhandlingskompetence i forbindelse med indgåelse af kollektive  

 overenskomster, der er angribelige i relation til grundlovens § 73 og danske  

 internationale forpligtelser, herunder ratificeringer i ILO-konventionen.
 Landsorganisationen i Danmarks skrivelser af 26. februar 1988 og 7. april  

 1988 til Industriministeriet vedlægges.
 Danmarks Rederiforenings henvendelse af 9. juni 1988 giver ikke  

 umiddelbart anledning til supplerende bemærkninger.
P.
F.
V.
Finn Thorgrimson Bent Nielsen SØMÆNDENES FORBUND I DANMARK Bilag til spørgsmål nr. 9 Industriministeriet Vedr.: Deres ref. j.nr. 87-730-2 ref.
BSO/lb Vi har d.d. fået overbragt brev fra Industriministeriet, hvor man har  

 anmodet forbundet om en udtalelse i forbindelse med brev fra Danmarks  

 Rederiforening til Folketingets Erhvervsudvalg.
Vi må kraftigt beklage den korte tid, nemlig 4 timer, vi har fået til at  

 udarbejde besvarelsen, og sikre brevets aflevering.
Vi synes det er en meget  

 uacceptabel måde, og det vidner lidt om, på den måde man japper det her  

 lovkompleks igennem på.
 Det er vor opfattelse, at for så vidt at dette lovkompleks, hvad angår  

 Dansk Internationalt Skibsregister, og ændringer af andre søfartslove, samt  

 spørgsmål om beskatning af søfarende, som sejler i DIS, kræver endnu mere  

 seriøs behandling end vi indtil nu har været vidende om.
Hvad angår brev fra Danmarks Rederiforening, så bærer det præg af, at når  

 man rækker Fanden en lillefinger, tager han hele hånden.
For så vidt at man  

 fra regeringens side vil imødekomme de »ønsker«, som Danmarks  

 Rederiforening giver udtryk for, så er der tale om en væsentlig ændring i  

 hele grundlaget for DIS og anden lovgivning i den forbindelse.
I brev fra Danmarks Rederiforening slås der til lyd for, at nu skal også  

 skibe der sejler på dansk havn, kunne optages i DIS.
Det er en radikal  

 ændring i forhold til tidligere lovforslag.
For så vidt man fra regeringens side tillader skibe under DIS at sejle på  

 dansk havn, så er der ikke længere tale om noget særligt skibsregister, men  

 et alment dansk skibsregister.
Det betyder igen, at der på danske  

 arbejdspladser, i danske havne, kan antages udenlandsk arbejdskraft til  

 betalinger, vi kender fra Pakistan og andre steder.
Dette er helt  

 uacceptabelt.
Vi må samtidig sige, at det er en grov tilsidesættelse af sikkerheden om  

 bord i skibene, ikke mindst de store passagerskibe.
Her vil skibsrederne  

 ligeledes kunne indgå bilaterale aftaler med folk fra udviklingslandene til  

 betjening af mange tusinde passagerer, som bliver transporteret med de skibe.  

 Vi må på det kraftigste advare mod sådan tiltag.
 Hvad angår spørgsmålet om ændringer af hyreberegning fra den nuværende  

 bruttohyre til nettohyreprincippet, og dels en løsning af fradragsproblemet:  

 Såvel Danmarks Rederiforenings nuværende henvendelse, som principperne om  

 nettohyre viser, at det tilsyneladende er Danmarks Rederiforening, som  

 udarbejder lovforslagene i dette land, og ikke de ansvarlige politikere.
Rederiforeningsforslaget bærer ligeledes præg af, at nu skal den  

 skattemæssige kontrol og andre administrative opgaver lægges over i Danmarks  

 Rederiforening og ikke som hidtil hos de ansvarlige skattemyndigheder.
En  

 højst usmagelig form for privatisering.
Det er helt klart, at de såkaldte ansvarlige politikere indtil nu ikke har  

 formået at komme med en løsningsmodel på fradragsproblemet i forbindelse med  

 overgang fra bruttohyre til nettohyre.
Det er vores opfattelse, at så længe  

 der ikke er en klaring på dette, bør hele lovarbejdet omkring DIS m.v.  

 stilles i bero.
Afslutningsvis får vi i brevet fra Danmarks Rederiforening en dårlig  

 skjult trussel, nemlig fortsat udflagning fra danske redere for så vidt de  

 ikke får deres vilje.
Vi kan være enige med Danmarks Rederiforening i, at vi  

 om føje år er et land uden en egentlig handelsflåde og ikke mindst uden  

 danske søfolk.
Men det skyldes ene og alene rederne og en regering, der med  

 kunstgreb forsøger at løse den af Danmarks Rederiforening påståede  

 søfartskrise.
Med venlig hilsen P. f. v.
Preben Møller Hansen forbundsformand Bilag II Et af Skatte- og Afgiftsudvalgets spørgsmål til skatteministeren i forbindelse med behandlingen af L 24 og ministerens svar herpå Spørgsmål nr. 22:
Er lovens ikrafttræden betinget af en forudgående indgåelse af  

 overenskomster? Svar:
Det er en forudsætning for iværksættelsen af de foreslåede  

 skattefritagelsesregler, at sømænd m.v., der gør tjeneste om bord på skibe,  

 som er registreret i Dansk Internationalt Skibsregister, aflønnes i henhold  

 til lønoverenskomster, der er indgået på internationalt konkurrencedygtige  

 vilkår.
De nævnte lønoverenskomster kan, jf. bemærkningerne til § 10, stk. 3,  

 i forslag til lov om Dansk Internationalt Skibsregister (L 3), være såvel  

 kollektive som individuelle.
