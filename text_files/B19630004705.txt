 I medfør af bestemmelsen i § 28 i lov om naturfredning, jfr.  

 bekendtgørelse nr. 194 af 16. juni 1961 fastsættes efter indstilling fra  

 naturfredningsrådet følgende bestemmelser vedrørende den statsskovvæsenet,  

 Lindet distrikt, tilhørende Draved skov, art. nr. 1 Draved skov, Løgumkloster  

 landsogn og nr. 51 Asset, Løgumkloster landsogn, Tønder amt:
 1. På det nuværende skovbevoksede areal må der  

 fremtidig ikke frembringes nåletræsbevoksninger.
2. Afdelingerne 377, 391 og 393 bevares som moser,  

 således at der ikke må graves tørv og ikke plantes eller sås.
Forekommende  

 selvsået løvtræ må ikke hugges.
Nuværende nåletræsbevoksninger drives, så  

 længe de lever, af skovvæsenet på sædvanlig forstmæssig måde.
Bestående  

 grøfter må renses, men nye ikke anlægges.
3. Af hensyn til videnskabelige studier over bl.a. det  

 naturlige generationsskifte for den på stedet forekommende trævækst og den  

 dertil knyttede øvrige flora og fauna udgår afdelingerne 368, 370 og 386 af  

 den forstmæssige drift, således at der fra skovvæsenets side ikke foretages  

 indgreb i disse afdelinger, medmindre det måtte være aftalt med  

 naturfredningsrådet i samråd med Københavns universitets lærer i  

 pollenanalyse og kvartær vegetationshistorie.
De nuværende  

 nåletræsbevoksninger i disse afdelinger drives dog, så længe de lever, på  

 sædvanlig forstmæssig måde af skovvæsenet, der ligeledes frit kan foretage  

 hugst af hejstereg og ask i de plantede bevoksninger i den østlige og den  

 nordvestlige del af afd. 386. Bortset fra disse ege og aske indgår indplantet  

 løvtræ ligesom selvsået nåletræ i afdelingerne 368,370 og 386 i de  

 videnskabelige forsøg og eventuel hugst må være betinget af videnskabelige  

 formål.
 4. Fældede skoveffekter inden for de under 2. og 3.  

 nævnte områder tilhører på sædvanlig måde skovvæsenet.
5. Hvor videnskabelige hensyn gør det påkrævet, kan  

 der foretages hegninger inden for de under 2. og 3. nævnte områder.
Det er  

 almenheden forbudt at færdes i disse indhegninger, der af praktiske grunde  

 ikke bør være for store og ikke opretholdes længere end videnskabeligt  

 nødvendigt.
 6. Naturfredningsrådet kan efter samråd med Københavns  

 universitets lærer i pollenanalyse og kvartær vegetationshistorie dispensere  

 fra ovenstående bestemmelser.
 Ministeriet for kulturelle anliggender,  

 den 18. februar 1963.
Jul.
Bomholt.
 / Viggo Nielsen.
