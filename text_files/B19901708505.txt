 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
 1.3 BL 6-11, Eneflyvningsbevis, flyvemaskine, generelt, seneste udgave.
 1.4 BL 6-12, Eneflyvningsbevis, flyvemaskine, praktisk uddannelse, seneste  

 udgave.
 1.5 BL 6-14, Privatflyvercertifikat, A-certifikat, flyvemaskine, praktisk  

 uddannelse, seneste udgave.
 1.6 BL 6-50, Typeuddannelse, en-motoret landflyvemaskine, MTOM 5.700 kg,  

 seneste udgave.
 1.7 BL 6-51, Typeuddannelse, fler-motoret landflyvemaskine, seneste  

 udgave.
 1.8 BL 6-54 I, Periodisk flyvetræning, privatflyverceritikat,  

 flyvemaskine, PFT/A-certifikat, VFR-DAG, seneste udgave.
 1.9 BL 6-54 II, Periodisk flyvetræning, privatflyvercertifikat,  

 flyvemaskine, PFT/A-certifikat, VFR-NAT, seneste udgave.
2. Anvendelsesområde Denne BL fastsætter - generelle bestemmelser for udstedelse og udvidelse  

 af privatflyvercertifikat/flyvemaskine og - vilkårene for, at en certifikatindehaver kan foretage VFR-flyvning i  

 ikke-erhvervsmæssig luftfart som luftfartøjschef eller andenpilot på  

 flyvemaskine.
3. Udstedelse 3.1 Privatflyvercertifikat/flyvemaskine udstedes af Statens Luftfartsvæsen  

 efter ansøgning på en autoriseret formular, når ansøgeren opfylder  

 udstedelseskravene i afsnit 4.
 3.2 Privatflyvercertifikat/flyvemaskine udstedes gældende for føring af  

 flyvemaskine af den klasse/type, hvorpå den praktiske prøve, som nævnt i pkt.  

 4.3, er afholdt.
3.3 Privatflyvercertifikat/flyvemaskine udstedes uden angivelse af  

 udløbsdato.
Statens Luftfartsvæsen kan dog i særlige tilfælde fastsætte en  

 udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til privatflyvercertifikat, jf.
BL 6-05, d. være fyldt 18 år, e. være indehaver af et gyldigt eneflyvningsbevis/flyvemaskine, jf.
BL  

 6-11, f. med et tilfredsstillende resultat have gennemgået den praktiske  

 uddannelse for privatflyvercertifikat/flyvemaskine, der er foreskrevet i BL  

 6-14, og g. på flyvemaskine have erhvervet en samlet flyvetid på mindst 25 timers  

 dobbeltstyring og 15 timers eneflyvning.
 4.2 Den flyvetid, der er nævnt under pkt. 4.1 g, kan for indehavere af  

 gyldigt privatflyvercertifikat/helikopter og/eller svæveflyvercertifikat, som  

 har erhvervet en flyvetid som luftfartøjschef på mindst 50 timer, efter  

 flyveskolens vurdering reduceres med indtil 15 timers dobbeltstyring og 5  

 timers eneflyvning.
 4.2.1 Flyvetidsreduktion, foretaget i henhold til pkt. 4.2, må ikke  

 medføre reduktion i den navigationsuddannelse, der er nævnt i BL 6-14.
4.3 Ansøgeren skal på en autoriseret formular indstilles til en praktisk  

 prøve af en flyveskole, der er godkendt hertil.
Under den praktiske prøve,  

 der er foreskrevet af luftfartsvæsenet, skal ansøgeren godtgøre at være i  

 stand til at fungere som luftfartøjschef på flyvemaskine og som sådan være  

 kvalificeret til a. at udføre de funktioner, der påhviler en luftfartøjschef i forbindelse  

 med en privat VFR-flyvnings forberedelse, gennemførelse og afslutning, b. at træffe sådanne beslutninger og forholdsregler, som måtte være  

 påkrævet, hvis en nødsituation eller anden hændelse gør det umuligt eller  

 uforsvarligt at fortsætte flyvningen som planlagt, c. at anvende flyvefaglig viden og udvise god dømmekraft og godt  

 luftmandskab, d. at føre den pågældende flyvemaskine under de øvelser, der er nævnt i BL  

 6-14, inden for de godkendte begrænsninger og på en rolig og akkurat måde og e. at anvende de nødprocedurer, der er foreskrevet for den pågældende  

 flyvemaskine.
 4.3.1 Prøven vil foruden en teoretisk overhøring omfatte radiobetjening og  

 -korrespondance samt en eller flere af de øvelser, der er nævnt i BL 6-12 og  

 BL 6-14, og der må under prøven på intet tidspunkt være tvivl om, at  

 procedurer og manøvrer udføres på en sikkerhedsmæssigt fuldt forsvarlig måde  

 og under overholdelse af gældende forskrifter.
5. Udvidelse Privatflyvercertifikat/flyvemaskine kan udvides med en anden klasse eller  

 type efter endt uddannelse på klassen eller typen i overensstemmelse med  

 bestemmelserne i BL 6-50 og BL 6-51.
6. Rettigheder 6.1 Privatflyvercertifikat/flyvemaskine giver på de vilkår, der er nævnt i  

 pkt. 6.3, indehaveren ret til at foretage VFR-flyvning i ikke-erhvervsmæssig  

 luftfart som luftfartøjschef eller andenpilot på flyvemaskine af den  

 klasse/type, for hvilken certifikatet er gældende.
 6.2 Certifikatet giver ikke ret til at modtage betaling for flyvningen.
6.3 Indehaveren skal a. ved VFR-flyvning om dagen 1. medføre gyldigt certifikat, jf.
BL 6-02, 2. medføre dokumentation for en gyldig helbredsmæssig  

 godkendelse til privatflyvercertifikat, jf.
BL 6-05, 3. inden for de forudgående 24 måneder have aflagt  

 PFT/A-certifikat, jf.
BL 6-54 I eller BL 6-54 II, eller have bestået den  

 praktiske prøve, der er nævnt i pkt. 4.3, 4. inden for de forudgående 12 måneder have erhvervet  

 en flyvetid som luftfartøjschef på flyvemaskine på mindst 10 timer eller have  

 aflagt PFT/A-certifikat, jf.
BL 6-54 I eller BL 6-54 II, eller have bestået  

 den praktiske prøve, der er nævnt i pkt. 4.3, og 5. hvis passagerer medføres, have udført mindst 5  

 starter og 5 landinger inden for de forudgående 90 dage med flyvemaskine  

 tilhørende den pågældende type, inklusive typevarianter omfattet af  

 typebetegnelsen i certifikatet, b. ved VFR-flyvning om natten 1. medføre gyldigt certifikat, jf.
BL 6-02, 2. medføre dokumentation for en gyldig helbredsmæssig  

 godkendelse til privatflyvercertifikat, jf.
BL 6-05, 3. inden for de forudgående 24 måneder have aflagt  

 PFT/A-certifikat (VFR/NAT), jf.
BL 6-54 II, 4. inden for de forudgående 12 måneder have erhvervet  

 en flyvetid som luftfartøjschef på flyvemaskine på mindst 10 timer, hvoraf  

 mindst 5 timer skal være VFR-flyvning om natten, eller have aflagt  

 PFT/A-certifikat (VFR/NAT), jf.
BL 6-54 II, og 5. hvis passagerer medføres, have udført mindst 5  

 starter og 5 landinger under VFR-flyvning om natten inden for de forudgående  

 90 dage med flyvemaskine tilhørende den pågældende type, inklusive  

 typevarianter omfattet af typebetegnelsen i certifikatet.
 Anm.: Tilfælde, hvor et certifikat er ugyldigt, fremgår af BL 6-02.
 6.4 Under flyvning skal certifikatindehaveren være i stand til at  

 dokumentere, at vilkårene, der er nævnt i pkt. 6.3, er opfyldt.
 6.5 En indehaver af et privatflyvercertifikat/flyvemaskine, der i en  

 periode på 3 1/2 år ikke har haft en gyldig helbredsmæssig godkendelse eller  

 ikke har opfyldt vilkårene i pkt. 6.3 a, nr. 3 eller 4, skal indsende  

 certifikatet til deponering hos Statens Luftfartsvæsen.
6.5.1 For at få udleveret et certifikat, der i henhold til pkt. 6.5 er  

 deponeret, og således generhverve ret til at foretage VFR-flyvning om dagen i  

 ikke-erhvervsmæssig luftfart som luftfartøjschef eller andenpilot på  

 flyvemaskine skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til privatflyvercertifikat, jf.
BL 6-05,  

 og d. påny have bestået de teoretiske og praktiske prøver, som er fastsat af  

 Statens Luftfartsvæsen for udstedelse af privatflyvercertifikat/flyvemaskine.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 6 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-13, 4. udgave af 1. april 1987.
