Bekendtgørelse om Radio- og tv-nævnets udbud af de ledige  

 mellembølgefrekvenser I medfør af § 39, stk. 3, og § 45,  

 stk. 3, i lov nr. 1052 af 17. december 2002 om radio- og  

 fjernsynsvirksomhed,  

 fastsættes:
 § 1.  

  

 Radio- og tv-nævnet udbyder følgende sendemuligheder på  

 mellembølge-radiofonibåndet:
Position Frekvens Udstrålet effekt Skive 1431 kHz 70 kW København 1431 kHz 10 kW Odense 1485 kHz 1 kW Århus 1584 kHz 1 kW Ålborg 1602 kHz 1 kW § 2.  

  

 Programvirksomhed skal som minimum omfatte 18 timers programvirksomhed pr.  

 døgn.
 Stk. 2.  

  

 Programmerne må ikke på nogen måde tilskynde til had på grund af race, køn,  

 religion, nationalitet eller seksuel observans.
 Stk. 3.  

  

 Programvirksomheden kan udsendes analogt (AM) eller digitalt (DRM   

 Digital  

 Radio Mondiale).
Stk. 4.  

  

 Radio- og  

 tv-nævnet kan i forbindelse med udstedelse af tilladelsen til  

 programvirksomhed  

 fastsætte nærmere vilkår for programvirksomheden mv.
Vilkårene skal fremgå af  

 udbudsmaterialet.
 § 3.  

  

 Programtilladelsen kan ikke meddeles DR.
§ 4.  

  

 Sendemulighederne udbydes samlet ved en åben auktion, hvor deltagerne løbende  

 byder på tilladelserne til en vinder er fundet.
Det sidst afgivne, højeste  

 bud  

 vil være det vindende bud.
Stk. 2.  

  

 Deltagerne  

 byder på størrelsen af den faste årlige koncessionsafgift.
Udover den faste  

 årlige koncessionsafgift betales årligt en variabel, omsætningsafhængig  

 afgift.
 Stk. 3.  

  

 Den faste,  

 årlige koncessionsafgift er minimum 250.000 kr., hvilket ligeledes er  

 mindsteprisen ved auktionen.
 Stk. 4.  

  

 Den  

 variable afgift udgør 2,5 pct. af den del af kanalens omsætning det  

 pågældende  

 år, der ligger over 25 mio. kr. og op til 50 mio. kr., 5 pct. af omsætningen  

 fra 50 mio. kr. op til 100 mio. kr., og 10 pct. af omsætningen fra 100 mio.  

 kr.  

 og derover.
 Stk. 5.  

  

 Deltagerne  

 forpligter sig til at betale koncessionsafgift i hele tilladelsesperioden,  

 der  

 fastsættes til 12 år fra tilladelsens ikrafttræden, jf. § 7,  

 stk. 1.
 Stk. 6.  

  

 Den  

 variable koncessionsafgifts beregningsgrundlag, og betalingsterminer for  

 såvel  

 den faste årlige koncessionsafgift, som den variable koncessionsafgift, skal  

 fremgå af udbudsmaterialet.
 Stk. 7.  

  

 Tilladelseshaveren skal over for Radio- og tv-nævnet stille en garanti, som  

 på  

 ethvert tidspunkt dækker de følgende 3 års betalinger af den faste  

 koncessionsafgift.
 § 5.  

  

 Radio- og tv-nævnet vælger en auktionarius, der får ansvaret for  

 gennemførelsen  

 af auktionen.
 Stk. 2.  

  

 Radio- og  

 tv-nævnet fastsætter de nærmere regler for gennemførelsen af auktionen,  

 herunder tid og sted samt auktionarius beføjelser.
 Stk. 3.  

  

 Auktionen  

 er åben for offentligheden.
§ 6.  

  

 Deltagelse i auktionen sker på grundlag af forhåndstilmelding.
Med  

 tilmeldingen  

 accepterer deltagerne vilkårene for auktionen, herunder at navnene på de  

 tilmeldte offentliggøres efter tilmeldingsfristens udløb.
 Stk. 2.  

  

 Radio- og  

 tv-nævnet fastsætter nærmere regler om tilmeldingsproceduren, tilmeldingens  

 udformning, herunder hvilke oplysninger tilmeldingen skal indeholde, samt  

 tilmeldingsfrist, mv.
 Stk. 3.  

  

 Radio- og  

 tv-nævnet kan stille krav om, at der ved tilmelding til auktionen skal  

 stilles  

 en bankgaranti på op til 250.000 kr., samt de nærmere betingelser herfor,  

 herunder at beløbet kan anvendes til hel eller delvis dækning af de første  

 års  

 koncessionsafgift.
 § 7.  

  

 Tilladelse til radioprogramvirksomhed ved brug af mellembølgefrekvenserne  

 udstedes  

 for en periode af 12 år af Radio- og tv-nævnet til vinderen af auktionen.
Stk. 2.  

  

 Der vil  

 være pligt til at udnytte tilladelsen.
Fristen for idriftsættelse vil være 2  

 år  

 fra tilladelsens ikrafttræden.
Nævnet kan efter anmodning forlænge denne  

 frist,  

 såfremt særlige hensyn taler herfor.
 Stk. 3.  

  

 Salg og  

 overdragelse af tilladelsen eller ejerskabet skal godkendes af Radio- og  

 tv-nævnet.
Stk. 4.  

  

 Tilladelseshaver skal hvert år indsende et regnskab til Radio- og tv-nævnet  

 med  

 opgørelse af afgiftsgrundlaget for den variable koncessionsafgift.
Nævnet  

 fastsætter en frist for indsendelse af regnskab.
Stk. 5.  

  

 Tilladelsen  

 kan inddrages midlertidigt eller endeligt af Radio- og tv-nævnet, hvis  

 indehaveren overtræder loven eller bestemmelser fastsat efter loven, såfremt  

 en  

 overtrædelse er grov eller overtrædelserne er ofte gentagne.
Tilladelsen kan  

 endvidere inddrages, hvis indehaveren tilsidesætter de vilkår, som  

 programtilladelsen er meddelt på, eller hvis der i forbindelse med  

 udstedelsen  

 er afgivet urigtige oplysninger.
 § 8.  

  

 Tilladelseshaver skal udover koncessionsafgiften betale et årligt gebyr for  

 tilladelsen til radiovirksomhed ved anvendelse af mellembølgefrekvenserne.
 Stk. 2.  

  

 Det årlige  

 gebyr for tilladelsen fastsættes af Radio- og tv-nævnet, således at gebyret  

 dækker de respektive kanalers andel af udgifterne til Radio- og tv-nævnets  

 samlede virksomhed, herunder udgifter til afholdelse af omkostninger i  

 forbindelse med auktionen.
§ 9.  

  

 Gebyret betales hvert år ved årets begyndelse som et acontobeløb.
Det  

 endelige  

 beløb fastsættes ved finansårets udgang.
Det første år betales acontobeløbet  

 som en forholdsmæssig andel af det skønnede acontobeløb med tillæg af særlige  

 engangsomkostninger i forbindelse med auktionen.
 § 10.  

  

 Bekendtgørelsen træder i kraft den 1. februar 2004.
