Nr BTL 188 Betænkning over Forslag til lov om ændring af lov om social bistand  

 (Ændret maksimum for forældrebetaling for ophold i daginstitution)   

 Nr L 188 1990-91, 2. samling Afgivet af Socialudvalget Afgivet: 19910523 Udvalget har behandlet lovforslaget i nogle møder.
Der er af socialministeren og af et flertal stillet ændringsforslag,  

 hvorom henvises til de ledsagende bemærkninger.
Et ændringsforslag stillet af  

 flertallet og tiltrådt af et mindretal medfører, at lovforslaget deles i 2  

 dele.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) de under A og B  

 nævnte lovforslag til vedtagelse med de dertil stillede  

 ændringsforslag.
 Et mindretal (Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget) indstiller det  

 under A nævnte lovforslag til vedtagelse med de dertil stillede  

 ændringsforslag, indstiller det under B nævnte lovforslag til  

forkastelse ved 3. behandling og kan ikke støtte de dertil stillede  

 ændringsforslag.
Et flertal inden for mindretallet (Det Konservative Folkepartis, Venstres  

 og Kristeligt Folkepartis medlemmer af udvalget) henviser til, at det under A  

 nævnte lovforslag indgår i et bredt politisk forlig om børnefamiliernes  

 vilkår.
Aftalen indebærer, at forligspartierne er enige om at reducere den  

 maksimale forældrebetalingsandel fra 35 pct. til 32 pct. af driftsudgifterne.
Som en del af forliget gennemføres der en reform af styrelsen af  

 daginstitutionerne, som sikrer forældrene en reel indflydelse på den enkelte  

 institutions drift.
Driften på institutionerne kan således bedre  

 tilrettelægges ud fra lokale ønsker og behov og efter forældrenes interesse i  

 en sund økonomisk drift.
 Det Konservative Folkeparti, Venstre og Kristeligt Folkeparti mener, at  

 det skal være den enkelte kommune, der bestemmer, om forældrebetalingen skal  

 være lavere end de 32 pct. af driftsudgiften.
 Endvidere ønsker disse partier ikke at sænke forældrebetalingen på  

 daginstitutioner yderligere, idet det må anses for vigtigt, at forældrene  

 tilskyndes til en ansvarlig økonomisk drift.
 Det er disse partiers opfattelse, at såfremt der skal bruges flere  

 økonomiske midler til børnefamilierne, skal det ske gennem en forhøjelse af  

 børnechecken, således at alle børnefamilier får del i midlerne, uanset  

 hvilken børnepasningsordning de gør brug af.
 Et andet mindretal (Fremskridtspartiets medlem af udvalget) kan  

 ikke stemme for de stillede ændringsforslag, indstiller de under A og B  

 nævnte lovforslag til forkastelse ved 3. behandling og bemærker i  

 øvrigt:
Fremskridtspartiet kan ikke medvirke til, at forældrebetalingen sættes  

 ned, da mindretallets politik er, at forældrene skal betale den fulde  

 omkostning ved pasning af børnene.
Dette vil nemlig medføre to ting: dels at  

 kommuneskatterne kan sættes ned, dels at der hurtigt vil ske det, at det går  

 op for forældrene, hvad det egentlig koster at få passet deres børn af det  

 offentlige.
De vil derfor søge hen, hvor udbud passer overens med prisen, og  

 det gør det ikke i det offentlige.
 Desuden vil der så blive lige konkurrence mellem offentlig og privat  

 børnepasning.
At Fremskridtspartiet ikke kan støtte ændringsforslaget om, at  

 forældrebetalingsprocenten ændres fra 30 til 32, skyldes, at der i forslaget  

 er indarbejdet bestemmelser om, at der allerede den 1. januar 1993 skal ske  

 en nedsættelse til de 30 pct.
En sådan aftale kan Fremskridtspartiet ikke  

 være med i, så selv om ændringsforslaget er et skridt væk fra det  

 socialistiske skråplan, som mindretallet er ude på, kan Fremskridtspartiet  

 ikke medvirke.
Ændringsforslag Af et flertal (S, SF og CD), tiltrådt af et mindretal (KF,  

 V, RV og KRF):
a Ændringsforslag om deling af lovforslaget 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om social bistand.  

 (Ændret maksimum for forældrebetaling for ophold i daginstitution fra den 1.  

 august 1991)» omfattende §§ 1 og 2.
 B. »Forslag til lov om ændring af lov om social bistand.  

 (Ændret maksimum for forældrebetaling for ophold i daginstitution fra den 1.  

 januar 1993)» omfattende § 1.
b Ændringsforslag til det under A nævnte lovforslag Af socialministeren, tiltrådt af et flertal (udvalget med  

 undtagelse af FP):
Til § 1 2) I den foreslåede ændring af lovens § 73, stk. 1, 1.  

 pkt., ændres »30 pct.« til: »32 pct.« Til § 2 3) Datoen »den 1. januar 1992« ændres til: »den 1.  

 august 1991«.
c Ændringsforslag til det under B nævnte lovforslag Af et flertal (S, SF og CD):
Ny paragraf 4) Efter § 1 indsættes som ny paragraf:
»§ 2 Loven har virkning fra den 1. januar 1993.« Bemærkninger Til nr. 1 Lovforslaget foreslås opdelt i to for at sikre mulighed for en samtidig  

 gennemførelse af en nedsættelse af forældrebetalingen til 32 pct. pr. den 1.  

 august 1991 og til 30 pct. pr. den 1. januar 1993 i to forskellige  

 lovforslag. Ønsket om, at det sker i to forskellige lovforslag, kommer af, at  

 den første ændring er aftalt i et bredt politisk forlig mellem Det  

 Konservative Folkeparti, Venstre, Socialdemokratiet, Socialistisk Folkeparti,  

 Centrum-Demokraterne, Det Radikale Venstre og Kristeligt Folkeparti.
Den  

 videregående ændring pr. 1. januar 1993 ønskes derimod gennemført af  

 Socialdemokratiet, Socialistisk Folkeparti og Centrum-Demokraterne.
Til nr. 2 og 3 Det er som et led i aftalen om forbedring af børnefamiliernes vilkår  

 aftalt, at den maksimale forældrebetalingsandel reduceres pr. den 1. august  

 1991 fra 35 pct. til 32 pct. af driftsudgifterne gennem vedtagelse af L 188  

 med ændringsforslag.
 Som følge heraf foreslås det, at den maksimale forældrebetalingsandel  

 ændres fra de foreslåede 30 pct. til 32 pct. i overensstemmelse med aftalen.
 Ligeledes ændres lovens ikrafttræden fra den foreslåede dato 1. januar  

 1992 til den 1. august i overensstemmelse med aftalen.
Til nr. 4 Aftalen om forbedring af børnefamiliernes vilkår indebærer, at  

 forligspartierne er enige om en maksimal forældrebetalingsandel på 32 pct.  

 fra den 1. august 1991 til og med udgangen af 1992. Socialdemokratiet,  

 Socialistisk Folkeparti og Centrum-Demokraterne ønsker med dette forslag at  

 sænke forældrebetalingsandelen yderligere til 30 pct. pr. 1. januar 1993.  

 Partierne er indstillet på i kommende finanslovforhandlinger at anvise den  

 nødvendige finansiering.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Agnete Laustsen (KF) Eva Kjer Hansen (V) Hanne Severinsen  

 (V) Tom Behnke (FP) Marianne Jelved (RV) Kofod-Svendsen (KRF) fmd.
