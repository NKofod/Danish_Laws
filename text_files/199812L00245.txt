Fremsat den 6. maj 1999 af forskningsministeren (Jan  

 Trøjborg) Forslag til Lov om ændring  

 af lov om konkurrenceforhold og samtrafik i telesektoren § 1 I lov om konkurrenceforhold og samtrafik i telesektoren, jf.  

 lovbekendtgørelse nr. 860 af 4. december 1998, foretages  

 følgende ændringer:
 1. I § 2, stk. 7, ændres »stk. 2 og 4« til: »stk. 2-4«.
 2. I § 6, stk. 1, ændres »stk. 2 og 4« til: »stk. 2-4«.
 3. I § 17, stk. 1, ændres »stk. 2 og 4« til: »stk. 2-4«.
§ 2 Loven træder i kraft den 1. juni 1999.
Bemærkninger til lovforslaget Almindelige bemærkninger Lovforslagets formål og baggrund Den 6. december 1995 indgik regeringen (Socialdemokratiet,  

 Det Radikale Venstre og Centrum-Demokraterne) Venstre, Det Konservative  

 Folkeparti og Socialistisk Folkeparti en principaftale om totalliberalisering  

 af telesektoren i Danmark.
Første del af udmøntningen af  

 principaftalen (trin 2a) blev gennemført i foråret 1996. Anden  

 del af udmøntningen (trin 2b) blev gennemført i foråret  

 1997.
Lov om konkurrenceforhold og samtrafik i telesektoren m.v.  

 er en del udmøntningen af den politiske principaftale om  

 totalliberalisering af telesektoren i Danmark.
Lovgrundlaget for den  

 eksisterende regulering udgøres af lov. nr. 467 af 12. juni 1996 om  

 konkurrenceforhold og samtrafik i telesektoren, med de ændringer, der  

 følger af lov nr. 391 af 10. juni 1997 og lov nr. 470 af 1. juli  

 1998.
 Lovens formål er at skabe et sæt regulatoriske  

 rammer for telesektoren, der i praksis kan medvirke til at fremme reel  

 konkurrence og herunder skabe effektive konkurrencemuligheder for de nye  

 teleselskaber på det danske telemarked.
Med sigte herpå indeholder loven rammerne for  

 teleselskabernes indbyrdes aftaler om samtrafik.
Samtrafikaftaler er aftaler,  

 der muliggør, at nye teleselskaber får adgang til de  

 slutbrugere, der tilhører de teleselskaber på markedet, der har  

 en stærk markedsposition (oftest den tidligere monopolist). Adgangen  

 kan enten ske via tilslutning af eget udstyr til den eksisterende udbyders  

 net (koblet samtrafik), ved at leje infrastrukturkapacitet, eller ved at  

 købe abonnementer og minutter m.v. på engrosvilkår hos den  

 eksisterende udbyder og herefter videresælge disse til forbrugere  

 (tjenesteudbyderaftaler).
Sidstnævnte form for samtrafik blev indført i  

 loven med en ændring i sommeren 1998. Under behandlingen af denne  

 ændringslov opstod der imidlertid en fejl i forbindelse med  

 indskrivningen i det optryk af lovforslaget, som blev omdelt efter  

 afstemningen ved 2. behandlingen sammenholdt med teksten til de konkret  

 vedtagne ændringsforslag i den afgivne betænkning, der dannede  

 grundlag for 2. behandling.
Teksten til optrykket af lovforslaget som  

 vedtaget ved 3. behandling var enslydende med optrykket af lovforslaget efter  

 2. behandling.
Denne fejl betød, at tre forudsatte hjemler vedr.  

 tjenesteudbyderaftaler »faldt ud« af lovforslaget.
Disse hjemler  

 omhandlede:
 1.	Mulighed for forskningsministeren til at fastsætte  

 nærmere regler om afgrænsningen af områderne for  

 indgåelse af tjenesteudbyderaftaler samt om på hvilke  

 vilkår og niveauer, der som minimum skal gives adgang til samtrafik,  

 samt om afgrænsningen af det relevante marked i forbindelse med  

 fastlæggelsen af en udbyders markedsandel.
 2.	Krav om at forhandlinger om indgåelse af  

 tjenesteudbyderaftaler skal afsluttes inden 3 måneder fra anmodningen  

 samt at Telestyrelsen kan mægle i sagen.
 3.	Krav om at der skal gennemføres en regnskabsmæssig  

 adskillelse for forretningsområdet.
 Tilstedeværelse af disse fejl er dybt problematiske  

 for sikringen af den videre konkurrence på telemarkedet.
Indholdet af lovforslaget Lovforslaget har til hensigt at sikre ovenstående  

 tre hjemler vedr. tjenesteudbyderaftaler.
Der er således alene tale om  

 en teknisk ændring med henblik på at rette op på de  

 foretagne fejl.
Lovens administrative, økonomiske, erhvervsmæssige og  

 miljømæssige konsekvenser Lovforslaget medfører ingen økonomiske og  

 administrative konsekvenser for det offentlige.
 Lovforslagets erhvervsmæssige konsekvenser er  

 især et forøget udbud af teleydelser til lave priser, som vil  

 være til gavn for såvel erhvervslivet som for private.
 Lovforslaget har ingen miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Forøget udbud af teleydelser til lave  

 priser Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1-3 Bestemmelsen har til hensigt at rette op på de fejl  

 der opstod i forbindelse med indskrivningen af ændringsforslagene til L  

 117 i 1998.
 Formålet er at sikre hjemmel til:
 1.	At forskningsministeren kan fastsætte nærmere regler om  

 afgrænsningen af områderne for indgåelse af  

 tjenesteudbyderaftaler samt om på hvilke vilkår og niveauer, der  

 som minimum skal gives adgang til samtrafik, samt om afgrænsningen af  

 det relevante marked i forbindelse med fastlæggelsen af en udbyders  

 markedsandel.
 2.	At kræve at forhandlinger om indgåelse af  

 tjenesteudbyderaftaler skal afsluttes inden 3 måneder fra anmodningen  

 samt at Telestyrelsen kan mægle i sagen.
 3.	At kræve at der skal gennemføres en  

 regnskabsmæssig adskillelse for forretningsområdet.
Til § 2 Loven træder efter lovforslaget i kraft den 1. juni  

 1999.
Bilag Lovforslaget sammenholdt med gældende lov Gældende formulering Lovforslaget § 1 I lov om konkurrenceforhold og samtrafik i telesektoren foretages  

 følgende ændringer:
 § 2. Udbydere af offentlige telenet eller teletjenester har  

 ret og pligt til at forhandle aftaler om koblet samtrafik, jf. § 1,  

 stk. 3, nr. 1, med hinanden med henblik på at sikre gensidig  

 adgang til deres telenet eller teletjenester.
 Stk. 2. Udbydere af offentlige telenet eller teletjenester,  

 der har en stærk markedsposition, skal imødekomme alle rimelige  

 anmodninger om indgåelse eller ændring af aftaler om koblet  

 samtrafik, jf. § 1, stk. 3, nr. 1, inden for følgende  

 områder:
 1)	Telefoninet og basale telefonitjenester.
 2)	Datakommunikationsnet og basale datakommunikationstjenester.
 3)	Mobilkommunikationsnet og basale mobilkommunikationstjenester.
 4)	Øvrig kabel- eller radiobaseret teleinfrastruktur, dog ikke  

 satellitkommunikation.
 Stk. 3. Udbydere af offentlige telenet eller teletjenester,  

 der har en stærk markedsposition, skal imødekomme alle rimelige  

 anmodninger om indgåelse eller ændring af tjenesteudbyderaftaler,  

 jf. § 1, stk. 3, nr. 3, inden for følgende  

 områder:
 1)	Basale telefonitjenester.
 2)	Basale datakommunikationstjenester.
 3)	Basale mobilkommunikationstjenester.
 Stk. 4. Udbydere af offentlige telenet eller teletjenester,  

 der har en stærk markedsposition, skal imødekomme alle rimelige  

 anmodninger om leje af infrastrukturkapacitet, som omfattet af § 1,  

 stk. 3, nr. 2, i telefoninet, datakommunikationsnet og øvrig  

 kabelbaseret infrastruktur, uafhængigt af hvilke tjenester den lejede  

 infrastruktur anvendes til.
 Stk. 5. Udbydere af offentlige telenet eller teletjenester  

 formodes at have en stærk markedsposition, hvis de har en markedsandel  

 på mere end 25 pct. af en telekommunikationsaktivitet i de geografiske  

 områder, hvori de udbyder telenet eller teletjenester.
 Stk. 6. Telestyrelsen kan uanset bestemmelsen i stk. 5  

 træffe beslutning om, at udbydere af offentlige telenet eller  

 teletjenester med en markedsandel på 25 pct. eller mindre skal  

 betragtes som udbydere med en stærk markedsposition, og at udbydere af  

 offentlige telenet eller teletjenester med en markedsandel på mere end  

 25 pct. ikke skal betragtes som udbydere med en stærk markedsposition.  

 Ved beslutninger af denne art skal Telestyrelsen tage udbyderens mulighed for  

 at øve indflydelse på markedsvilkårene, udbyderens  

 omsætning i forhold til størrelsen af markedet, udbyderens  

 kontrol over adgangen til slutbrugere, udbyderens adgang til finansielle  

 ressourcer og udbyderens erfaring med hensyn til udbud af  

 telekommunikationsydelser i betragtning.
 Stk. 7. Forskningsministeren fastsætter nærmere  

 regler om afgrænsningen af de i stk. 2 og 4 nævnte  

 områder, herunder regler for, på hvilke vilkår og niveauer  

 der som minimum skal gives adgang til samtrafik, samt om afgrænsningen  

 af det eller de relevante markeder i forbindelse med fastlæggelse af en  

 udbyders markedsandel.
1. I § 2, stk. 7, ændres »stk. 2 og 4« til: »stk. 2-4« Stk. 8. Telestyrelsen kan træffe beslutning om, at  

 udbydere af offentlige telenet eller teletjenester, der kontrollerer den  

 eneste eksisterende adgang til en eller flere slutbrugere, der er tildelt et  

 eller flere selvstændige abonnentnumre i den danske nummerplan, og som  

 udnytter dette til at nægte andre tjenesteudbydere adgang til  

 slutbrugerne, er forpligtet til at imødekomme alle rimelige  

 anmodninger om indgåelse af aftaler om koblet samtrafik, jf. § 1,  

 stk. 3, nr. 1, eller indgåelse af tjenesteudbyderaftaler, jf.  

 § 1, stk. 3, nr. 3, på samme vilkår som udbydere med en  

 stærk markedsposition.
 Stk. 9. Forskningsministeren kan fastsætte nærmere  

 regler om samtrafikaftaler, der vedrører § 1, stk. 3, nr. 1  

 og 3, om adgang til numre med særlige takseringsforhold, kortnumre og  

 nummeroplysningstjenester.
Stk. 10. Aftaler om samtrafik efter stk. 2-4 skal give  

 adgang til samtrafik på objektive, gennemsigtige og ikkediskriminerende  

 vilkår.
Udbydere af offentlige telenet eller teletjenester, der har en  

 stærk markedsposition, skal således efter anmodning fra  

 Telestyrelsen eller den, der anmoder om indgåelse af en aftale om  

 samtrafik, dokumentere, at udbyderen under tilsvarende forhold anvender samme  

 betingelser overfor andre udbydere, der stiller samme tjenester til  

 rådighed, og at udbyderen stiller samtrafikydelser til rådighed  

 for andre på samme vilkår og med samme kvalitet, som de stilles  

 til rådighed for udbyderens egne tjenester eller for tjenester under  

 deres datterselskaber eller partnere, når dette er relevant.
Ved  

 indgåelse af aftaler om samtrafik som nævnt i § 1,  

 stk. 3, nr. 3, skal den i 2. pkt. nævnte dokumentation alene  

 forelægges for Telestyrelsen.
Stk. 11. Udbydere af offentlige telenet eller teletjenester,  

 der har en stærk markedsposition, skal efter anmodning stille alle  

 nødvendige oplysninger og specifikationer til rådighed for  

 udbydere, der overvejer indgåelse af samtrafikaftaler.
Oplysningerne  

 skal omfatte information om nye samtrafikydelser og ændringer i  

 eksisterende udbud heraf, der planlægges gennemført i  

 løbet af de næste 6 måneder, medmindre Telestyrelsen  

 godkender, at disse oplysninger kan tilbageholdes.
Oplysninger om nye  

 samtrafikydelser skal offentliggøres snarest muligt.
Stk. 12. Udbydere af offentlige telenet eller teletjenester,  

 der har en stærk markedsposition, skal give den, der anmoder om  

 indgåelse af aftaler om samtrafik, som omfattet af § 1,  

 stk. 3, adgang til sammenkobling på geografiske positioner og i  

 det omfang, der fremsættes anmodning herom.
Udbydere af offentlige  

 telenet eller teletjenester, der har en stærk markedsposition, skal, i  

 det omfang det er praktisk muligt, give den, der anmoder om indgåelse  

 af aftale om samtrafik, adgang til selv i udbyderens lokaler at placere egne  

 centraler og andet udstyr, som giver mulighed for fremføring og  

 styring af signaler mellem bestemte termineringspunkter, samt adgang til selv  

 at varetage drift og vedligeholdelse m.v. heraf.
Hvis det ikke er muligt at  

 gennemføre bestemmelserne i 2. pkt. og den, der anmoder om  

 indgåelse af en aftale om samtrafik ikke har en stærk  

 markedsposition, påhviler det udbyderen omkostningsfrit at stille den  

 nødvendige transmissionskapacitet til rådighed frem til de  

 lokaler, der ønskes adgang til.
Forpligtelsen til at sikre den  

 nødvendige transmissionskapacitet er begrænset til en afstand,  

 der svarer til afstanden mellem de lokaler, der ønskes adgang til, og  

 nærmeste anden tilsvarende adgangsmulighed.
 Stk. 13. Forskningsministeren kan fastsætte  

 nærmere regler om indgåelse af samtrafikaftaler og kan herunder  

 fastsætte minimumskrav til, hvilke bestemmelser og vilkår m.v.  

 sådanne aftaler skal indeholde.
 § 6. Forhandlinger om indgåelse af aftaler om samtrafik  

 efter § 2, stk. 2 og 4, skal afsluttes hurtigst muligt.  

 Såfremt parterne ikke inden 3 måneder, fra anmodningen om en  

 aftale om samtrafik er fremsat, kan nå til enighed, kan en eller flere  

 af parterne anmode Telestyrelsen om at mægle i sagen.
 2. I § 6, stk. 1, ændres »stk. 2 og 4« til: »stk. 2-4«.
 Stk. 2. Telestyrelsen optager straks herefter forhandlinger  

 med parterne med henblik på mægling.
 § 17. Udbydere af offentlige telenet eller teletjenester, der  

 har en stærk markedsposition jf. § 2, stk. 2 og 4, skal  

 gennemføre en regnskabsmæssig adskillelse af de enkelte  

 forretningsområder.
 3. I § 17, stk. 1, ændres »stk. 2 og 4« til: »stk. 2-4«.
 Stk. 2. De i § 1, stk. 4, nævnte virksomheder,  

 kommuner, kommunale fællesskaber og offentlige institutioner i  

 øvrigt skal gennemføre en regnskabsmæssig adskillelse af  

 udbudet af telenet eller teletjenester.
 Stk. 3. Forskningsministeren kan fastsætte nærmere  

 regler om:
 1)	Fra hvilket tidspunkt den regnskabsmæssige adskillelse skal  

 være gennemført.
 2)	Indsendelse af regnskaberne til Telestyrelsen.
 3)	Regnskabernes udformning og indhold, herunder hvilke  

 regnskabsområder der skal aflægges særskilt regnskab for  

 bl.a. med henblik på at sikre effektiv konkurrence og gennemsigtighed i  

 forbindelse med samtrafik.
4)	Samarbejdsprocedurer mellem Telestyrelsen og Konkurrencerådet  

 vedrørende tilsynet med regler som nævnt i nr. 1-3, herunder  

 regler svarende til § 5, stk. 2 og 3, eller regler om  

 overførsel af dele af tilsynet til Konkurrencerådet.
Regler  

 herom fastsættes efter drøftelse med erhvervsministeren.
 Stk. 4. Konkurrencelovens kapitel 2 og 3 gælder for  

 udbydere af telenet og teletjenester, medmindre andet følger af  

 telelovgivningen, herunder regler fastsat med hjemmel heri.
