Fremsat den 2. november 2000 af  

 miljø-og energiministeren (Svend Auken) Forslag til Lov om pligtige lagre af  

 mineralolie og mineralolieprodukter1)
 / § 1. Lovens formål er at sikre opretholdelse af pligtige  

 lagre af mineralolie og mineralolieprodukter.
§ 2. Ved mineralolie forstås i denne lov råolie og  

 kondensat af mineralsk oprindelse.
Ved mineralolieprodukter forstås  

 produkter, der er fremstillet ved raffinering heraf, herunder  

 motorbrændstoffer.
 Stk. 2. Ved pligtige lagre forstås:
1)	beredskabslagre af motorbrændstoffer, der er etableret med  

 henblik på krig eller truende udsigt til krig, og som kræves  

 opbevaret i særlige beskyttede anlæg, samt 2)	mindstelagre af mineralolie og mineralolieprodukter til  

 imødegåelse af olieforsyningskriser og anden aktuel eller  

 potentiel mangel på disse varer.
 § 3. Virksomheder, der her i landet importerer, producerer  

 eller hos en anden virksomhed lader producere mineralolie eller  

 mineralolieprodukter, skal opretholde pligtige lagre af disse varer.
 Stk. 2. Miljø- og energiministeren kan  

 fastsætte nærmere regler om lagringspligten, herunder regler om,  

 hvilke virksomheder der er fritaget for lagringspligten, lagringspligtige  

 produkter, lagrenes sammensætning, anbringelse og beregning,  

 lagringspligtens omfang og opfyldelse samt godkendelse af  

 lagerdækningsaftaler.
 § 4. Efter forudgående forelæggelse for  

 Folketingets Energipolitiske Udvalg fastsætter miljø- og  

 energiministeren de samlede pligtige lagres størrelse hos de  

 lagringspligtige virksomheder.
 Stk. 2. Miljø- og energiministeren kan dog, for et  

 begrænset tidsrum og når særlige forhold taler herfor,  

 ændre omfanget af den lagringspligt, der er fastsat efter stk. 1.
 § 5. Miljø- og energiministeren fører tilsyn med  

 de lagringspligtige virksomheders opfyldelse af bestemmelser i denne lov og  

 regler udstedt i henhold til loven.
Stk. 2. Miljø- og energiministeren kan hos de  

 lagringspligtige virksomheder indhente alle oplysninger, der er  

 nødvendige til varetagelsen af opgaver efter denne lov eller regler  

 udstedt i henhold til loven.
Det samme gælder oplysninger til brug for  

 statistik og til videregivelse til internationale organisationer.  

 Miljø- og energiministeren kan fastsætte nærmere regler om  

 oplysningspligtens omfang og opfyldelse.
 Stk. 3. Miljø- og energiministeren kan til brug  

 for de i stk. 2 nævnte formål efter aftale med Told- og  

 Skattestyrelsen få udleveret registeroplysninger om virksomheder, der  

 foretager import af mineralolie og mineralolieprodukter.
 § 6. Miljø- og energiministeren kan bemyndige en under  

 ministeriet oprettet institution til at udøve de beføjelser,  

 der i denne lov er tillagt ministeren.
 Stk. 2. Miljø- og energiministeren kan  

 fastsætte regler om, at afgørelser truffet efter denne lov eller  

 regler udstedt i henhold til loven ikke kan indbringes for anden  

 administrativ myndighed.
§ 7. Medmindre højere straf er forskyldt efter anden  

 lovgivning, straffes med bøde den, der 1)	undlader at opfylde lagringspligten efter § 3, 2)	undlader at afgive oplysninger som nævnt i § 5, stk.  

 2.
 Stk. 2. I regler, som udstedes i henhold til loven, kan  

 der fastsættes bødestraf for overtrædelser af reglerne  

 eller vilkår fastsat i henhold til reglerne.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 8. Loven træder i kraft den 1. juli 2001.
 Stk. 2. Samtidig ophæves lov om mindstebeholdninger  

 af mineralolie og mineralolieprodukter, jf. lovbekendtgørelse nr. 1183  

 af 19. december 1992.
 Stk. 3. Regler, der er fastsat i henhold til den i stk. 2  

 nævnte lov, opretholdes, indtil de ophæves eller afløses  

 af regler fastsat i henhold til denne lov.
 § 9. Loven gælder ikke for Færøerne og  

 Grønland.
Bemærkninger til  

 lovforslaget Almindelige bemærkninger 1. Lovforslagets formål og baggrund a.
Formål Lovforslagets formål, som er at sikre opretholdelsen  

 af pligtige lagre af mineralolie og mineralolieprodukter, må ses  

 på baggrund af oliekriserne efter 2. verdenskrig.
Som følge  

 heraf har Danmark i 1970 erne tilsluttet sig internationale  

 krisestyringsordninger, som bl.a. indebærer pligt for de deltagende  

 lande til at opretholde olielagre.
Forpligtelserne gælder over for Den  

 Europæiske Union (EU) og det Internationale Energi Agentur (IEA). Der  

 har desuden allerede fra 1964 været opretholdt beredskabslagre til  

 sikring af det civile samfunds transportbehov under krig og truende udsigt  

 hertil.
Lovforslaget samler og tydeliggør  

 hjemmelsbestemmelserne for de pligtige olielagre i én lov.
De pligtige  

 lagre omfatter dels de til indsats mod en fredstidskrise bestemte  

 mindstelagre og dels de med henblik på krig og truende udsigt til krig  

 bestemte beredskabslagre.
Mindstelagrene har hidtil haft hjemmel i lov om  

 mindstebeholdninger af mineralolie og mineralolieprodukter, jf.  

 lovbekendtgørelse nr. 1183 af 19. december 1992 (mindstelagerloven),  

 medens beredskabslagrene har haft hjemmel i beredskabsloven, jf. lov nr. 1054  

 af 23. december 1992, som senest ændret ved lov nr. 418 af 31. maj  

 2000, der dog ikke indeholder hjemmel til at fastsætte nærmere  

 regler om beredskabslagre.
 Lovforslaget giver desuden lovgivningen en form, som  

 på en mere overskuelig måde implementerer Rådets direktiv  

 98/93/EF af 14. december 1998 om ændring af direktiv 68/414/EØF  

 om forpligtelse for EØF s medlemsstater til at opretholde  

 minimumslagre af mineralolie og/eller mineralolieprodukter.
 Ved lovforslaget ophæves lov nr. 208 af 24. maj 1972  

 om mindstebeholdninger af mineralolie og mineralolieprodukter, se FT 1971-72:  

 2191, 2797; A 1529; B 1101 senest bekendtgjort ved lovbekendtgørelse  

 nr. 1183 af 19. december 1992 og tidligere ændret ved lov nr. 215 af  

 30. maj 1980, FT 1979-1980 (2. saml.): 6487, 7427, 9685, 9996; A 4629; B  

 1235; C 443, lov nr. 209 af 22. maj 1985, jf. lovbekendtgørelse nr.  

 306 af 25. juni 1985, FT 1984-1985: 4661, 5022, 9429, 9800; A 2499; B 1233; C  

 397, og lov nr. 1000 af 19. december 1992, FT 1992-1993: 154, 1106, 3595,  

 3729; A 1267; B 145; C 131.
b.
Baggrund De første pligtige lagre var beredskabslagrene, som  

 blev oprettet i henhold til bekendtgørelse nr. 21 af 24. januar 1964  

 om beredskabslagre af mineralolieprodukter.
Bekendtgørelsen var  

 udstedt af Handelsministeriet i medfør af lov nr. 342 af 23. december  

 1959 om det civile beredskab.
Bekendtgørelsen udformede de  

 nærmere regler i forhold til frivillig overenskomst med olieselskaberne  

 om oprettelsen af Foreningen Danske Olieberedskabslagre (FDO).
I 1968 vedtoges lov om forsyningsmæssige  

 foranstaltninger på baggrund af erfaringerne fra Suez-krisen i 1967,  

 jf. lov nr. 236 af 6. juni 1968. Den giver miljø- og energiministeren  

 hjemmel til med tilslutning fra Folketingets Energipolitiske Udvalg at  

 træffe vidtgående foranstaltninger i tilfælde af, at der  

 på grund af internationale forhold er opstået eller er udsigt til  

 mangel på vigtige varer med hensyn til energiforsyningen.
Sådanne  

 foranstaltninger kan omfatte bestemmelser om anvendelse, fordeling,  

 prisudligning og placering af landets varebeholdninger inden for  

 energiområdet i det omfang, dette skønnes  

 påkrævet.
I 1972 vedtoges desuden mindstelagerloven, jf. lov nr. 208  

 af 24. maj 1972, som led i forberedelserne til Danmarks indtræden i De  

 Europæiske Fællesskaber (EF). Loven indførte pligt til  

 opretholdelse af olielagre på et niveau svarende til mindst 65 dages  

 forbrug.
Umiddelbart efter Danmarks indtræden forhøjedes  

 lagringspligten fra 65 til 90 dages forbrug.
 Loven er siden blevet ændret ved lov nr. 215 af 30.  

 maj 1980, der ændrede lagringspligten fra 90 dages forbrug til 4 mio.  

 ton råolieækvivalent for at styrke landets samlede olieberedskab  

 ved at fastholde lagrenes størrelse uanset udsigten til et faldende  

 olieforbrug under hensyn til de ustabile forhold omkring den daværende  

 olieforsyningssituation.
 Ved lov nr. 209 af 22. maj 1985 blev lagringspligten  

 ændret til 125 dages forbrug, fordi olieforbruget var faldet uforudset  

 stærkt, således at lagerdækningen var steget til ca. 160  

 dages forbrug i stedet for de i bemærkningerne til 1980-loven  

 forventede ca. 110 dages forbrug.
Ved lov nr. 1000 af 19. december 1992 åbnedes  

 mulighed for at sænke lagerdækningen til 90 dages forbrug for i  

 højere grad at tilpasse det pligtige lagerniveau til det gængse  

 niveau i EU-landene.
Danmarks høje selvforsyningsgrad og reducerede  

 afhængighed af olie begrundede tillige en reduktion i lagringspligten.  

 Endelig spillede det en rolle, at omkostningerne ved opretholdelsen af  

 især FDO s lagre kunne forudses at ville stige stærkt som  

 følge af, at den tekniske udvikling havde medført et behov for  

 hyppigere udskiftning af lagrene.
Hensynet til FDO s stigende omkostninger  

 bevirkede, at den økonomiske fordel ved nedsættelsen af  

 lagringspligten tilfaldt FDO fremfor medlemsvirksomhederne.
 Med vedtagelsen af Rådets direktiv 98/93/EF  

 sænkedes Danmarks effektive lagringspligt over for EU med 9 dages  

 forbrug, hvilket blev udmøntet i bekendtgørelse nr. 449 af 11.  

 juni 1999 om størrelsen af beredskabslagre og mindstebeholdninger af  

 mineralolieprodukter, som sænkede lagringspligten fra 90 til 81 dages  

 forbrug.
De pligtige lagres samlede størrelse er  

 primært bestemt af internationale forpligtelser.
Danmark har i  

 øjeblikket internationale forpligtelser over for EU og over for  

 IEA.
 Over for EU har Danmark pligt til at opretholde  

 mindstelagre på 90 dages forbrug, idet der dog for tiden  

 indrømmes Danmark en reduktion på 25 pct. på grund af den  

 store olieproduktion i den danske nordsøsektor, således at det  

 effektive lagerkrav udgør 67½ dages forbrug.
 Over for IEA har Danmark pligt til at opretholde olielagre  

 svarende til 90 dages nettoimport i henhold til artikel 2 i det  

 Internationale Energi Program (IEP-aftalen). Da Danmark for tiden er  

 nettoeksportør af olie, er der ingen aktuel lagringspligt over for  

 IEA.
Danmark opretholder imidlertid som nævnt lagre  

 på 81 dages forbrug, hvilket er mere end den for tiden mest omfattende  

 af de internationale forpligtelser, nemlig forpligtelsen over for EU på  

 67½ dages forbrug.
Grunden hertil er, at IEA har udviklet en  

 styringsprocedure for de såkaldte subkriser, hvorved forstås  

 situationer med væsentlige økonomiske og forsyningsmæssige  

 virkninger af afbrydelser af de samlede olieforsyninger til medlemslandene  

 på mindre end de 7 pct., der udløser IEA s formelle  

 krisestyringsmekanisme.
Subkriser kan have meget generende virkninger for  

 medlemslandenes økonomi og i endnu højere grad for den  

 økonomiske udvikling i udviklingslandene.
Subkriser  

 imødegås mest hensigtsmæssigt med lagertræk, men da  

 IEA s og EU s regler imidlertid kun tillader træk på de pligtige  

 lagre i tilfælde af egentlige forsyningskriser forårsaget af tab  

 af mere end 7 pct. af de samlede olieforsyninger, er det  

 hensigtsmæssigt ud over de internationalt pligtige lagre at opretholde  

 en lagerreserve, som er til fri disposition til indsats under en  

 subkrise.
 Det er ikke hensigten med lovforslaget at ændre det  

 samlede niveau for de pligtige lagre, idet der som nævnt blev  

 gennemført en nedsættelse af lagringspligten pr. 1. juli 1999 i  

 forbindelse med vedtagelsen af direktiv 98/93/EF.
c.
Gældende regelgrundlag Følgende regler og aftaler regulerer de pligtige  

 lagre:
1) Direktiv 98/93/EF om ændring af direktiv  

 68/414/EØF om forpligtelse for EØF s medlemsstater til at  

 opretholde minimumslagre af mineralolie og/eller mineralolieprodukter.  

 Direktivet fastsætter lagringspligten til 90 dages forbrug som  

 konstateret i det foregående kalenderår, dog med en  

 nedsættelse for egenproduktion på op til 25 pct.
I henhold til  

 denne bestemmelse er Danmarks lagringspligt for tiden nedsat med 25 pct.  

 Forbruget og dermed lagringspligten er opdelt på 3 kategorier,  

 henholdsvis benzin, gas-/dieselolie og petroleum, samt fuelolie.
Direktivet  

 indeholder regler for, hvilke beholdninger der kan medregnes til  

 dækning af lagringspligten, og for adgangen for lagringspligtige  

 virksomheder med overskydende beholdninger til at dække lagringspligt  

 for andre virksomheder.
2) Det Internationale Energi Program (IEP-aftalen) af 18.  

 november 1974 ved hvilken IEA blev oprettet.
Danmark tiltrådte aftalen  

 ved lov nr. 165 af 7. maj 1975 om oplysnings- og salgspligt vedrørende  

 kulbrinter.
Aftalen forpligter medlemslandene til opretholdelse af  

 krisereserver af olie på mindst 90 dages nettoimport.
Da Danmark for  

 tiden er nettoeksportør af olie, har landet ikke nogen aktuel  

 lagringspligt over for IEA.
3) Lov nr. 208 af 24. maj 1972 om mindstebeholdninger af  

 mineralolie og mineralolieprodukter (mindstelagerloven) som senest  

 ændret ved lov nr. 1000 af 19. december 1992, jf.  

 lovbekendtgørelse nr. 1183 af 19. december 1992. I henhold til loven  

 kan miljø- og energiministeren fastsætte regler om opretholdelse  

 af mindstebeholdninger af mineralolie og mineralolieprodukter til opfyldelse  

 af internationale forpligtelser, samt til yderligere imødegåelse  

 af mangel på eller udsigt til mangel på disse varer.  

 Lagringspligten omfatter virksomheder, der importerer eller her i landet  

 producerer mineralolie og mineralolieprodukter.
De samlede pligtige lagres  

 størrelse fastsættes af ministeren efter forudgående  

 forelæggelse for Folketingets Energipolitiske Udvalg.
Loven indeholder  

 tillige hjemmel til fastsættelse af nærmere regler om afgivelse  

 af de til beregning og kontrol med opfyldelsen af lagringspligten  

 nødvendige oplysninger.
4) Beredskabsloven, jf. lov nr. 1054 af 23. december 1992,  

 som senest ændret ved lov nr. 418 af 31. maj 2000. I henhold til lovens  

 § 28 kan de enkelte ministre inden for deres område pålægge  

 offentlige myndigheder og offentlige og private virksomheder og institutioner  

 at yde bistand ved planlægningen eller udførelsen af opgaver  

 inden for det civile beredskab samt at træffe særlige  

 foranstaltninger inden for deres normale virksomhed, hvis dette er  

 påkrævet af hensyn til udførelsen af opgaver inden for det  

 civile beredskab.
I henhold til tilsvarende bestemmelser i den  

 dagældende lov nr. 342 af 23. december 1959 om det civile beredskab  

 indgik oliebranchen i 1964 en aftale med den daværende  

 ressortmyndighed, Handelsministeriet, om at oprette Foreningen Danske  

 Olieberedskabslagre (FDO) med henblik på at overtage lagringspligten  

 på medlemsvirksomhedernes vegne.
5) Bekendtgørelse nr. 1184 af 19. december 1992 om  

 mindstebeholdninger af mineralolieprodukter  

 (mindstelagerbekendtgørelsen) udmønter mindstelagerloven og  

 giver mulighed for at tillade, at de lagringspligtige virksomheder slutter  

 sig sammen om at opfylde lagringspligten.
Det er sket ved at lade FDO opfylde  

 størstedelen af lagringspligten på medlemsvirksomhedernes  

 vegne.
6) Bekendtgørelse nr. 1185 af 19. december 1992 om  

 beredskabslagre af mineralolieprodukter  

 (beredskabslagerbekendtgørelsen), som fastsætter lagringspligt  

 for benzin og autodieselolie.
Reglerne i denne bekendtgørelse er i  

 vidt omfang identiske med bestemmelserne i  

 mindstelagerbekendtgørelsen, idet det dog kræves, at  

 beredskabslagrene opbevares i særlige beskyttede anlæg.
 7) Bekendtgørelse nr. 449 af 11. juni 1999 om  

 størrelsen af beredskabslagre og mindstebeholdninger af  

 mineralolieprodukter, hvorved den størrelsesmæssige  

 lagringspligt for et år ad gangen fastsættes som procentdele af  

 den lagringspligtige omsætning i det foregående  

 kalenderår.
 8) Aftale af 11. januar 1993 mellem Energistyrelsen og DSB  

 vedrørende beredskab af flydende brændsel.
9) Lov nr. 375 af 2. juni 1999 om elforsyning.
Loven  

 opretholder indtil videre bekendtgørelse nr. 1003 af 14. december 1995  

 om mindstelagre af brændsel ved elforsyningsvirksomheder.  

 Elforsyningsselskaberne har også lagringspligt i henhold til  

 mindstelagerloven.
2. Lovforslagets indhold Udover formålsbestemmelsen i § 1 indeholder  

 lovforslaget i § 2 definitioner på de af lagringspligten omfattede  

 former for olie, nemlig mineralolie og mineralolieprodukter, og de to typer  

 pligtige lagre, nemlig beredskabslagre og mindstelagre.
I § 3  

 fastsættes, hvem lagringspligten påhviler, og miljø- og  

 energiministeren gives bemyndigelse til at fastsætte regler om  

 lagringspligten.
I § 4 bestemmes, at de samlede pligtige lagres  

 størrelse fastsættes af ministeren efter forudgående  

 forelæggelse for Folketingets Energipolitiske Udvalg.
Ministeren kan  

 dog for et begrænset tidsrum ændre omfanget af lagringspligten  

 uden forelæggelse for udvalget.
I § 5 tillægges miljø- og energiministeren  

 tilsynet med de lagringspligtige virksomheders overholdelse af loven og  

 regler udstedt i henhold til loven, og det pålægges de  

 lagringspligtige virksomheder at meddele alle nødvendige oplysninger  

 til ministeren til brug for varetagelsen af opgaver efter loven.
Endvidere er  

 der indsat hjemmel til, at ministeren kan fastsætte nærmere  

 regler om oplysningspligtens omfang og opfyldelse.
 I henhold til § 6 kan ministeren bemyndige en under  

 ministeren oprettet institution til at udøve de beføjelser, der  

 i henhold til loven er tillagt ministeren, og ministeren kan tillige  

 afskære klageadgang til anden administrativ myndighed.
 §§ 7 og 8 indeholder straffe- og  

 ikrafttrædelsesbestemmelser.
 I § 9 bestemmes, at loven ikke skal gælde for  

 Færøerne og Grønland.
3. Økonomiske og administrative konsekvenser for staten, amter  

 og kommuner Lovforslaget skønnes hverken at have  

 økonomiske eller administrative konsekvenser for staten, amter eller  

 kommuner.
4. Økonomiske og administrative konsekvenser for  

 erhvervslivet Lagringspligten retter sig primært mod virksomheder,  

 der her i landet importerer, producerer eller lader producere mineralolie  

 eller mineralolieprodukter.
Lovforslaget ændrer hverken lagringspligten  

 eller dennes omfang.
Opretholdelse af lagre udover de kommercielle behov er  

 omkostningskrævende, men størstedelen af lagringspligten  

 opfyldes på vegne af de lagringspligtige virksomheder af Foreningen  

 Danske Olieberedskabslagre (FDO), hvis lagre er betalt af forbrugerne.
Resten  

 dækkes i det store og hele af de lagringspligtige virksomheders  

 arbejdslagre, som under alle omstændigheder er nødvendige.
Lovforslaget vurderes ikke at få økonomiske  

 eller administrative konsekvenser for erhvervslivet bortset fra en mindre  

 udvidelse af virksomhedernes oplysningspligt i form af ministerens adgang til  

 at kræve oplysninger om virksomhedernes omkostningsmæssige byrde  

 ved opretholdelsen af de pligtige lagre.
Den mindre udvidelse drejer sig  

 alene om virksomheder med lagerdækningsaftaler, ifølge hvilke  

 virksomheder med overskydende lagermængder i forhold til deres  

 lagringspligt dækker lagringspligt for andre virksomheder.
I henhold  

 til artikel 3, stk. 2, i direktiv 98/93/EF er der mulighed for, at  

 virksomhedernes omkostninger ved at opfylde lagringspligten kan belyses ved,  

 at der indhentes passende oplysninger vedrørende virksomhedernes  

 omkostningsmæssige byrde.
Konkret er der tale om, at virksomheder  

 tænkes at oplyse, hvor meget der skal betales for  

 lagerdækningsaftaler.
Det er dog kun hensigten at  

 iværksætte en sådan ordning efter høring af de  

 berørte parter.
5. Miljømæssige konsekvenser Lovforslaget skønnes ikke at have  

 miljømæssige konsekvenser, da det ikke ændrer indholdet af  

 lagerbestemmelserne.
6. Forholdet til EU-retten Loven indeholder bestemmelser, der gennemfører  

 Rådets direktiv 68/414/EØF af 20. december 1968 om forpligtelse  

 for EØF s medlemsstater til at opretholde minimumslagre af mineralolie  

 og/eller mineralolieprodukter (EF-Tidende 1968 nr.
L 308/14), som  

 ændret ved Rådets direktiv 98/93/EF af 14. december 1998  

  (EF-Tidende 1998 nr.
L 358/100). Direktivet med ændringer er tidligere  

 gennemført ved lov om mindstebeholdninger af mineralolie og  

 mineralolieprodukter, jf. lovbekendtgørelse nr. 1183 af 19. december  

 1992. Disse bestemmelser ophæves med denne lov.
7. Høring Et udkast til lovforslag er den 12. september 2000 sendt i  

 høring til følgende: Amtsrådsforeningen i Danmark,  

 Arbejderbevægelsens Erhvervsråd, By- og Boligministeriet, CO  

 Industri, Danmarks Naturfredningsforening, Dansk Handel og Service, Dansk  

 Industri, DONG Naturgas A/S, Danske Energiselskabers Forening, Danske  

 Fjernvarmeværkers Forening, DSB, Elkraft System, Elsam, Eltra, Energi  

 E2, Erhvervsministeriet, Finansministeriet, Forbrugerrådet, Foreningen  

 af Danske Kraftvarmeværker, Foreningen af Rådgivende  

 Ingeniører, Foreningen Danske Olieberedskabslagre,  

 Forskningsministeriet, Forsvarsministeriet, Frederiksberg Kommune, Greenpeace  

 Danmark, Handelskammeret, Håndværksrådet,  

 Indenrigsministeriet, Justitsministeriet, Kommunernes Landsforening,  

 Konkurrencestyrelsen, Københavns Kommune, LO, Oliebranchens  

 Fællesrepræsentation, SID, Skatteministeriet, Statsministeriet,  

 Told- og Skattestyrelsen, Udenrigsministeriet og  

 Økonomiministeriet.
Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ministerens adgang til at kræve oplysning om  

 virksomhedernes omkostninger ved at opretholde de pligtige lagre kan  

 medføre en marginal administrativ byrde for de berørte  

 virksomheder.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Loven indeholder bestemmelser, der gennemfører  

 Rådets direktiv 68/414/EØF af 20. december 1968 om forpligtelse  

 for EØF s medlemsstater til at opretholde minimumslagre af mineralolie  

 og/eller mineralolieprodukter som ændret ved direktiv 98/93/EF af 14.  

 december 1998.
Bemærkninger til lovforslagets  

 enkelte bestemmelser Til § 1 Lovens formål er i lighed med den gældende lov  

 at sikre opretholdelse af pligtige lagre af mineralolie og  

 mineralolieprodukter.
Dette sker dels til opfyldelse af internationale  

 forpligtelser og dels til yderligere imødegåelse af virkningerne  

 af aktuel mangel eller udsigt til mangel på disse varer.
 De internationale forpligtelser vedrører  

 hovedsageligt de forpligtelser, Danmark har påtaget sig over for den  

 Europæiske Union (EU) og det Internationale Energi Agentur (IEA), jf.  

 de almindelige bemærkninger pkt. 1.b.
Til yderligere imødegåelse af virkningerne af  

 aktuel mangel eller udsigt til mangel på disse varer har Danmark valgt  

 at opretholde større pligtige lagre, end de internationale  

 forpligtelser udgør.
Disse ekstra lagermængder kan benyttes i  

 forbindelse med såkaldte subkriser, jf. de almindelige  

 bemærkninger pkt. 1.b, næstsidste afsnit.
Deltagelse i  

 subkriseforanstaltninger er ikke traktatfæstede.
Det står derfor  

 medlemslandene frit for at deltage.
Dersom man fra dansk side beslutter at  

 deltage, kan man i kraft af de overskydende lagre vælge at deltage med  

 lagertræk fremfor med forbrugsbegrænsninger.
Til sådanne  

 lagertræk må kun anvendes lagermængder, der overstiger de  

 enkelte medlemsstaters internationale forpligtelser.
Når IEA finder, at  

 der foreligger en krise, som udløser IEA s formelle  

 krisestyringsmekanisme, kan Danmark endvidere vælge helt eller delvis  

 at erstatte ellers pligtige forbrugsbegrænsninger med træk  

 på de overskydende lagre.
Til § 2 Den nugældende lov indeholder ikke nogen definition  

 af de lagringspligtige produkter og typer af lagre.
De i § 2 indeholdte  

 definitioner er imidlertid en nedfældelse af tidligere praksis.
Stk. 1 definerer mineralolie og mineralolieprodukter.
I  

 stk. 2 defineres de to former for pligtige lagre.
Der skelnes mellem de med  

 henblik på krig eller truende udsigt hertil bestemte beredskabslagre og  

 de til indsats mod en fredstidskrise bestemte mindstelagre, jf. de  

 almindelige bemærkninger.
Til § 3 Stk. 1 fastlægger, hvem lagringspligten  

 påhviler.
Bestemmelsen svarer stort set til den nugældende  

 bestemmelse om, hvem lagringspligten påhviler, idet det dog er  

 præciseret, at den ikke blot omfatter virksomheder, der importerer  

 eller producerer mineralolie eller mineralolieprodukter, men tillige dem, der  

 lader disse varer producere hos en anden virksomhed.
Stk. 2 giver miljø- og energiministeren hjemmel til  

 at fastsætte regler om lagringspligten.
I den hidtil gældende lov  

 har ministeren haft hjemmel til at fastsætte bestemmelser om  

 opretholdelse af mindstebeholdninger.
Denne hjemmel har været udnyttet  

 til i bekendtgørelsesform at fastsætte regler om de  

 lagringspligtige virksomheder, om de produkter, som omfattes af  

 lagringspligten, og om hvilke beholdninger, der kan medregnes til opfyldelsen  

 af lagringspligten, samt beregningen af lagringspligtens størrelse for  

 de berørte virksomheder.
Ministerens bemyndigelse påtænkes  

 udnyttet til at fastsætte bestemmelser svarende til de hidtidige  

 regler.
Det er f.eks. hensigten at fritage virksomheder med meget små  

 importmængder for lagringspligten.
Den hidtidige praksis med at undtage  

 de virksomheder, der importerer mindre end 50 tons om året, agtes  

 således videreført.
Endvidere tydeliggør stk. 2 hjemmelen for  

 bestemmelserne i § 7, stk. 2 og 3, i mindstelagerbekendtgørelsen.  

 Lagerdækningsaftaler kan i henhold til bekendtgørelsens § 7,  

 stk. 2, omfatte indenlandske parter, hvoraf den ene i forhold til sine  

 lagringsforpligtelser har overskydende beholdninger, som kan anvendes til  

 helt eller delvis at dække den anden parts lagringspligt.  

 Lagerdækningsaftaler kan, som nævnt i bekendtgørelsens §  

 7, stk. 3, tillige indgås mellem parter i to EU-medlemslande, hvilket  

 følger af artikel 6 i direktiv 68/414/EØF som ændret ved  

 direktiv 98/93/EF.
I så tilfælde kræver artikel 6, at der  

 mellem de to berørte medlemsstater skal indgås en rammeaftale,  

 inden for hvilken de konkrete lagerdækningsaftaler mellem virksomheder  

 godkendes af myndighederne i de berørte lande.
Rammeaftalerne  

 forpligter myndigheden i det land, hvori en virksomhed yder  

 lagerdækning, til at tillade, at de af den pågældende  

 lagerdækningsaftale omhandlede lagermængder uden hindringer  

 overføres til den dækkede virksomhed i tilfælde af en  

 olieforsyningskrise.
Lagerdækningsaftaler har fået en stigende  

 betydning.
Der eksisterer et stort antal aftaler af denne art mellem danske  

 lagringspligtige virksomheder indbyrdes såvel som mellem danske  

 virksomheder og virksomheder i Sverige, Holland, Storbritannien og Irland.  

 Fra finsk og italiensk side er der ligeledes tilkendegivet interesse for  

 lagerdækningsaftaler med Danmark.
Til § 4 Bestemmelsen i stk. 1 svarer til den nugældende lovs  

 forpligtelse for ministeren til at fastsætte de samlede pligtige lagres  

 størrelse, efter at  Folketingets Energipolitiske Udvalg har  

 fået sagen forelagt til orientering.
Stk. 2 bestemmer i lighed med den nugældende lov, at  

 når særlige forhold taler herfor, kan ministeren for et  

 begrænset tidsrum ændre omfanget af lagringspligten uden  

 forudgående forelæggelse for Folketingets Energipolitiske Udvalg.  

 Denne bestemmelse tænkes anvendt for eksempel under en  

 olieforsyningskrise, hvor det kan være nødvendigt med kort  

 varsel at iværksætte lagertræk som følge af  

 beslutninger truffet af IEA eller EU.
Folketingets Energipolitiske Udvalg vil  

 i sådanne tilfælde blive orienteret snarest muligt derefter.
Til § 5 I stk. 1 tillægges miljø- og energiministeren  

 tilsynet med overholdelse af loven og regler udstedt i henhold hertil.
Dette  

 tilsyn svarer til Energistyrelsens hidtidige kontrol af de lagringspligtige  

 virksomheders overholdelse af deres lagrings- og oplysningspligt.
Tilsynet  

 påregnes som hidtil at basere sig på de oplysninger, som  

 fremsendes af virksomhederne, jf. § 5, stk. 2, og kan tillige omfatte  

 anmeldte tilsynsbesøg hos virksomhederne, hvis det ud fra de modtagne  

 oplysninger skønnes påkrævet.
 I den hidtidige mindstelagerlov indgik en bestemmelse om  

 myndighedernes adgang til privat ejendom i forbindelse med kontrolarbejdet,  

 men da det vurderes, at der ikke i fremtiden er behov for en sådan  

 bestemmelse, henset til at undladelse af overholdelse af oplysningspligt og  

 lagringspligt er strafbelagt i § 7, er bestemmelsen ikke medtaget i  

 lovforslaget.
Ministeren kan i henhold til stk. 2 indhente de  

 oplysninger, som skønnes nødvendige for at varetage opgaver  

 efter loven eller regler udstedt i henhold til loven.
I forhold til den  

 gældende lov er det tydeliggjort, at ministerens hjemmel tillige  

 gælder nødvendige oplysninger til statistiske formål og  

 oplysninger til videregivelse til internationale organisationer.
Bestemmelsen  

 skal eksempelvis sikre, at ministeren kan pålægge de  

 lagringspligtige virksomheder at fremsende oplysninger om omsætning,  

 produktion, import, eksport, forbrug og lagre af mineralolieprodukter.  

 Videregivelse af oplysninger til internationale organisationer  

 vedrører opfyldelse af forpligtelser, som Danmark har påtaget  

 sig bl.a. over for IEA, EU, FN og FN s Økonomiske Kommission for  

 Europa (ECE).
Som et nyt element, der har til hensigt at opfylde artikel  

 3, stk. 2, i Rådets direktiv 68/44/EØF, som ændret ved  

 direktiv 98/93/EF, påtænkes oplysningspligten udstrakt til den  

 omkostningsmæssige byrde ved opretholdelsen af lagrene.
Disse  

 oplysninger kan især anvendes til at tilvejebringe løbende viden  

 om prisniveauet for de i § 3 omtalte lagerdækningsaftaler.
Det er dog  

 kun hensigten at iværksætte indberetningspligt herom efter  

 høring af de berørte parter.
I stk. 2 bemyndiges ministeren endvidere til at  

 fastsætte nærmere regler om oplysningspligtens omfang og  

 opfyldelse, herunder regler om indberetningsmåde, frister og  

 attestation.
Ministeren gives herved adgang til for eksempel at kræve,  

 at årsopgørelser attesteres af en statsautoriseret revisor eller  

 underbygges med andre bevisligheder, således som det hidtil har  

 været tilfældet.
I stk. 3 bemyndiges ministeren til fra Told- og  

 Skattestyrelsen at indhente registeroplysninger om virksomheder, der  

 foretager import af mineralolie og mineralolieprodukter.
Formålet med  

 bestemmelsen er at få kendskab til virksomheder, der indleder import af  

 olieprodukter.
Bestemmelsen er uændret i forhold til den gældende  

 lov.
Til § 6 Bestemmelsen i stk. 1 giver miljø- og  

 energiministeren adgang til at bemyndige en institution under Miljø-  

 og Energiministeriet til at udøve ministerens beføjelser efter  

 loven.
Det forventes, at miljø- og energiministeren som hidtil vil  

 henlægge sine beføjelser efter loven til Energistyrelsen.
I stk. 2 bemyndiges ministeren til at fastsætte  

 regler om afskæring af den administrative klageadgang.
Den hidtil  

 gældende hjemmel hertil har ikke været udnyttet, men det er  

 hensigten i den fremtidige bekendtgørelse at gennemføre en  

 sådan afskæring.
Til § 7 Bestemmelsen hjemler i stk. 1 bødestraf for den,  

 der undlader at opfylde sin lagringspligt eller undlader at opfylde sin  

 oplysningspligt efter loven.
I lighed med den gældende lov indeholder  

 stk. 2 desuden hjemmel til at pålægge bødestraf for  

 overtrædelse af regler, der udstedes i henhold til loven.
Der kan  

 tillige fastsættes bestemmelser om, at overtrædelse af  

 vilkår fastsat i henhold til reglerne straffes med bøde.  

 Sådanne vilkår kan være fastsat i forbindelse med  

 dispensationer eller lagerdækningsaftaler, jf. § 3, stk. 2.  

 Bødestraffen har hidtil været anvendt på virksomheder, som  

 groft tilsidesætter deres lagrings- eller oplysningspligt, og som trods  

 gentagne henvendelser undlader at tage skridt til at opfylde denne.
Der er  

 ikke tilsigtet nogen ændring af den hidtidige praksis.
Til § 8 Det foreslås, at loven træder i kraft den 1.  

 juli 2001. Tidspunktet er valgt, fordi det er begyndelsen af lageråret  

 2001/2002. Lagringspligten udregnes inden udgangen af marts måned  

 på grundlag af virksomhedernes lagringspligtige omsætning i det  

 foregående kalenderår, i dette tilfælde i 2000.
 I stk. 2 ophæves den hidtil gældende lov om  

 mindstelagre.
I stk. 3 bestemmes, at regler udstedt i medfør af  

 lov om mindstelagre forbliver i kraft, indtil de ophæves eller  

 afløses af nye regler.
Der sigtes hermed til opretholdelse af reglerne  

 i mindstelagerbekendtgørelsen og bekendtgørelsen om  

 størrelsen af beredskabslagre og mindstebeholdninger af  

 minealolieprodukter.
Til § 9 Danmarks internationale lagringsforpligtelser  

 vedrører Den Europæiske Union (EU) og det Internationale Energi  

 Agentur (IEA). Færøerne og Grønland er ikke medlemmer af  

 EU, og over for IEA har Danmark for tiden ingen lagringsforpligtelse, fordi  

 beregningsgrundlaget herfor er landets nettoimport af olie, og Danmark er  

 nettoeksportør.
Det er derfor ikke relevant at lade loven omfatte  

 Færøerne og Grønland.
1)   Loven  

 indeholder bestemmelser, der gennemfører Rådets direktiv  

 68/414/EØF af 20. december 1968 om forpligtelse for EØF s  

 medlemsstater til at opretholde minimumslagre af mineralolie og/eller  

 mineralolieprodukter (EF-Tidende 1968 nr.
L 308/14), som ændret ved  

 Rådets direktiv 98/93/EF af 14. december 1998 (EF-Tidende 1998 nr.
L  

 358/100).
