Ekspedition på baggrund af en vanskelig  

 læselig recept på Methotrexat Patientklagenævnet fandt, at lægen havde  

 overtrådt dagældende lægelov, § 6, stk. 1, jf. § 5 i  

 dagældende receptbekendtgørelse af 1995, fordi han havde udvist  

 manglende omhu og samvittighedsfuldhed ved receptudstedelsen.
Nævnet  

 lagde herved vægt på, at recepten var skrevet utydeligt.  

 Nævnet fandt det endvidere hensigtsmæssigt, om lægen havde  

 undladt at understrege den ordinerede dosering, idet en sådan  

 understregning efter den dagældende receptbekendtgørelse og  

 sædvanlig praksis var forbeholdt ordination af et lægemiddel i en  

 ikke sædvanlig dosis eller til en ikke sædvanlig anvendelse.
Patientklagenævnet fandt, at den ekspederende  

 farmaceut havde overtrådt receptbekendtgørelsens § 25, stk. 1,  

 nr. 1, idet farmaceuten inden medikamentets udlevering burde have rettet  

 henvendelse til den receptudstedende læge for at afklare receptens  

 nærmere indhold.
Nævnet lagde ved sin afgørelse vægt  

 på, at farmaceuten havde forstået recepten således, at der  

 var ordineret Methotrexat i doseringen 7, 5 mg dagligt, svarende til 52, 5 mg  

 ugentligt.
Nævnet fandt, at en så høj dosering af det  

 potentielt sundhedsfarlige medikament hos en gigtpatient måtte give  

 mistanke om en fejl ved receptudstedelsen, uanset at doseringsangivelsen var  

 understreget på recepten.
 Nævnet anmodede politiet om at overveje en  

 tiltalerejsning, og farmaceuten vedtog senere et bødeforlæg  

 på 1000 kr.
