Nr LSF 26 Forslag til Lov om ændring af ligningsloven (Forenkling af den  

 skattemæssige behandling af vedhængende renter) Fremsat af Jens Thoft (SF) Jes Lunde (SF) Rahbæk Møller (SF) Ebba Strange (SF) § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 ændret senest ved § 27 i lov nr. 386 af 13. juni 1990, foretages følgende  

 ændring:
 § 5 C ophæves.
§ 2 Loven træder i kraft dagen efter bekendtgørelsen i Lovtidende.
Loven har  

 virkning for vedhængende renter overdraget efter den 28. december 1990.
Bemærkninger til lovforslaget Almindelige bemærkninger Lovforslaget er en genfremsættelse af et i folketingsåret 1990-91 (1.  

 samling) fremsat lovforslag, nr.
L 31, se Folketingstidende 1990-91,  

 forhandlingerne sp. 114 og 329, samt tillæg A sp. 955. Lovforslaget blev ikke  

 færdigbehandlet, inden valget blev udskrevet.
SF har valgt at fremsætte  

 lovforslaget uændret, således at det kan indgå i Folketingets behandling af  

 regeringens skattelovsforslag.
Der er dog indsat ændret  

 ikrafttrædelsesbestemmelse.
Bemærkninger til de enkelte bestemmelser Til § 1 Ved vedtagelse af lovforslag nr.
L 2 den 28. december 1989, jf. lov nr.  

 888 af 29. december 1989, indførtes en ny paragraf i ligningsloven, som  

 indebar, at købte vedhængende renter (handelsrenter) ved værdipapirhandel  

 skattemæssigt skal fradrages i det indkomstår, hvori handelen afvikles.
Der  

 henvises til Folketingstidende, forhandlingerne sp. 65, 336, 3348, 4086-87,  

 samt til tillæg A sp. 1, tillæg B sp. 219 og 483 og tillæg C sp. 275.
 Efter de indtil da gældende regler skulle købte vedhængende renter  

 fremføres til modregning i førstkommende rentekupon, hvilket i visse tilfælde  

 medførte, at fradraget først blev givet i det efterfølgende indkomstår.
 SF's lovforslag tilbagefører tilstanden, til før § 5 C blev indsat, idet  

 forudsætningerne for vedtagelsen af den nye § 5 C er fuldstændig bortfaldet,  

 som det bliver påvist i det følgende.
Som begrundelse for ændringen gav ministeren udtryk for ønsket om, at  

 obligationsrenter skulle være et såkaldt gult felt på selvangivelsen, således  

 at skatteyderen ikke behøvede at have besvær med at udfylde punktet, og  

 således, at ligningskontrollen kunne lettes.
Det blev derfor fremsat som et  

 forenklingsforslag.
 SF deler ministerens ønske om, at det pågældende felt bliver et gult felt.
Forslaget var imidlertid - viste udvalgsarbejdet - unødvendigt, idet  

 ministeren allerede havde de nødvendige lovgivningsmæssige beføjelser til at  

 sikre, at obligationsrenter blev et gult felt på selvangivelsen.
Ministeren  

 havde blot valgt ikke at benytte sin bemyndigelse til at sikre dette.
I  

 stedet for et afbureaukratiseringsforslag var der således klart tale om et  

 mer-bureaukratiseringsforslag, som alene i det forhold, at det opmuntrer til  

 skattetænkning, nødvendiggør, at ligningsmyndigheden holder et ekstra vågent  

 øje med omgåelser i form af de såkaldte lukkede arrangementer.
Under udvalgsbehandlingen af ændringsforslaget advarede bl.a.
Advokatrådet  

 mod ændringen.
Advokatrådet anførte, at forslaget »vil . . . åbne  

 muligheder for skattetænkning«.
Advokatrådet foreslog derfor indsat en  

 bestemmelse, der skulle begrænse, hvor stor en rentepost man kunne købe sig  

 til.
Advokatrådet fremførte, at det forhold, at køber og sælger i teorien  

 behandles symmetrisk, ikke var tilstrækkeligt til at forhindre  

 skattetænkning, idet forholdet ofte vil være dette, at sælger vil være  

 næringsdrivende med omsætning af obligationer m.v. som erhverv og derfor  

 pligtig til at foretage fuld periodisering.
Hvor værdipapirerne købes af en  

 sådan næringsdrivende, er der ingen symmetri.
Advokatrådet foreslog derfor,  

 at fradraget for vedhængende renter skulle maksimeres.
Under udvalgsbehandlingen blev det påvist, at § 5 C giver mulighed for, at  

 skatteyder kan udskyde betaling af skatten eet år ved køb af obligationer med  

 vedhængende renter ultimo året - efterfulgt af et modsvarende salg primo det  

 efterfølgende år.
Ministeren mente imidlertid ikke, at en sådan konstruktion  

 kunne betale sig på grund af udgifterne ved køb og salg, og anså det  

 »ikke for sandsynligt, at lovforslaget vil åbne op for  

 skattetænkning«.
Med en række regneeksempler »dokumenterede«  

 ministeren, at det ikke kunne betale sig for en »almindelig«  

 skatteyder at spekulere i den nye regel for lånte penge.
Derimod ville en  

 skatteyder med stor kapitalindkomst og en skatteyder, der i kraft af stor  

 formue rammes af det vandrette skatteloft, kunne udnytte de nye regler til  

 skattetænkning, ligesom en almindelig skatteyder kunne spekulere i reglen,  

 såfremt vedkommende har frie midler at investere for.
 En vigtig forudsætning for, at det ikke kunne betale sig for »den  

 almindelige« skatteyder at spekulere i den nye regel for lånte midler,  

 var imidlertid, at den såkaldte 6 pct.-skat var til ulempe for transaktionen.
Med regeringens planer for afskaffelse af 6 pct.-skatten er den nye regel  

 intet mindre end en katastrofe.
Afskaffes 6 pct.-skatten, vil man i helt  

 uhørt omfang se skattearrangementer i det sidste år, før 6 pct.-skatten  

 afskaffes, med det formål at udnytte den efterfølgende faldende indkomstskat  

 maksimalt.
 Det er således i det forudgående klart dokumenteret, at der som  

 forudsætning for mer-bureaukratiseringsparagraf 5 C lå, at feltet skulle være  

 et erklæringsfelt på selvangivelsen, og at 6 pct.-skatten eksisterede.
Regeringen har i disse dage og uger erklæret, at 6 pct.-skatten skal  

 fjernes, og ministeren har bortsparet det edb-system, der skulle sikre, at  

 pengeinstitutternes obligations- og pantebrevsrenteindberetninger blev  

 korrekt fordelt ud på de enkelte skatteydere.
Forudsætningen om  

 tilvejebringelse af et erklæringsfelt, der kunne lette skatteydere og  

 ligningskontrollen, er således også bortfaldet.
 Tilbage står en overflødig paragraf og et gabende hul.
 Dette hul foreslår Socialistisk Folkeparti med dette lovforslag lukket.
Til § 2 Lovforslaget skal kun have virkning for handler, der foretages efter  

 lovforslagets fremsættelsesdato.
Det betyder, at der ikke bare gribes ind  

 over for køb af renter i 1990. Da der imidlertid ikke tilsvarende kan  

 udskydes skat for 1991, vil renteforskydningen til 1990 blive beskattet i  

 1991. SF vil derfor opfordre regeringen til at foranledige, at skatteydere  

 med store købte renter i 1990 får rettet deres forskudsregistrering for 1991,  

 således at der tages højde for beskatningen i 1991.
 Skatteydere med særlig store forskydninger vil formentlig få positiv  

 kapitalindkomst i 1991 og således blive ramt af 6 pct.-skatten, hvis den ikke  

 ophæves helt for de pågældende i 1990.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 ændret senest ved § 27 i lov nr. 386 af 13. juni 1990, foretages følgende  

 ændring:
 § 5 C ophæves.
§ 5 C.
Vederlag for vedhængende eller godskrevne renter i  

 forbindelse med overdragelse af rentebærende fordringer medregnes ved  

 indkomstopgørelsen hos den, der har krav på vederlaget.
Vederlaget fradrages  

 ved indkomstopgørelsen hos den, der er forpligtet til at betale vederlaget.  

 Vederlaget medregnes, henholdsvis fradrages, ved opgørelsen af den  

 skattepligtiges renteindtægter for det indkomstår, hvori handelen afvikles.  

 De til vederlaget svarende vedhængende eller godskrevne renter medregnes ved  

 opgørelsen af den skattepligtiges renteindtægter for det indkomstår, hvori de  

 forfalder til betaling.
 Stk. 2. Stk. 1 gælder ikke for skattepligtige, der fordeler  

 renteudgifter og renteindtægter på den måde, der er nævnt i § 5, stk. 5.
