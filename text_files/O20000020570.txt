Resumé  



  

 En indsat i Statsfængslet i Horsens klagede over Direktoratet for  

 Kriminalforsorgens sagsbehandlingstider i forbindelse med en række konkrete  

 klager.
Klagerne var indgivet på forskellige tidspunkter og afgjort ved et  

 samlet brev fra direktoratet.
Ombudsmanden udtalte i syv tilfælde at han var enig med  

 direktoratet i at sagsbehandlingstiden/sagsbehandlingen havde været  

 henholdsvis  

 beklagelig eller kritisabel.
I yderligere et tilfælde udtalte ombudsmanden at  

 han var enig med direktoratet i at sagen kunne og burde have været ekspederet  

 på et tidligere tidspunkt.
Ombudsmanden udtalte desuden at han samlet set mente direktoratets  

 sagsbehandlingstid havde været særdeles kritisabel.
Ombudsmanden lagde herved  

 dels vægt på direktoratets tilkendegivelser i forbindelse med en sag som  

 ombudsmanden tidligere havde behandlet vedrørende den pågældende, dels på  

 antallet af sager hvori sagsbehandlingstiden havde været for lang, og på  

 sagsbehandlingstidernes længde.
Desuden tillagde ombudsmanden det betydning  

 at  

 direktoratet i flere tilfælde ikke overholdt de frister som direktoratet selv  

 havde stillet den pågældende i udsigt.
 Ombudsmanden bemærkede at det undertiden kan være mest  

 hensynsfuldt over for en part som har flere samtidigt verserende sager,  

 allerede på et tidligt tidspunkt i sagsbehandlingen at adskille behandlingen  

 af  

 sagerne således at sager som kan afsluttes væsentligt tidligere end andre,  

 ikke  

 unødigt kommer til at afvente andre sager som må forventes at trække længere  

 ud. (j.nr. 2000-0292-600 og 2000-0293-600).
Sagsbehandlingstid.
Myndigheds manglende overholdelse af egne  

 frister.
Afgørelse af flere sager på samme tidspunkt A der var indsat som afsoner  

 i Statsfængslet i Horsens, klagede over Direktoratet for Kriminalforsorgens  

 sagsbehandlingstid  

 i en række sager.
 Sagens nærmere  

 omstændigheder var som følger:
 I en tidligere sag skrev jeg den 1. september 1998 blandt andet  

 følgende til A i forbindelse med min undersøgelse af (blandt andet)  

 direktoratets sagsbehandlingstid i forbindelse med tre sager om henholdsvis  

 prøveløsladelse, udgang og psykiatrisk undersøgelse (mit j.nr.  

 1998-1123-600):
 ...
 I den foreliggende sag gik der næsten 8 måneder fra Direktoratet for  

 Kriminalforsorgen modtog mit brev af 27. november 1997 vedlagt (A)s  

 klage til  

 (A) modtog svaret af 20. juli 1998. Jeg er enig med direktoratet i at denne  

 samlede sagsbehandlingstid  selv når henses til at spørgsmålet om  

 uvildig  

 psykiatrisk undersøgelse skulle undergives en egentlig realitetsbehandling i  

 direktoratet  har været kritisabel.
 Særligt vedrørende begæringer om skriftlig begrundelse for en mundtlig  

 afgørelse fremgår det  som omtalt af direktoratet  af  

 forvaltningslovens §  

 23, stk. 2, at en sådan begæring skal besvares snarest muligt, og at parten  

 hvis begæringen ikke er besvaret inden 14 dage efter modtagelsen, skal  

 underrettes om grunden hertil og om hvornår begæringen kan forventes  

 besvaret.
 Jeg er enig med Direktoratet for Kriminalforsorgen i at det er meget  

 kritisabelt at bestemmelsen i forvaltningslovens § 23, stk. 2, ikke er blevet  

 overholdt i forbindelse med behandlingen af sagen.
 Af direktoratets udtalelse til mig af 20. juli 1998 fremgår det desuden  

 at direktoratet senest i april 1998  ved besvarelsen af en anden sag  

   

 konstaterede at den foreliggende sag havde henligget ubesvaret siden  

 modtagelsen af mit brev af 27. november 1997. Jeg kan tilslutte mig det af  

 direktoratet anførte hvorefter direktoratet på daværende tidspunkt burde have  

 underrettet (A) om denne konstatering samt om hvornår (A) kunne forvente  

 svar.
 Jeg har gjort direktoratet bekendt med min opfattelse.
 Jeg har noteret mig direktoratets oplysning om at der er taget skridt  

 til at sikre at lignende kritisable forhold ikke finder sted fremover, og jeg  

 foretager mig herefter ikke videre i sagen.
... Den 20. oktober 1999 traf  

 Direktoratet for Kriminalforsorgen afgørelse i sager vedrørende As  

 klager over  

 henholdsvis 1) afslag på udlevering af effekter i Statsfængslet i Horsens, 2)  

 afgørelser truffet på fællesmøde den. 7. og 8. oktober 1998, 3a) at  

 Statsfængslet i Horsens havde gennemlæst et brev til A fra en medindsat, 3b)  

 en  

 overvagtmesters opførsel under en disciplinærsag hvor A var bisidder, 4) at A  

 blev overført til Arresthuset i Århus og videre til Arresthuset i Kolding og  

 5)  

 Statsfængslet i Horsens sagsbehandling i forbindelse med As  

 ansøgning om  

 udgang til at besøge sin hustru.
Direktoratet beklagede indledningsvis endnu  

 en  

 gang den sene besvarelse af As henvendelser og den manglende  

 overholdelse af  

 de frister som direktoratet havde oplyst for besvarelse af de enkelte punkter  

 i  

 henvendelserne.
 A klagede til mig over  

 direktoratets sagsbehandlingstider i de sager som blev afgjort ved  

 direktoratets afgørelse af 20. oktober 1999.
 Jeg bad ved brev af 28.  

 januar 2000 Direktoratet for Kriminalforsorgen om en udtalelse om  

 direktoratets  

 sagsbehandlingstid i forbindelse med afgørelsen af 20. oktober 1999 og om  

 udlån  

 af sagens akter.
 Ved brev af 28. februar 2000  

 oplyste Direktoratet for Kriminalforsorgen over for mig at direktoratet var i  

 færd med at gennemgå sagens akter, og at direktoratet snarest ville vende  

 tilbage.
Den 18. april 2000 rykkede  

 en af mine medarbejdere telefonisk Direktoratet for Kriminalforsorgen for  

 svar  

 i sagen.
Direktoratet oplyste at jeg kunne forvente at modtage udtalelsen i  

 løbet af ca. tre uger.
 Den 29. maj og den 16. juni  

 2000 rykkede jeg direktoratet for svar i sagen.
Direktoratet for  

 Kriminalforsorgen fremsendte ved brev af 7. juli 2000 en udtalelse og sagens  

 akter til mig.
I udtalelsen anførte direktoratet følgende:
 ...
 Afgørelsen af 20. oktober  

 1999 vedrørte 5 punkter:
 1.  

  

 Klage af 14. september 1998 over at Statsfængslet i Horsens  

 meddelte (A) afslag på udlevering af forskellige effekter i forbindelse med  

 overførsel fra Statsfængslet i Nyborg til Statsfængslet i Horsens.
 2.  

  

 (A)s klage af 8. oktober 1998 over de afgørelser der blev  

 truffet på fællesmødet den 7. og 8. oktober 1998.
 3a.  

  

 (A)s klage af 29. marts 1999 over at Statsfængslet i Horsens  

 gennemlæste et brev fra (A) til en medindsat.
 3b.  

  

 (A)s klage af 22. februar 1999 over en overvagtmesters  

 opførsel under en disciplinærsag hvor (A) var bisidder.
 4.  

  

 (A)s klage af 13. marts 1999 over at han blev overført fra  

 Statsfængslet i Horsens til Arresthuset i Kolding via Arresthuset i Århus.
 5.  

  

 (A)s klage over Statsfængslet i Horsens sagsbehandling i  

 forbindelse med en ansøgning om udgang til at besøge hustruen.
Ad 1. Vedrørende (A)s klage af 14. september 1998 over at  

 Statsfængslet i Horsens meddelte ham afslag på udlevering af forskellige  

 effekter i forbindelse med overførslen fra Statsfængslet i Nyborg til  

 Statsfængslet i Horsens (A) henvendte sig til  

 direktoratet den 2. juli 1998 idet han anmodede om at direktoratet pålagde  

 Statsfængslet i Horsens enten at udlevere nogle nærmere specificerede  

 effekter  

 eller at erstatte hans tab på kr. 8.000. Direktoratet svarede (A) den 13.  

 juli  

 1998 at Statsfængslet i Horsens afgjorde denne type sager i 1. instans.  

 Direktoratet kunne ikke ud fra (A)s brev af 2. juli 1998 konstatere om  

 statsfængslet havde truffet afgørelse og bad derfor Statsfængslet i Horsens  

 om  

 at behandle sagen.
 Ved brev af 14. september  

 1998 henvendte (A) sig atter vedrørende klagen over at han ikke kunne få sine  

 effekter udleveret efter overførslen til Statsfængslet i Horsens.  

 Direktoratet  

 anmodede herefter Statsfængslet i Horsens om en udtalelse og om sagens bilag.  

 Direktoratet skal gøre opmærksom på at (A) i sin klage af 14. september 1998  

 ud  

 over klagen vedrørende effekterne ligeledes bad direktoratet om at tage  

 stilling til grundlaget for overførslen til Statsfængslet i Horsens, hans  

 løntillæg, flytteudgifter samt klage over direktoratets 2. kontors  

 sagsbehandling. (A)s  

 klage omfattede  

 således flere emneområder.
Den 2. november 1998  

 meddelte direktoratet (A) at hans henvendelse fortsat var under behandling.  

 Direktoratet modtog udtalelsen fra Statsfængslet i Horsens den 10. november  

 1998 og den 17. november 1998 fremsatte (A) bemærkninger til statsfængslets  

 udtalelse vedrørende effekter.
Den 27. januar 1999 oplyste direktoratet til  

 (A)  

 at hans klage over at han ikke havde fået sine effekter udleveret fortsat var  

 under behandling i direktoratets 2. kontor og at direktoratet forventede at  

 det  

 ville være muligt at træffe afgørelse i løbet af ca. 1½ måned.
 Den 4. marts 1999 oplyste  

 direktoratet overfor (A) at sagen vedrørende effekterne fortsat var under  

 behandling og at der ville gå 2-3 uger mere end anført i brev af 27. januar  

 1999. Ligeledes oplyste direktoratet den 12. april 1999 at sagen fortsat var  

 under behandling men at direktoratet ville tilstræbe at (A) fik svar i løbet  

 af  

 4-6 uger.
 Direktoratet traf herefter  

 afgørelse den 20 oktober 1999.
 Direktoratet skal bekræfte  

 at sagsbehandlingstiden vedrørende udlevering af effekter efter overførsel  

 til  

 Statsfængslet i Horsens har været kritisabel lang og at direktoratet ikke har  

 overholdt forvaltningslovens § 23, jfr. bemærkningerne nedenfor.
Ad 2.  

 (A)s klage af 8.  

 oktober 1998 over de afgørelser der blev truffet på fællesmødet den 7. og 8.  

 oktober 1998 Den 8. oktober 1998 anmodede  

 (A) direktoratet om at konkretisere hvilke uregelmæssigheder direktoratet  

 henviste til som grundlag for ikke at tillade (A) udgang.
Endvidere ønskede  

 han  

 en redegørelse for hvilke uddannelsesplaner der efter direktoratets  

 opfattelse  

 havde været forsøgt etableret.
Endelig anmodede (A) om at hans sagsbehandling  

 blev fjernet fra 2. kontor.
 Sagen var herefter til  

 behandling internt i direktoratet, herunder Undervisningskontoret.
(A) klagede herefter til Dem  

 den 8. december 1998 idet han oplyste at han endnu ikke havde fået svar på  

 sin  

 skrivelse af 8. oktober 1998. De oversendte sagen til direktoratet den 7.  

 januar 1999. Direktoratet oplyste herefter den 27. januar 1999 til (A) at de  

 ønskede redegørelser og konkretiseringer fortsat var under behandling internt  

 i  

 direktoratet.
Der var på dette tidspunkt yderligere 6 sager under behandling  

 under (A)s hovedjournalnummer.
Den 4. marts 1999 oplyste direktoratet  

 over for  

 (A) at sagen vedrørende konkretiseringer og redegørelser for beslutningen  

 truffet på fællesmødet den 7. og 8. oktober 1998 fortsat var under behandling  

 og at der på grund af sagens omfang formentlig ville gå endnu en måned før  

 (A)  

 kunne få svar.
Den 12. april 1999 meddelte  

 direktoratet (A) at der fortsat ville gå nogen tid før sagen kunne afsluttes  

 idet sagen havde et større omfang og idet direktoratet havde behandlet andre  

 sager og modtaget flere henvendelser fra (A) hvorfor det ikke havde været  

 muligt at afslutte sagsbehandlingen.
Ligeledes oplyste direktoratet den 7.  

 juni  

 1999 (A) om at direktoratet snarest muligt ville vende tilbage til sagen og  

 det  

 forventedes at dette ville kunne ske i løbet af 2 uger.
Direktoratet  

 redegjorde  

 herefter den 20. oktober 1999 for de spørgsmål (A) havde rejst i sin klage af  

 8. oktober 1998.
 Om sagsbehandlingstiden må  

 direktoratet med beklagelse konstatere at man på baggrund af de talrige  

 klager  

 og henvendelser fra (A) og omfanget af disse har udskudt besvarelsen af  

 (A)s  

 brev af 8. oktober 1998. Denne sag kunne og burde have været ekspederet på et  

 tidligere tidspunkt idet der ikke skulle ske yderligere sagsbehandling, jfr.  

 bemærkningerne nedenfor.
 Ad 3a og b.  



  

 Vedrørende (A)s klager af henholdsvis 22.  

 februar 1999 og 29. marts 1999 over en overvagtmesters opførsel under en  

 disciplinærsag hvor (A) var bisidder samt over at Statsfængslet i Horsens  

 gennemlæste et brev til en medindsat.
Direktoratet modtog den 30.  

 marts 1999 klage af 29. marts 1999 fra (A) over at Statsfængslet i Horsens  

 havde gennemlæst et brev fra (A) til en medindsat.
Endvidere klagede (A) over  

 forhørslederens opførsel i forbindelse med et disciplinært forhør hvor (A)  

 var  

 bisidder.
Direktoratet anmodede derfor den 30. marts 1999 Statsfængslet i  

 Horsens om at fremsende en udtalelse samt sagens akter. (A) blev ved samme  

 lejlighed oplyst om at sagen var under behandling.
 Den 12. april 1999 oplyste  

 direktoratet til (A) at Statsfængslet i Horsens endnu ikke havde fremsendt  

 udtalelse og sagens akter hvorfor der endnu ville gå nogen tid før en  

 afgørelse  

 kunne foreligge.
Den 10. juni 1999 modtog  

 direktoratet statsfængslets udtalelse samt sagens akter.
Sagen var herefter  

 til  

 behandling internt i direktoratet hvorefter direktoratet traf afgørelse den  

 20.  

 oktober 1999.
Direktoratet kan konstatere  

 at der er gået 4 måneder fra direktoratet modtog statsfængslets indstilling  

 og  

 sagens akter til direktoratet traf afgørelse i sagen.
Direktoratet er  

 opmærksom  

 på at sagsbehandlingstiden er kritisabel, jfr. bemærkningerne nedenfor.
 Ad 4. Vedrørende (A)s  

 klage af  

 13. marts 1999 over at han blev overført til Arresthuset i Kolding via  

 Arresthuset i Århus.
 Den 10. marts 1999 klagede  

 (A) til Dem over at han i sommeren 1998 var blevet overført fra Statsfængslet  

 i  

 Nyborg til Statsfængslet i Horsens.
Endvidere klagede (A) den  

 13. marts 1999 til direktoratet over at han den 10. marts 1999 var blevet  

 overført til Arresthuset i Kolding via Arresthuset i Århus.
Direktoratet  

 anmodede derfor den 23. marts 1999 Statsfængslet i Horsens om en udtalelse  

 samt  

 om sagens akter. (A) blev orienteret herom samme dag.
 Den 6. april 1999 anmodede  

 De direktoratet om en udtalelse idet De vedlagde (A)s brev af 10. marts  

 1999  

 så det kunne indgå i direktoratets behandling af (A)s klage over  

 overførslen  

 til Arresthuset i Århus.
 På baggrund heraf oplyste  

 direktoratet til (A) den 12. april 1999 at hans brev af 10. marts 1999 var  

 blevet  

 videresendt til Statsfængslet i Horsens som en del af direktoratets høring af  

 statsfængslet.
 Direktoratet modtog  

 udtalelsen fra Statsfængslet i Horsens den 10. juni 1999 og direktoratet traf  

 herefter afgørelse i sagen den 20. oktober 1999.
Direktoratet kan konstatere  

 at der er gået 4 måneder fra direktoratet modtog statsfængslets indstilling  

 og  

 sagens akter til direktoratet traf afgørelse i sagen.
Direktoratet er  

 opmærksom  

 på at sagsbehandlingstiden er kritisabel, jfr. bemærkningerne nedenfor.
Ad 5.  

 Vedrørende (A)s klage  

 over Statsfængslet i Horsens sagsbehandling i forbindelse med hans  

 ansøgning  

 om udgang til at besøge sin hustru Den 12. marts 1999 klagede  

 (A) over Statsfængslet i Horsens sagsbehandling i forbindelse med hans  

 ansøgning om udgang til at besøge hustruen under hendes indlæggelse på  

 psykiatrisk afdeling.
Direktoratet anmodede den 23. marts 1999 Statsfængslet  

 i  

 Horsens om en udtalelse og sagens akter.
 Den 12. april 1999 oplyste  

 direktoratet til (A) at direktoratet endnu ikke havde modtaget en udtalelse  

 fra  

 statsfængslet og at der måtte forventes at ville gå en måned før (A) kunne få  

 svar.
Direktoratet modtog herefter  

 udtalelse fra Statsfængslet i Horsens den 10. juni 1999. På baggrund heraf  

 traf  

 direktoratet den 30. august 1999 afgørelse vedrørende det materielle i  

 udgangsspørgsmålet.
Der blev ikke ved den lejlighed taget stilling til selve  

 sagsbehandlingen i Statsfængslet i Horsens i forbindelse med (A)s  

 første  

 ansøgning om udgang til at besøge hustruen under hendes indlæggelse på  

 psykiatrisk  

 afdeling. Årsagen hertil var at direktoratet var blevet opmærksom på at (A)  

 ikke var blevet partshørt over indstillingen fra Statsfængslet i Horsens af  

 9.  

 juni 1999 med bilag hvorfor (A) i forbindelse med fremsendelsen af afgørelsen  

 af 30. august 1999 fik en kopi af indstillingen.
 Det bemærkes at (A) blev  

 anmodet om at fremsætte eventuelle bemærkninger inden 2 uger samt at den  

 indstilling som (A) blev partshørt over, udover hans klage over  

 statsfængslets  

 sagsbehandling vedrørende hans første udgang til at besøge sin hustru på  

 psykiatrisk afdeling, også omhandlede de ovenfor under punkt 3 og 4 nævnte  

 sager.
 (A) fremsendte ikke  

 yderligere bemærkninger i forbindelse med partshøringen og direktoratet  

 afgjorde herefter sagen den 20. oktober 1999.
 Direktoratet finder ikke at  

 denne sag kunne have været afgjort meget tidligere når der i øvrigt henses  

 til  

 mængden af sager samt sagernes karakter og omfang.
Generelt om den lange sagsbehandlingstid Om den lange  

 sagsbehandlingstid skal det i øvrigt anføres at (A) ud over de ovenfornævnte  

 klager har haft flere andre klager som har skullet behandles sideløbende i 2.  

 kontor.
Dette har medført visse vanskeligheder af såvel journalteknisk som  

 sagsbehandlingsmæssig art.
 Endvidere var kontoret i  

 foråret 1999 præget af en stor sagsmængde kombineret med hyppige  

 udskiftninger  

 i sagsbehandlergruppen og personalemangel.
Direktoratet kan oplyse at  

 journaliseringssystemet i (A)s omfattende sag nu er ændret og at  

 personalesituationen i kontoret har stabiliseret sig.
Direktoratet forventer  

 derfor at lignende kritisable forhold ikke fremover vil finde sted og at  

 direktoratet fremover vil kunne overholde forvaltningslovens § 23.
 Sagens bilag vedlægges.
 (A) har fået kopi af dette  

 brev.
 ...
 Afslutningsvis skal  

 direktoratet stærkt beklage den lange tid der er gået før De modtog  

 udtalelsen.
... Ved brev af 16. juli 2000  

 med bilag fremsatte A sine bemærkninger til Direktoratet for  

 Kriminalforsorgens  

 udtalelse.
A anførte blandt andet at direktoratets tilkendegivelse om at  

 direktoratet havde lavet et nyt journaliseringssystem som skulle forhindre at  

 noget tilsvarende skulle ske igen, var nogenlunde det samme som direktoratet  

 anførte i forbindelse med ovennævnte sag, jf. citatet af mit brev af 1.  

 september 1998 ovenfor.
A gav endvidere et eksempel på at direktoratet efter  

 As opfattelse efterfølgende havde overskredet svarfristerne i  

 Justitsministeriets cirkulæreskrivelse af 4. juni 1997 vedrørende  

 svarfrister.
Ombudsmandens udtalelse Jeg har gennemgået akterne i de omtalte sager og skal på baggrund heraf  

 og på baggrund af direktoratets udtalelse udtale følgende:
Der er ikke i lovgivningen fastsat generelle regler om myndighedernes  

 sagsbehandlingstid; spørgsmålet om på hvilket tidspunkt en myndigheds  

 sagsbehandlingstid overstiger det acceptable, kan derfor ikke besvares  

 generelt.
Ved vurderingen af en myndigheds sagsbehandlingstid må man, ud over  

 den absolutte sagsbehandlingstid og sagens karakter, desuden tage andre  

 forhold i betragtning, herunder omfanget af de undersøgelser myndigheden skal  

 foretage, den sædvanlige sagsbehandlingstid på området og de løbende  

 ekspeditioner i sagen mv.
Af Justitsministeriets vejledning til forvaltningsloven fremgår det af punkt  

 206 og 207 at hvis en forvaltningsmyndighed ikke kan træffe afgørelse i sagen  

 inden for en rimelig tid, bør myndigheden give parten underretning om  

 hvorpå sagen beror, og så vidt muligt oplysning om hvornår myndigheden regner  

 med at kunne træffe afgørelse.
Tilsvarende bør myndigheden underrette parten  

 når behandlingen af den konkrete sag på grund af særlige omstændigheder vil  

 tage længere tid end sædvanligt.
Justitsministeriet har endvidere udstukket  

 retningslinier for sagsbehandlingsstider i ministeriets c  

 irkulæreskrivelse  

 om mål for hurtig sagsbehandling m.v. af 4. juni 1997.
 I det omfang en myndighed giver en underretning som nævnt ovenfor ved  

 at angive en mere eller mindre præcis forventet sagsbehandlingstid, bør  

 myndigheden i overensstemmelse med god forvaltningsskik orientere parten hvis  

 sagsbehandlingen trækker længere ud end angivet.
ad 1) Deres klage over at Statsfængslet i Horsens meddelte Dem afslag  

 på udlevering af effekter Jeg er enig med Direktoratet  

 for Kriminalforsorgen i at sagsbehandlingstiden var kritisabelt lang.
Direktoratet har desuden  

 oplyst at direktoratet ikke har overholdt forvaltningslovens § 23. Jeg har  

 ved  

 min gennemgang af sagen ikke konstateret at De skulle have fremsat begæring  

 over for direktoratet om en skriftlig begrundelse for en afgørelse som De  

 alene  

 havde modtaget mundtligt.
Jeg kan på denne baggrund ikke vurdere om  

 direktoratet i forbindelse med denne klage har tilsidesat forvaltningslovens  

 §  

 23. Jeg har ikke fundet tilstrækkeligt grundlag for at undersøge dette  

 forhold  

 nærmere.
Ved brev af 12. april 1999  

 oplyste direktoratet over for Dem at direktoratet ville tilstræbe at De fik  

 svar i løbet af fire til seks uger.
Direktoratet traf som nævnt afgørelse den  

 20. oktober 1999, mere end seks måneder senere.
Direktoratet overholdt  

 således  

 ikke den forventede sagsbehandlingstid som direktoratet havde oplyst Dem om,  

 og  

 direktoratet  

 orienterede Dem ikke om at  

 sagsbehandlingen ville trække væsentligt længere ud end angivet.  

 Direktoratet beklagede i sin afgørelse af 20. oktober 1999 den sene  

 besvarelse  

 og den manglende overholdelse af de frister som direktoratet havde oplyst for  

 besvarelse af de enkelte punkter i Deres henvendelser.
Jeg er enig i at disse  

 forhold er beklagelige.
 Jeg har gjort direktoratet  

 bekendt med min opfattelse.
ad 2) Deres klage over de afgørelser der blev truffet på fællesmødet  

 den 7. og 8. oktober 1998 Jeg er enig med Direktoratet  

 for Kriminalforsorgen i at denne sag kunne og burde have været ekspederet på  

 et  

 tidligere tidspunkt.
Ved brev af 4. marts 1999  

 oplyste direktoratet over for Dem at der formentlig ville gå omkring en måned  

 før De kunne få svar.
Den 12. april 1999 meddelte direktoratet Dem at der på  

 grund af sagens omfang formentlig ville gå omkring en måned før De kunne få  

 svar.
Direktoratet henviste til at sagen havde et større omfang, og at  

 direktoratet havde behandlet flere sager og modtaget flere henvendelser fra  

 Dem  

 hvorfor det ikke havde været muligt at afslutte sagsbehandlingen.
Ved brev af  

 7. juni 1999 meddelte direktoratet Dem at direktoratet i løbet af ca. to uger  

 ville vende tilbage til sagen.
Direktoratet traf som nævnt afgørelse den 20.  

 oktober 1999 og beklagede samtidig sagsbehandlingstiden og den manglende  

 overholdelse af direktoratets egne frister.
Jeg er enig i at det er  

 beklageligt  

 at direktoratet også i forbindelse med denne sag (i flere tilfælde) forsømte  

 at  

 overholde den forventede sagsbehandlingstid som direktoratet havde oplyst Dem  

 om, og ikke  

 orienterede Dem om at  

 sagsbehandlingen ville trække væsentligt længere ud end angivet.
 Jeg har gjort direktoratet  

 bekendt med min opfattelse.
ad 3a og 3b) Deres klage over en overvagtmesters opførsel under en  

 disciplinærsag og over at Statsfængslet i Horsens gennemlæste et brev fra en  

 medindsat Jeg er enig med Direktoratet  

 for Kriminalforsorgen i at sagsbehandlingstiden er kritisabel.
Direktoratet meddelte Dem  

 ved brev af 30. marts 1999 at direktoratet forventede at modtage en udtalelse  

 fra Statsfængslet i Horsens om sagen inden tre uger, og oplyste at De  

 herefter  

 ville blive underrettet om hvornår De kunne vente svar.
Ved brev af 12. april  

 1999 oplyste direktoratet at udtalelsen fra statsfængslet endnu ikke var  

 modtaget i direktoratet, og at direktoratet endnu ikke kunne oplyse hvornår  

 sagen kunne forventes afgjort, men at De ville modtage nærmere underretning  

 når  

 direktoratet havde modtaget en udtalelse og sagens akter fra statsfængslet.  

 Direktoratet modtog det nævnte materiale den 10. juni 1999. Direktoratet traf  

 som nævnt afgørelse den 20. oktober 1999 og beklagede sagsbehandlingstiden og  

 den manglende overholdelse af direktoratets egne frister.
Jeg er enig i at  

 dette  

 er beklageligt.
 Jeg har gjort direktoratet  

 bekendt med min opfattelse.
ad 4) Deres klage over at De blev overført til Arresthuset i Kolding  

 via Arresthuset i Århus Jeg er enig med Direktoratet  

 for Kriminalforsorgen i at sagsbehandlingstiden er kritisabel.
 Jeg har gjort direktoratet  

 bekendt med min opfattelse.
ad 5) Deres klage over Statsfængslet i Horsens sagsbehandling i  

 forbindelse med Deres ansøgning om udgang til at besøge Deres hustru Jeg må forstå direktoratets  

 oplysninger således at direktoratet først i forbindelse med affattelsen af  

 den  

 første afgørelse i udgangssagen af 30. august 1999 (vedrørende det  

 indholdsmæssige spørgsmål) blev opmærksom på at De ikke var blevet partshørt  

 over statsfængslets udtalelse af 9. juni 1999. Det er naturligvis uheldigt at  

 De ikke blev partshørt på et tidligere tidspunkt, men jeg har ikke fundet  

 grundlag for at formulere dette som en egentlig kritik.
Direktoratet oplyste Dem ved  

 brev af 12. april 1999 om at direktoratet ikke havde modtaget en udtalelse i  

 sagen fra Statsfængslet i Horsens, og at De måtte forvente at der ville gå en  

 måned før De kunne vente svar.
Direktoratet modtog udtalelsen den 10. juni  

 1999  

 og traf afgørelse vedrørende det indholdsmæssige spørgsmål i sagen den 30.  

 august 1999. De modtog samtidig hermed statsfængslets udtalelse med henblik  

 på  

 Deres eventuelle bemærkninger inden to uger.
De fremkom ikke med  

 bemærkninger.  

 Direktoratet traf afgørelse den 20. oktober 1999 hvorunder direktoratet  

 beklagede sagsbehandlingstiden og den manglende overholdelse af direktoratets  

 egne frister.
Jeg er enig i at den manglende overholdelse af direktoratets  

 egne  

 frister er beklagelig.
 Jeg har gjort direktoratet  

 bekendt med min opfattelse.
Samlet vurdering Den samlede sagsmængde i  

 direktoratets 2. kontor og det forhold at kontoret har lidt af  

 personalemangel  

 og har været præget af udskiftninger i sagsbehandlergruppen, kan naturligvis  

 tilægges en vis betydning for vurderingen af sagsbehandlingstiden.
Det  

 forhold  

 at direktoratet samtidig behandlede flere sager vedrørende Dem hvoraf flere  

 efter det oplyste skulle behandles sideløbende, har også betydning for  

 bedømmelsen af om sagsbehandlingstiden har været rimelig.
Uanset dette finder jeg  

 samlet set at direktoratets sagsbehandlingstid har været særdeles kritisabel.  

 Jeg lægger herved vægt dels på direktoratets tilkendegivelser i forbindelse  

 med  

 den ovennævnte sag som jeg tidligere har behandlet, dels på antallet af sager  

 hvori sagsbehandlingstiden har været for lang, og på sagsbehandlingstidernes  

 længde.
Desuden tillægger jeg det betydning at direktoratet i flere tilfælde  

 ikke overholdt de frister som direktoratet selv havde stillet Dem i udsigt.
Jeg bemærker at det  

 undertiden kan være mest hensynsfuldt over for en part som har flere  

 samtidigt  

 verserende sager, allerede på et tidligt tidspunkt i sagsbehandlingen at  

 adskille behandlingen af sagerne således at sager som kan afsluttes  

 væsentligt  

 tidligere end andre, ikke unødigt kommer til at afvente andre sager som må  

 forventes at trække længere ud.
Det er min opfattelse at en sådan adskillelse  

 havde været mulig for så vidt angår de fem sager som blev afgjort ved  

 direktoratets brev af 20. oktober 1999, og at dette havde været  

 hensigtsmæssigt.
 Jeg har gjort direktoratet  

 bekendt med min opfattelse.
Direktoratet har oplyst at  

 journaliseringssystemet i Deres omfattende sag nu er ændret, og at  

 personalesituationen har stabiliseret sig.
Direktoratet forventer derfor at  

 lignende kritisable forhold ikke fremover vil finde sted.
 Blandt det materiale som jeg  

 modtog fra Dem ved brev af 21. februar 2000, var et brev fra direktøren for  

 Direktoratet for Kriminalforsorgen, (D), af 3. januar 2000 hvori han blandt  

 andet skrev følgende:
 ...
Direktoratet har tidligere  

 beklaget den meget lange sagsbehandlingstid af Deres sager i direktoratet.  

 Jeg er  

 enig i, at det er meget beklageligt at Deres sager har taget så lang tid i  

 direktoratet, og at De ikke i det påkrævede omfang har modtaget underretning  

 om, hvad den enkelte sag har beroet på, og hvornår et svar kunne forventes at  

 foreligge.
Jeg har indskærpet overfor kontoret at de almindelige regler for  

 god  

 sagsbehandling skal overholdes.
... Jeg har i dag bedt  

 direktoratet om at oplyse hvilke initiativer direktoratet konkret har taget  

 med  

 henblik på at sikre at De (og andre) ikke i fremtiden skal opleve  

 sagsbehandlingstider og fristoverskridelser som i den foreliggende sag.
Når jeg har modtaget  

 direktoratets svar, vil jeg tage stilling til om det giver mig anledning til  

 at  

 foretage mig yderligere. Direktoratet for  

 Kriminalforsorgen svarede mig ved brev af 6. oktober 2000. Direktoratet  

 anførte  

 følgende:
 ...
 Ved skrivelse af 12.  

 september 2000 anmodede De om underretning om, hvilke skridt direktoratet vil  

 tage for at sikre, at der ikke opstår sager hverken for (A) eller for andre,  

 hvor sagsbehandlingstiden bliver så lang som i det aktuelle tilfælde, samt  

 hvordan direktoratet vil sikre sig imod, at der fremover sker  

 fristoverskridelser.
Direktoratets 2. kontor har  

 på grund af den aktuelle sag pr. 5. oktober 2000 indført et nyt  

 restancesystem.  

 Dette indebærer, at alle sager, som er mere end to måneder gamle, vil fremgå  

 af  

 en restanceliste, således at der kan reageres herpå.
I modsætning til  

 tidligere  

 er det nye system mere automatiseret og derfor mindre følsomt over for  

 fejlagtige opdateringer.
Herudover er det gamle  

 journalsystem blevet gennemgået, for at sikre, at alle sager faktisk er ført  

 ind i det nye edb-system.
Det viste sig, at fire sager ved en beklagelig fejl  

 fortsat alene fandtes i det gamle system, og derfor ikke er blevet opfanget  

 af  

 det hidtil gældende erindringssystem.
En af disse fire sager var (A)s  

 sag.
De  

 er nu alle blevet opdateret i edb-systemet og vil derfor blive omfattet af  

 det  

 nye erindringssystem.
For så vidt angår den  

 konkrete sag, som er særdeles omfattende, vil direktoratet sikre en større  

 kontinuitet i sagsbehandlingen og sikre mindre følsomhed over for udskiftning  

 af sagsbehandlere i kontoret, ved at lade al korrespondance vedrørende den  

 pågældende indgå til en chef.
Det samme vil være tilfældet for lignende  

 komplekse sager.
... Ved brev af 13. november  

 2000 meddelte jeg Direktoratet for Kriminalforsorgen at jeg tog det oplyste  

 til  

 efterretning, og at jeg ikke foretog mig yderligere i sagen.
