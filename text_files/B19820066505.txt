 I medfør af § 20 i lov om miljøbeskyttelse, jfr. lovbekendtgørelse nr. 663  

 af 16. december 1982, fastsættes:
Bekendtgørelsens område § 1.  Når der i medfør af miljøbeskyttelseslovens § 11  

 eller § 18 er meddelt tilladelse til afledning af spildevand, kan  

 kommunalbestyrelsen i nødvendigt omfang træffe beslutning om ekspropriation  

 med henblik på spildevandsanlæggets udførelse og drift efter reglerne i denne  

 bekendtgørelse.
Myndigheder § 2.  Beslutning om ekspropriation til fordel for et  

 spildevandsanlæg træffes af kommunalbestyrelsen i den kommune, hvor den  

 pågældende ejendom ligger.
 Stk. 2.  I tilfælde, som nævnt i § 7, stk. 3-6, træffes  

 disse beslutninger dog i mangel af forlig af landvæsenskommissionen.
§ 3.  Erstatningsspørgsmålet afgøres i mangel af  

 forlig af landvæsenskommissionen.
Såfremt mindelig overenskomst om  

 erstatningens størrelse ikke er opnået inden 8 uger efter, at beslutningen om  

 ekspropriationen er truffet, jfr. § 11, stk. 1, eller, hvis beslutningen er  

 påklaget, inden 4 uger efter den endelige afgørelse, påhviler det  

 kommunalbestyrelsen at indbringe disse spørgsmål for landvæsenskommissionen.
 § 4.  I Københavns kommune træffes afgørelser, der  

 efter denne bekendtgørelse henhører under landvæsenskommissionen, af den  

 særlige landvæsenskommission, der er nævnt i vandforsyningsloven.
Almindelige regler § 5.  Til fordel for spildevandsanlæg kan der ved  

 ekspropriation Stk. 2.  Til fordel for private spildevandsanlæg kan der  

 dog kun foretages foranstaltninger som anført i stk. 1, nr. 2 og nr. 3.
 § 6.  Ved ekspropriation til erhvervelse af  

 ejendomsret bortfalder alle rettigheder til eller over det eksproprierede,  

 medmindre andet bestemmes.
 Stk. 2.  I de tilfælde, der er nævnt i § 5, stk. 1, nr.  

 2, jfr. § 5, stk. 2, skal de ved ekspropriation stiftede rettigheder over en  

 fast ejendom respekteres af indehaverne af alle andre rettigheder over  

 ejendommen, medmindre andet bestemmes i det enkelte tilfælde.
 § 7.  Erstatning i anledning af de af  

 kommunalbestyrelserne trufne beslutninger om ekspropriation fastsættes efter  

 lovgivningens almindelige regler.
Stk. 2.  Ved erstatningens fastsættelse bliver heri at  

 afkorte den forøgelse i værdi, som den tilbageblivende ejendom skønnes at  

 opnå.
Som følge heraf kan erstatningen helt bortfalde, når den påtænkte  

 foranstaltning skønnes at ville medføre større fordel for ejeren end det tab,  

 der påføres ham ved foranstaltningen.
Stk. 3.  I tilfælde, hvor ekspropriation af en del af en  

 ejendom medfører, at den tilbageblivende del af ejendommen bliver så lille  

 eller således beskaffen, at den ikke skønnes hensigtsmæssigt at kunne bevares  

 som selvstændig ejendom eller udnyttes på rimelig måde, kan ejeren kræve hele  

 ejendommen afstået.
Under tilsvarende omstændigheder kan ejeren kræve  

 afståelse af en del af ejendommen, når denne del bliver afskåret.
 Stk. 4.  Hvis erstatningen for en ejendoms  

 værdiforringelse må skønnes at komme til at stå i åbenbart misforhold til  

 restejendommens værdi, kan kommunalbestyrelsen efter begæring fra  

 spildevandsanlæggets ejer (rekvirenten) kræve hele ejendommen afstået.
 Stk. 5.  Arealer, der afskæres og som ikke kan  

 magelægges, kan af kommunalbestyrelsen efter begæring fra rekvirenten kræves  

 afstået, hvis erstatningen for deres værdiforringelse eller bekostningen ved  

 at tilvejebringe adgang til dem må skønnes at komme til at stå i åbenbart  

 misforhold til arealernes værdi.
 Stk. 6.  Bestemmelserne i stk. 3-5 finder med de  

 fornødne lempelser anvendelse, når der foretages ekspropriation i de  

 tilfælde, der er nævnt i § 5, stk. 1, nr. 2 og nr. 3.
Forarbejder og undersøgelser § 8.  Enhver grundejer skal tåle, at forberedende  

 opmålinger, nivellementer og andre tekniske forarbejder og undersøgelser, der  

 er nødvendige til gennemførelse af et spildevandsanlæg, udføres på hans  

 ejendom.
Stk. 2.  Om foretagelse af de foranstaltninger, der er  

 nævnt i stk. 1, skal der mindst 2 uger forinden gives særskilt meddelelse til  

 ejere og brugere af vedkommende ejendom eller, hvis dette ikke er muligt, ske  

 offentliggørelse i et eller flere af de lokale blade.
Forarbejder m.v., der  

 er nødvendige til gennemførelse af et privat spildevandsanlæg, må endvidere  

 ikke udføres, førend kommunalbestyrelsen har meddelt tilladelse dertil.
 Stk. 3.  De skader og ulemper, der forvoldes ved  

 foranstaltningerne, skal erstattes, eventuelt i forbindelse med en  

 efterfølgende ekspropriation.
Ekspropriationssagens behandling § 9.  Når en kommunalbestyrelse vil søge de  

 foranstaltninger, der er nævnt i § 5, gennemført ved ekspropriation, skal den  

 lade afholde en åstedsforretning.
Stk. 2.  Til brug ved åstedsforretningen udfærdiger  

 kommunalbestyrelsen med bistand fra rekvirenten en plan vedrørende  

 ekspropriationens gennemførelse med fortegnelse over ejere og brugere, der  

 vil blive berørt af de ekspropriationer, der er nødvendige for at gennemføre  

 de påtænkte foranstaltninger.
Materialet skal indeholde oplysninger om den  

 omtrentlige størrelse af de berørte arealer og en kort angivelse af de  

 ændringer i de bestående forhold, foranstaltningerne vil medføre for  

 ejendommene (arealfortegnelse med ekspropriationsplan).
Stk. 3.  Kommunalbestyrelsen skal med mindst 2 ugers  

 varsel offentliggøre tid og sted for åstedsforretningens afholdelse i  

 stedlige blade efter kommunalbestyrelsens bestemmelse.
Offentliggørelsen  

 tjener til underretning for enhver, der som ejer, bruger, panthaver eller i  

 en hvilken som helst anden egenskab har en retlig interesse at varetage i  

 anledning af ekspropriationen.
Arealfortegnelse med ekspropriationsplan skal  

 i mindst 2 uger før åstedsforretningens afholdelse ligge til eftersyn på det  

 stedlige kommunekontor eller andet for beboerne tilgængeligt sted, og  

 offentliggørelsen skal indeholde oplysning herom.
Stk. 4.  Til åstedsforretningen indvarsler  

 kommunalbestyrelsen med mindst 2 ugers varsel rekvirenten og endvidere ejere  

 og brugere ifølge arealfortegnelsen ved anbefalet brev, for så vidt fornødne  

 oplysninger om adresser m.v. kan fremskaffes.
På samme måde skal andre, der  

 ifølge de foreliggende oplysninger må skønnes at have en retlig interesse at  

 varetage i anledning af den påtænkte ekspropriation eller af  

 foranstaltningerne, indvarsles.
Der skal dog normalt ikke sendes særlig  

 indvarsling til panthavere.
Indvarslingen skal indeholde oplysning om, hvor  

 ekspropriationsplan er fremlagt, og om adgangen til at fremsætte bemærkninger  

 i medfør af § 10, stk. 4. Et eksemplar af arealfortegnelsen skal medfølge.
 § 10.  I åstedsforretningen skal deltage mindst et  

 medlem af kommunalbestyrelsen, og et medlem heraf leder forretningen.  

 Mødelederen bestemmer forretningsgangen.
 Stk. 2.  Om forhandlingerne på mødet føres en protokol,  

 der skal indeholde en kort fremstilling af forhandlingernes forløb.  

 Protokollen underskrives af mødelederen.
Stk. 3.  Ved åstedsforretningen skal der af rekvirenten  

 redegøres for den påtænkte ekspropriation og dennes nærmere omfang, herunder  

 over for hver enkelt fremmødt påvises, hvorledes de påtænkte foranstaltninger  

 vil berøre hans ejendom eller rettigheder, hvorledes adgangsforhold agtes  

 ordnet, og hvilken ordning der agtes truffet med hensyn til afskårne arealer.  

 Disse skal så vidt muligt søges mageskiftet.
Ved åstedsforretningen skal det  

 endvidere drøftes, hvilken erstatning der skal ydes i anledning af  

 ekspropriationen.
Mødelederen skal søge at opnå forlig om ekspropriationens  

 udstrækning og om erstatningen for ekspropriationen.
Et eventuelt forlig  

 indgås under forbehold af ekspropriationens fremme og af kommunalbestyrelsens  

 tiltrædelse.
Det kan endelig drøftes, hvilken erstatning der skal ydes for  

 skader og ulemper, som er forvoldt ved de i § 8 nævnte foranstaltninger.
 Stk. 4.  Ejere, brugere og andre, der direkte eller  

 indirekte berøres af ekspropriationen, har adgang til under  

 åstedsforretningen eller skriftligt inden for en frist af 3 uger efter denne  

 at fremkomme med bemærkninger til de planlagte foranstaltninger, herunder til  

 at fremsætte forslag til ændringer, ligesom de har adgang til at fremføre de  

 synspunkter, de finder bør have indflydelse på erstatningens fastsættelse.
 Stk. 5.  Såfremt der under åstedsforretningen træffes  

 aftale om erstatningens størrelse eller andre forhold i forbindelse med den  

 påtænkte ekspropriation, skal aftalen indføres i protokollen med angivelse  

 af, at aftalen er indgået under forbehold af ekspropriationens fremme på det  

 under åstedsforretningen foreliggende grundlag og under forbehold af  

 kommunalbestyrelsens tiltrædelse.
Ekspropriationsbeslutningen § 11.  Når den i § 10, stk. 4, nævnte frist er  

 udløbet, træffer kommunalbestyrelsen på grundlag af det fremkomne beslutning  

 om, hvorvidt og i bekræftende fald hvorledes ekspropriationen og  

 foranstaltningerne skal gennemføres, og hvilken sikkerhed et privat anlæg  

 skal stille for eventuel erstatning.
Beslutning om ekspropriationens  

 gennemførelse kan dog træffes inden udløbet af den nævnte frist, såfremt der  

 under ekspropriationsforretningen opnås tiltrædelse af de planlagte  

 foranstaltninger fra samtlige ejere og brugere og andre, der direkte eller  

 indirekte berøres af foranstaltningerne.
Stk. 2.  Meddelelse om ekspropriationsbeslutningens  

 indhold og om foranstaltningernes gennemførelse tillige med udskrift af  

 eventuelle i åstedsprotokollen indførte og af kommunalbestyrelsen tiltrådte  

 aftaler sendes ved anbefalet brev til rekvirenten og de pågældende ejendommes  

 ejere og brugere, til andre erstatningsberettigede samt til andre retligt  

 interesserede, der har givet møde under åstedsforretningen.
Meddelelsen skal  

 i forhold til hver enkelt indeholde oplysning om, hvilke indskrænkninger der  

 sker i hans rettigheder ved ekspropriationen, samt oplysning om adgangen til  

 at påklage ekspropriationsbeslutningen og om fristen herfor, jfr. § 14.  

 Eventuelt revideret arealfortegnelse skal medfølge.
Stk. 3.  Såfremt der ikke, inden kommunalbestyrelsen i  

 medfør af stk. 1 træffer bestemmelse om ekspropriationens gennemførelse, er  

 indgået aftale om erstatningens størrelse, eller såfremt sådan aftale ikke  

 tiltrædes af kommunalbestyrelsen, kan kommunalbestyrelsen i forbindelse med  

 meddelelsen efter stk. 2 fremsætte forslag til erstatningens fastsættelse med  

 angivelse af de erstatningsposter, dette omfatter.
Meddelelsen efter stk. 2,  

 skal i givet fald indeholde oplysning om, at erstatningen vil blive fastsat  

 af landvæsenskommissionen, hvis erstatningsforslaget ikke antages inden en af  

 kommunalbestyrelsen fastsat frist på ikke under 4 uger fra modtagelsen.  

 Tilsvarende oplysninger om sagens indbringelse for landvæsenskommissionen  

 skal gives, hvis skriftligt erstatningsforslag ikke fremsættes.
Udbetaling af erstatning § 12.  Erstatningsbeløbet forrentes fra datoen for den  

 beslutning om ekspropriationens gennemførelse, der er nævnt i § 11, stk. 1.  

 Et andet begyndelsestidspunkt kan dog fastsættes, når omstændighederne taler  

 derfor.
Forrentningen sker med en årlig rente, der udgør 1 pct. mere end den  

 diskonto, der er fastsat af Danmarks Nationalbank på tidspunktet for  

 ekspropriationsbeslutningen.
§ 13.  Kommunalbestyrelsen udbetaler eller  

 foranlediger erstatningen udbetalt uden unødigt ophold.
Panthavere og  

 indehavere af andre rettigheder, hvis ret er tinglyst, kan i prioritetsorden  

 kræve erstatningen udbetalt til sig.
Det skal inden udbetalingen skaffes  

 oplyst, om sådanne krav fremsættes af rettighedshavere, hvis adresser kan  

 oplyses af tinglysningsdommeren.
 Stk. 2.  Uanset bestemmelsen i stk. 1 kan  

 erstatningsbeløb dog udbetales til ejendommens ejer uden samtykke fra  

 panthavere eller andre rettighedshavere, når beløbet vedrører driftstab,  

 eller når det skønnes, at ekspropriationen i forhold til ejendommens  

 størrelse og værdi er ubetydelig og ikke indebærer nogen fare for  

 pantesikkerheden.
Klage § 14.  Kommunalbestyrelsens beslutninger kan  

 indbringes for miljøstyrelsen efter reglerne i miljøbeskyttelseslovens kap.  

 11. Klagefristen er 4 uger regnet fra den dag, afgørelsen er meddelt den  

 pågældende.
 Stk. 2.  En klage har ikke opsættende virkning,  

 medmindre klagemyndigheden bestemmer andet.
Ikrafttræden § 15.  Denne bekendtgørelse træder i kraft den 1.  

 januar 1983.
 Stk. 2.  Samtidig hermed ophæves bekendtgørelse nr. 175  

 af 29. marts 1974 om ekspropriation til spildevandsanlæg.
