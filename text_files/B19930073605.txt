 I medfør af § 1, § 4, stk. 2 og 3, § 5, § 8 og § 15, stk. 3, i lov nr. 341  

 af 14. maj 1992 om opdræt af vildt og ræve og tekstanmærkning nr. 59 ad § 24  

 på finansloven for 1993 samt efter bemyndigelse fra landbrugsministeren  

 fastsættes:
 § 1.  Bekendtgørelsen finder anvendelse på opdræt af  

 ræve i buranlæg (rævefarme).
 § 2.  En rævefarm skal før ibrugtagning af ejeren  

 anmeldes til registrering i Veterinærdirektoratet.
 Stk. 2.  Anmeldelse skal foretages på et skema  

 rekvireret i Veterinærdirektoratet, Rolighedsvej 25, 1958 Frederiksberg C.
 § 3.  Ejeren af en registreret rævefarm skal  

 skriftligt underrette Veterinærdirektoratet om adresseændring, ejerskifte,  

 bortforpagtning eller ophør med rævehold senest en måned efter, at ændringen  

 er sket.
 § 4.  Bure til ræve skal være fremstillet af  

 galvaniseret, rustfrit, plastbelagt eller andet vejrbestandigt materiale.
 Stk. 2.  Bure af tråd skal med hensyn til maskevidde og  

 trådtykkelse opfylde kravene i bilag 1.
 § 5.  Et bur til et avlsdyr eller til to ungdyr fra  

 fravænning til pelsning skal have en højde på mindst 75 cm og et bundareal på  

 mindst 1 (m2).
Stk. 2.  Buret skal være forsynet med en højt anbragt  

 hylde på mindst 35 x 35 cm.
Hylden skal være lukket på to sider.
 § 6.  Et bur til en tæve med hvalpe over 4 uger skal  

 have en højde på mindst 75 cm og et bundareal på mindst 2 (m2).
 Stk. 2.  Buret skal være forsynet med en redekasse med  

 en højde på mindst 35 cm og et bundareal på mindst 40 x 50 cm (indvendigt  

 mål).
 § 7.  Buranlæg i åbne haller skal være omgivet af et  

 hegn, der opfylder kravene i bilag 2.
 § 8.  Bure og hegn skal holdes i forsvarlig stand.
§ 9.  Personer, der forestår driften af et opdræt af  

 ræve, skal have gennemgået et af Veterinærdirektoratet godkendt kursus i  

 ræveopdræt.
Kurset skal være gennnemgået inden 1 år efter, at den pågældende  

 har overtaget ansvaret for driften, eller for personer, der før den 1.  

 oktober 1993 forestod driften af et ræveopdræt senest den 30. september 1994.
Stk. 2.  Undtaget fra kravet i stk. 1 er personer, der  

 kan dokumentere, at de før den 1. oktober 1993 inden for de sidste 10 år har  

 forestået driften af et ræveopdræt i mindst 2 år.
Opdrættet skal have været  

 på mindst 25 årstæver.
 § 10.  En rævefarm underkastes rutinemæssigt uanmeldt  

 tilsyn af Veterinærdirektoratet.
 Stk. 2.  Såfremt forholdene måtte give anledning hertil,  

 kan yderligere tilsynsbesøg aflægges.
 § 11.  Til dækning af udgifterne ved registrering af  

 et rævehold, jf. § 2, opkræves et gebyr på 320,00 kr.
Stk. 2.  Til dækning af udgifterne ved det i § 10, stk.  

 1, nævnte tilsyn opkræves en årlig afgift på 595,00 kr.
Herudover betales der  

 i forbindelse med aflæggelsen af de i § 10, stk. 2, nævnte tilsynsbesøg  

 350,00 kr. for første påbegyndte time.
For hver efterfølgende påbegyndte  

 halve time betales 175,00 kr.
 Stk. 3.  For erindringsskrivelser vedrørende ikke  

 rettidig betaling opkræves et gebyr på 40 kr.
 Stk. 4.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 Stk. 5.  Der er udpantningsret for de i stk. 1-2 nævnte  

 beløb, jf. § 8, stk. 3, i lov om opdræt af vildt og ræve.
 § 12.  Med bøde eller hæfte straffes den, der  

 overtræder §§ 2-8, eller § 9, stk. 1.
§ 13.  For en overtrædelse, der begås af et  

 aktieselskab, andelsselskab, anpartsselskab eller lignende, kan der i medfør  

 af § 15, stk. 4, i lov om opdræt af vildt og ræve pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der efter samme  

 bestemmelse pålægges kommunen eller det kommunale fællesskab bødeansvar.
 § 14.  Bekendtgørelsen træder i kraft den 1. oktober  

 1993.
 Stk. 2.  For rævefarme, der er etableret før den 1.  

 oktober 1993, træder reglerne i § 5, stk. 2, og § 6, stk. 2, dog først i  

 kraft den 1. januar 1995 og reglerne i § 5, stk. 1, og § 6, stk. 1, i kraft  

 den 1. januar 1997.
Veterinærdirektoratet, den 10. september  

 1993 Erik Stougaard / Sten Strømgren Bilag 1 Krav til bure af tråd:
 Som bundtråd kan endvidere anvendes en plastbelagt sekskantet tråd med  

 målene 30 mm x 2,00/2,50 mm x 42 tommer1).
 Andre trådtyper skal være godkendt af Veterinærdirektoratet.
Bilag 2 Krav til hegnet omkring buranlægget:
 Såfremt hegnet er udført af trådnet eller træ, skal det for de øverste 50  

 cm's vedkommende indvendigt være beklædt med en blikplade eller andet glat  

 materiale, eller foroven være forsynet med en 25-30 cm bred, vandret  

 ombøjning af glat materiale.
 Anvendes mur, cementplade eller lignende, skal hegnet indvendigt være så  

 glat, at rævene ikke kan klatre op ad det.
