Finanstilsynet har meddelt, at »sædvanlige børsforretninger«  

 ikke omfatter handel med optioner eller futures baseret på råvarer eller  

 index herpå og valuta Et børsmæglerselskab ansøgte Finanstilsynet om tilladelse til  

 kommissionshandel med optioner, hvis underliggende aktiver var futures  

 baseret på obligationer og renteinstrumenter, aktie- og indexinstrumenter,  

 valutainstrumenter samt råvarer og metaller.
Finanstilsynet fastholdt sin hidtidige fortolkning af begrebet  

 »sædvanlige børsforretninger«, jf. § 5 i bekendtgørelse om  

 Københavns Fondsbørs, hvorefter et børsmæglerselskab kan handle med optioner  

 og futures baseret på børsnoterede aktier, obligationer samt heraf afledte  

 index, men ikke med optioner eller futures baseret på råvarer eller index  

 herpå og valuta.
Valutaoptioner kunne dog anvendes til afdækning af påtagne  

 risici i forbindelse med værdipapirhandler.
