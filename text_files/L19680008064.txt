 Den 26. februar 1968 er der i Warszawa indgået en overenskomst mellem  

 Danmark og Polen om bjærgningsarbejder og hævning af ejendom fra havet i  

 danske og polske indre og ydre territorialfarvande.
 Overenskomsten og den dertil knyttede brevveksling har følgende ordlyd:
OVERENSKOMST mellem Kongeriget Danmarks regering og Den polske Folkerepubliks regering  

 om bjærgningsarbejder og hævning af ejendom fra havet i danske og polske  

 indre og ydre territorialfarvande.
Kongeriget Danmarks regering og Den polske Folkerepubliks regering, som tager hensyn til, at der under sejlads kan opstå situationer, hvor et  

 skib, der har lidt havari eller på anden måde er nødstedt, behøver hjælp, som tager i betragtning, at omgående hjælp kan være af afgørende betydning  

 for den heldige bjærgning af et skab i nød og dets ladning, som har for øje at skabe mulighed for skibe i nød for at gøre brug af den  

 i hvert enkelt tilfælde mest hensigtsmæssige hjælp, som ønsker at befæste det gode naboforhold mellem Kongeriget Danmark og  

 Den polske Folkerepublik, er blevet enige om følgende:
Artikel 1 Hvis et skib, der fører den ene af de kontraherende parters flag, under  

 sejlads eller ophold i den anden kontraherende parts indre eller ydre  

 territorialfarvand behøver hjælp, fordi det har lidt havari eller på anden  

 måde er i nød, skal det være skibets fører eller reder tilladt at hidfalde og  

 gøre brug af sådan bjærgningshjælp fra et skib, der fører hans eget lands  

 flag, eller fra et skib, der fører den anden kontraherende parts flag, som  

 efter hans eget skøn under de foreliggende forhold vil være nødvendig.
 Artikel 2.
 1. Den i artikel 1 forudsete ret til fri adgang til de  

 kontraherende parters territorialfarvande med henblik på at yde hjælp er  

 tilsikret på betingelse af, at oplysning om nødsituationens karakter og  

 navnede på den organisation og det eller de skibe, der skal udføre  

 bjærgningsarbejdet, meddeles til vedkommende myndigheder i det land, på hvis  

 indre eller ydre territorialfarvand det nødstedte skib befinder sig.
 2. Sådan oplysning skal gives så snart som muligt og  

 ikke senere end i det øjeblik, da bjærgningsskibet sejler ind i den anden  

 kontraherende parts ydre territorialforvand.
 3. Fremgangsmåden ved meddelelse af de i denne artikel  

 omhandlede oplysninger vil blive fastsat ved brevveksling.
 Artikel 3.
 Den hjælp, der omhandles i nærværende overenskomst, omfatter enhver form  

 for bjærgningsarbejder, bugsering eller bistand, der ydre fra søen til  

 havarerede skibe eller andet flydende materiel eller ombordværende ladning.
 Artikel 4.
 Nærværende overenskomst finder anvendelse på orlogsfartøjer i det omfang,  

 det er foreneligt med de regler, der til enhver tid er i kraft i hvert af de  

 kontraherende lande om udenlandske orlogsfartøjers adgang til dets indre og  

 ydre territorialfarvand.
 Artikel 5.
 1. Nærværende overenskomst finder anvendelse på polsk  

 indre og ydre territorialfarvand med undtagelse af områder, i hvilke  

 besejling og opankring er forbudt, eller i hvilke polske statsborgere ikke må  

 drive fiskeri, således som bekendtgjort i »Wiadomosci Zeglarskie«.
 2. Nærværende overenskomst finder anvendelse på dansk  

 indre og ydre territorialfarvand i Østersøen, i Kattegat og Skagerrak, i  

 Nordsøen, ved Færøerne og i de danske sunde og bælter med undtagelse af  

 områder, i hvilke besejling og opankring er forbundt, eller i hvilke danske  

 statsborgere ikke må drive fiskeri, således som bekendtgjort i  

 »Efterretninger for Søfarende«.
 3. Andragender om tilladelse til at foretage  

 bjærgningsarbejder i de ovennævnte områder, hvor bjærgning ifølge stk. 1 og 2  

 er forbudt, vil blive underkastet velvillig og omgående overvejelse.
 Artikel 6.
 1. Hvis et skib er sunket eller forlist i en af de  

 kontraherende parters indre eller ydre territorialfarvand eller i udenfor  

 liggende farvande, hvor den kontraherende parts myndigheder er ansvarlige for  

 sejladsens sikkerhed, og hvis vraget udgør fare eller i betydelig grad  

 hindrer sejlads eller fiskeri, kan vedkommende myndigheder anmode skibets  

 ejer om inden for en rimelig tidsfrist at fjerne vraget eller at  

 tilvejebringe sådan vanddybde over vraget, som under de foreliggende forhold  

 er nødvendig.
 2. I tilfælde, hvor det ikke er muligt for de  

 ovennævnte myndigheder at konstatere, hvem der er ejer eller på anden måde  

 berettiget til vraget, eller hvis ejeren nægter at fjerne vraget inden for  

 den af ovennævnte myndigheder foreskrevne tidsfrist, eller hvis vraget ikke  

 er fjernet inden for den angivne tidsfrist, kan vedkommende myndigheder selv  

 foranstalte vraget fjernet for ejerens regning, forudsat at udgiften ikke  

 overstiger den for skibe, der fører vedkommende lands flag, gældende  

 ansvarsbegrænsning.
 3. Hvis fjernelsen af vraget er påtrængende nødvendig  

 på grund af fare for sejladsens sikkerhed, er de kontraherende parters  

 myndigheder berettigede til øjeblikkeligt at foranstalte vraget fjernet eller  

 at tilvejebringe den nødvendige vanddybde over vraget for ejerens regning,  

 forudsat at udgiften ikke overstiger den for skibe, der fører vedkommende  

 lands flag, gældende ansvarsbegrænsning.
 Artikel 7.
 1. Adgang med henblik på at yde hjælp eller udføre  

 andre arbejder, der omhandles i denne overenskomst, for skibe, der fører  

 andet flag end de kontraherende parters flag, kræver særskilt tilladelse fra  

 den kontraherende part, i hvis indre eller ydre territorialfarvand overnævnte  

 arbejder skal finde sted.
 2. Hvis ikke det er muligt for den kontraherende part  

 at udføre bjærgningsarbejder eller andre arbejder, der omhandles i denne  

 overenskomst, ved skibe, der fører dens eget flag, bør den i stk. 1 omtalte  

 tilladelse gives i løbet af kortest mulig tid, medmindre der foreliger nogen  

 vægtig grund til afslag.
 Artikel 8.
 Skibe fra en kontraherende part, der befinder sig på den anden  

 kontraherende parts indre eller ydre territorialfarvand, er forpligtet til  

 med skyldig hensyntagen til bestemmelserne i nærværende overenskomst at  

 iagttage den anden kontraherende parts love og regler om udenlandske skibes  

 og statsborgeres ophold samt om bjærgningsarbejder.
 Artikel 9.
 Nærværende overenskomsts bestemmelser begrænser ikke kaptajnens ret til at  

 tilkalde hjælp i overensstemmelse med reglerne i den internationale  

 konvention om sikkerhed for menneskeliv på søen.
 Artikel 10.
 Nærværende overenskomst skal godkendes af begge regeringer og træder i  

 kraft på datoen for udveksling af noter, der giver underretning om dens  

 godkendelse.
 Nærværende overenskomst er afsluttet for et tidsrum af tre år og forlænges  

 for hvert følgende år, medmindre en af de kontraherende parter opsiger den  

 ved notifikation ikke senere end seks måneder før udløbet af  

 gyldighedsperioden.
 Til bekræftelse heraf har undertegnede, der er behørigt befuldmægtigede,  

 underskrevet nærværende overenskomst og forsynet den med deres segl.
 Udfærdiget i Warszawa den 26. februar 1968 i to eksemplarer på engelsk.
 For Kongeriget Danmarks regering.
A.
Moltke-Huitfeldt For Den polske Folkerepubliks regering.
Stefan Perkowicz Warszawa, den 26. februar 1968.
Hr. formand, Under henvisning til den i dag undertegnede overenskomst mellem Kongeriget  

 Danmarks regering og Den polske Folkerepubliks regering om bjærgningsarbejder  

 og hævning af ejendom fra havet i danske og polske indre og ydre  

 territorialfarvande har jeg den ære at bekræfte, at den i overenskomstens  

 artikel 2 omhandlede fremgangsmåde ved afgivelse af meddelelser skal være som  

 følger:
Fra dansk side vil notifikation blive afgivet til det polske  

 søfartsministerium direkte til telex nr. 81439 (svar: mizegl a wa) eller nr.  

 81480 (svar: mizegl b wa) eller pr.
Gdynia radio, Szczecin radio eller Witowo  

 radio (telegramadresse: Zegmor Warszawa).
 Fra polske side vil notifikation blive afgivet direkte til telex nr. 2373  

 (svar: søfart kh) eller pr. radio til Danmarks handelsministerium via en af  

 følgende offentlige kystradiostationer: Blåvand, Lyngby, Skagen, Rønne og  

 Thorshavn (telegramadresse: Søfart København).
 Notifikationer, der afgives pr. radio, bør betegnes »urgent«  

 (XXX).
 Modtag, hr. formand, forsikringerne om min mest udmærkede højagtelse.
A.
Moltke-Huitfeldt Formand for den danske delegation, ambassadør Adam greve Moltke-Huitfeldt Formanden for den polske delegation Hans Excellence viceminister i søfartsministeriet Stefan Perkowicz.
Warszawa, den 26. februar 1968 Hr. formand, Under henvisning til den i dag undertegnede overenskomst mellem Den polske  

 Folkerepubliks regering og Kongeriget Danmarks regering om bjærgningsarbejder  

 og hævning af ejendom fra havet i polske og danske indre og ydre  

 territorialfarvande har jeg den ære at bekræfte, at den i overenskomstens  

 artikel 2 omhandlede fremgangsmåde ved afgivelse af meddelelser skal være som  

 følger:
 Fra polsk side vil notifikation blive afgivet direkte til telex nr. 2373  

 (svar: søfart kh) eller pr. radio til Danmarks handelsministerium via en af  

 følgende offentligt kystradiostationer: Blåvand, Lyngby, Skagen, Rønne og  

 Thorshavn (telegramadresse: Søfart København).
Fra dansk side vil notifikation blive afgivet til det polske  

 søfartsministerium direkte til telex nr. 81439 (svar: mizegl a wa) eller nr.  

 81480 (svar: mizegl b wa) eller pr.
Gdynia radio, Szczecin radio eller Witowo  

 radio (telegramadresse: Zegmor Warzawa).
 Notifikationer, der afgives pr. radio, bør betegnes »urgent«  

 (XXX).
 Modtag, hr. formand, forsikringerne om min mest udmærkede højagtelse.
Stefan Perkowiez Formand for den polske delegation, viceminister i søfartministeriet Formanden for den danske delegation Hans Excellence ambassadør Adam greve Moltke-Huitfeldt.
 Overenskomsten trådte i kraft den 10. juni 1968.
 Udenrigsministeriet, den 23. juli 1968.
 Poul Hartling.
