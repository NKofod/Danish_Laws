Nr BSF 43 Forslag til folketingsbeslutning om offentlig grøn indkøbspolitik Fremsat af Jørn Jespersen (SF) Christine Antorini (SF) Steen Gade (SF) Jes  

 Lunde (SF) Anni Svanholt (SF) den 7. maj 1998 Folketinget opfordrer regeringen til at gennemføre følgende initiativer  

 med henblik på styrkelse af grøn indkøbspolitik i det offentlige:
 1. Cirkulæret om miljø og energihensyn ved statslige indkøb strammes op,  

 således at det bliver obligatorisk for alle statslige institutioner og  

 statsejede selskaber at udarbejde indkøbspolitikker og handlingsplaner, der  

 sikrer:
- kortlægning af institutionens indkøb, - prioritering og udpegning af indsatsområder på baggrund af produkternes  

 miljø og energiforhold, - indhentelse af miljø og energioplysninger i forbindelse med indkøb inden  

 for som minimum de udpegede indsatsområder, - afvejning af miljø og energihensyn i forhold til andre hensyn ved indkøb  

 inden for som minimum de udpegede indsatsområder, - dokumentering og registrering af resultatet af den grønne  

 indkøbspolitik, - afrapportering af resultaterne en gang årligt til Miljøstyrelsen eller  

 en anden central myndighed, - informering af leverandører af produkter inden for de udpegede  

 indsatsområder om handlingsplanen og resultatet af indsatsen hvert år, - tilvalg af fødevarer med det statslige økologimærke samt  

 nonfoodprodukter, der er svane eller blomstermærkede, - fravalg af PVC samt produkter/stoffer på listen over uønskede stoffer og - revision af handlingsplanen mindst hvert andet år.
2. Der fastsættes efter aftale med de kommunale organisationer  

 retningslinjer, der sikrer, at kommunale og amtskommunale institutioner,  

 herunder selskaber, der ejes af kommuner og amter, udarbejder  

 indkøbspolitikker og handlingsplaner efter retningslinjer, der svarer til  

 dem, der ifølge punkt 1 skal gælde for statsinstitutioner.
Ifald der ikke kan  

 fastsættes sådanne retningslinjer efter aftale med de kommunale  

 organisationer, fremsætter miljø og energiministeren lovforslag, der skaber  

 det fornødne lovgrundlag til fastsættelse heraf.
3. Miljøstyrelsen eller en anden central myndighed pålægges at udarbejde  

 en samlet afrapportering af resultatet af den grønne indkøbspolitik i det  

 offentlige.
Afrapportering sker hvert år i forbindelse med miljøvurderingen  

 af forslaget til finanslov.
Bemærkninger til forslaget Almindelige bemærkninger Siden revisionen af miljøbeskyttelsesloven i 1991 har offentlige  

 myndigheder efter lovens § 6 haft pligt til at »virke for lovens formål  

 ved anlæg og drift af offentlige virksomheder samt ved indkøb og  

 forbrug«.
 Dette beslutningsforslag har til hensigt at styrke miljøhensynet i  

 forbindelse med offentlige indkøb.
 Grøn indkøbspolitik indebærer, at der ud over krav til funktion og  

 kvalitet, pris, leveringssikkerhed m.m. også stilles krav om, at produkter og  

 produktionsmetoder er miljøvenlige, herunder energirigtige.
 Formålet med offentlig grøn indkøbspolitik er dels at nedsætte den  

 miljøbelastning, der fremkommer som følge af det offentliges aktiviteter,  

 dels at tilskynde producenter til at udvikle og markedsføre produkter, der er  

 mindre miljøbelastende.
 Det offentlige er storforbruger og bør foregå med et godt eksempel; men  

 tilsyneladende er det i dag primært de almindelige forbrugere, der i større  

 og større grad tager miljøhensyn i forbindelse med deres indkøb.
I 1991 udarbejdedes den første danske strategi for offentlig grøn  

 indkøbspolitik.
I 1994 blev der udarbejdet en handlingsplan for offentlig  

 grøn indkøbspolitik.
På papiret har der altså eksisteret en offentlig grøn indkøbspolitik i en  

 del år.
På trods heraf konkluderede Miljøstyrelsen i debatoplægget »En  

 styrket produktorienteret miljøindsats« i november 1996, at indsatsen  

 endnu ikke kan mærkes på markedet, jf.
Miljø og Planlægningsudvalget, 199697,  

 Alm. del bilag 334.
 I debatoplægget siger Miljøstyrelsen lige ud (s. 46), at der dels har  

 »været nogle meget markante eksempler på store investeringer, hvor der  

 ikke blev taget miljøhensyn i indkøbene, og dels er det stadig undtagelsen,  

 at der stilles miljøkrav ved offentlige indkøb«.
Der er ikke meget, der tyder på, at udviklingen for alvor er vendt i det  

 seneste år.
Der er fortsat markante eksempler på, at offentlige virksomheder  

 undlader at tage miljøhensyn i forbindelse med indkøb.
For nylig blev det således kendt, at Scandlines har opgivet miljøhensynene  

 i forbindelse med køb af dieselolie.
Det statsejede rederi går således  

 tilbage til at anvende en olie med et højere svovlindhold end den mere  

 miljøvenlige, som er blevet anvendt i en periode.
 Alle statslige institutioner og statsejede virksomheder blev med Miljø og  

 Energiministeriets cirkulære nr. 26 af 7. februar 1995 pålagt at udarbejde  

 grønne indkøbspolitikker og handlingsplaner samt at indsende dem til  

 Miljøstyrelsen senest den 1. februar 1996.
 I 1990'erne er der også taget en række initiativer for at få kommuner og  

 amter til at leve op til forpligtelsen til at foretage miljøbevidste indkøb.  

 På trods heraf viste en undersøgelse foretaget af Danmarks  

 Naturfredningsforening i 1997, at kun 29 kommuner har en grøn indkøbspolitik,  

 og at denne ikke engang i disse kommuner er bredt implementeret.
Dette beslutningsforslag har til hensigt at stramme op på det offentliges  

 indsats for grønne indkøb.
Beslutningsforslaget indeholder således tre  

 elementer:
 - Der stilles skrappere krav til statslige institutioners og virksomheders  

 grønne indkøbspolitik og handlingsplaner.
 - Der fastsættes efter aftale med de kommunale organisationer  

 retningslinjer, der sikrer, at kommunale og amtskommunale institutioner,  

 herunder selskaber, der ejes af kommuner og amter, udarbejder  

 indkøbspolitikker og handlingsplaner for grønne indkøb.
 - Miljøstyrelsen eller en anden statslig myndighed pålægges en gang årligt  

 at udarbejde samlede afrapporteringer af resultatet af den grønne  

 indkøbspolitik i det offentlige.
De statsligt anerkendte økologi og miljømærker understøtter indkøberne i  

 indsatsen for at købe mindre belastende produkter i takt med, at mærkerne  

 udbredes til flere og flere produktgrupper.
Listen over uønskede stoffer og  

 kataloget »PVCfri indkøb hvordan?», udarbejdet af Århus Amt i  

 samarbejde med Miljøstyrelsen, er ligeledes redskaber til denne indsats.
For  

 at understøtte centrale såvel som decentrale indkøbere bør disse redskaber  

 integreres i både cirkulæret og i de miljøvejledninger om miljøhensyn ved  

 indkøb af konkrete produkter, som Miljøstyrelsen planlægger.
 I forbindelse med aftalen mellem regeringen og SF om finansloven for 1998  

 blev det aftalt, at institutioner i stigende grad skal omlægge en stigende  

 del af fødevareindkøbet til økologiske fødevarer i takt med, at det øgede  

 udbud af økologiske fødevarer inden for stadig flere varegrupper gør det  

 muligt.
Bemærkninger til forslagets enkelte punkter Til punkt 1 Bestemmelsen i punkt 1 indeholder en række specifikke krav til  

 statsinstitutionernes indkøbspolitikker og handlingsplaner.
De fleste af  

 disse krav er allerede nævnt i cirkulæret om statslige grønne indkøb, men det  

 hedder blot, at »en handlingsplan bør typisk omfatte...«.
Kravene  

 er således ikke obligatoriske i dag.
 De statslige institutioner er imidlertid ikke tidligere blevet bedt om  

 årligt at afrapportere resultaterne af den grønne indkøbspolitik til en  

 central myndighed.
 En anden nyskabelse er, at statsinstitutionerne pålægges årligt at  

 informere leverandører om handlingsplanen for grønne indkøb og resultatet af  

 indsatsen.
 En tredje nyskabelse er, at institutionerne pålægges at revidere  

 handlingsplanen mindst hvert andet år.
 De nævnte stramninger af kravene til de statslige institutioner vil  

 betyde, at det gøres klarere for institutionerne, hvad der forventes af dem.
 Kravet om afrapportering sikrer endvidere, at institutionerne selv og den  

 centrale myndighed får et klart billede af, om indkøbspolitikken og  

 handlingsplanen bliver ført ud i livet.
 Der stilles krav om, at leverandører informeres om handlingsplan m.v.,  

 således at de så tidligt som muligt kan få et indtryk af de krav, de vil  

 blive stillet over for.
Til punkt 2 Ifølge miljøbeskyttelsesloven har kommuner, amter, kommunale selskaber og  

 lign. en forpligtelse til at foretage grønne indkøb.
Bestemmelsen i punkt 2  

 sikrer, at der bliver fastsat specificerede retningslinjer herom.
 Retningslinjerne vil betyde, at der i store træk stilles samme krav på det  

 kommunale område, som i dag gælder på det statslige område.
Det bemærkes i øvrigt, at kommuner og amter vil kunne søge om tilskud til  

 ansættelse af medarbejdere til at implementere en grøn indkøbspolitik,  

 såfremt det af regeringen fremsatte lovforslag nr.
L 18 om ændring af lov om  

 miljøbeskyttelse. (Tilskud til renere produkter m.v.) vedtages.
 Ifald der ikke kan opnås aftale med de kommunale parter om at fastsætte  

 sådanne specificerede retningslinjer, opfordres miljø og energiministeren til  

 at fremsætte lovforslag, der skaber det fornødne lovgrundlag for en  

 fastsættelse heraf.
Til punkt 3 Der er endnu ikke etableret systemer, som dokumenterer resultatet af den  

 offentlige grønne indkøbspolitik.
Som konsekvens af bestemmelserne i punkt 1  

 og 2 vil offentlige institutioner fremover blive pålagt at afrapportere  

 resultaterne af den grønne indkøbspolitik til Miljøstyrelsen eller en anden  

 central myndighed.
 Bestemmelsen i punkt 3 sikrer, at der sker en samlet årlig afrapportering  

 af det offentliges grønne indkøbspolitik.
 En sådan afrapportering vil dels kunne anvendes til at justere strategien  

 for den offentlige grønne indkøbspolitik, dels tjene som et signal til  

 leverandører af produkter til det offentlige.
 For at sikre kvaliteten af den samlede afrapportering forventes der  

 udsendt vejledninger om registrering og afrapportering af grønne indkøb til  

 statslige institutioner og virksomheder samt til kommuner og amter.
Afrapporteringen forventes at ske i tilknytning til den årlige  

 miljøvurdering af finanslovforslaget.
Miljøvurderingen af forslaget til  

 finanslov for 1998 indeholdt fragmentariske informationer om grøn  

 indkøbspolitik i det offentlige.
 I beslutningsforslaget anføres, at afrapporteringen fra de offentlige  

 institutioner skal ske til Miljøstyrelsen eller en anden central myndighed.  

 Når Miljøstyrelsen nævnes eksplicit, skyldes det, at det hidtil har været  

 denne institution, der har koordineret arbejdet med den offentlige grønne  

 indkøbspolitik.
Det er imidlertid ikke afgørende for forslagsstillerne, hvilken myndighed  

 der står for afrapporteringen.
Det væsentlige er, at der snart kommer en  

 dækkende afrapportering.
Skriftlig fremsættelse Jørn Jespersen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om offentlig grøn indkøbspolitik.
(Beslutningsforslag nr.
B 43).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
