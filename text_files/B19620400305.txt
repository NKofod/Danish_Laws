Indledning.
Ikrafttrædelse Del 1 Almindelige bestemmelser og definitioner § 1  Gyldighedsområde § 2  Definitioner Del 2 Driftsmæssig jordforbindelse § 3  Højspændingsanlæg.
3.1 Almindeligt 3.2 Udførelse § 4  Lavspændingsanlæg.
4.1 Almindeligt 4.2 Anbringelse af jordingsanlæg 4.3 Fælles jordingsanlæg 4.4 Uafhængige jordingsanlæg 4.5 Stationer med højere driftsspænding en 40 kV 4.6 Anlæg til højspændingsstationers egetforbrug Del 3 Beskyttende jordforbindelse § 5  Stationsanlæg.
5.1 Anlægsdele, der skal jordforbindes 5.2 Overspændingsafledere 5.3 Ydre hegn om friluftsstationsområder 5.4 Maskiner og apparater for lavspænding § 6  Højspændingsluftledninger.
6.1 Anlægsdele, der skal jordforbindes 6.2 Udførelse af jordforbindelser 6.3 Strækningsafbrydere § 7  Højspændingskabler.
7.1 Berøringstilgængelige dele 7.2 Muffer 7.3 Enleder kabler Del 4 Jordingsanlæg § 8  Udførelse.
8.1 Materiale og dimensioner 8.2 Anbringelse 8.3 Afbrydere, adskillere, sikringer 8.4 Konstruktionsdele som dele af jordledninger 8.5 Samlinger 8.6 Farvemærkning § 9  Effektivitet.
9.1 Højspændingsanlæg 9.2 Lavspændingsanlæg Del 5 Nulsikre lavspændingsledningsanlæg § 10  Nulsikre lavspændingsanlæg.
10.1 Definition 10.2 Tilladelse til nulling 10.3 Jordingsanlæg m.m.
10.4 Dimensionering 10.5 Sammenkobling med andre lavspændingsledningsanlæg Del 6 Telefon- og fjernkontrolanlæg i højspændingsstationer § 11  Telefon- og fjernkontrolanlæg i  

 højspændingsstationer Del 7 Nærføring mellem højspændingsanlæg og andre anlæg § 12  Nærføring mellem højspændingsledninger og  

 svagstrømsledninger.
12.1 Elektrostatisk påvirkning 12.2 Elektromagnetisk induktion i svagstrømsluftledninger i effektivt  

 jordede net 12.3 Elektromagnetisk induktion i svagstrømsluftledninger i ikke effektivt  

 jordede net 12.4 Elektromagnetisk induktion i svagstrømskabelledninger 12.5 Foranstaltninger til begrænsning af inducerede spændinger eller deres  

 virkninger § 13  Nærføring mellem højspændingsanlæg og metalliske  

 røranlæg.
13.1 Elektrostatisk påvirkning 13.2 Elektromagnetisk induktion under normal drift af højspændingsanlæg 13.3 Elektromagnetisk induktion ved fejl på højspændingsanlæg 13.4 Påvirkninger ved forhøjet jordpotentiale 13.5 Foranstaltninger mod berøringsfare Bilag 1 Foranstaltninger mod farlige berørings- og skridtspændinger under  

 jordslutning på højspændingsanlæg 2 Beskyttelsesforanstaltninger ved telefon- og fjernkontrolanlæg i  

 højspændingsstationer 3 Foranstaltninger til begrænsning af elektromagnetisk inducerede  

 spændinger eller deres virkninger 4 Foranstaltninger mod berøringsfare ved nærføring mellem  

 højspændingsanlæg og metalliske røranlæg Stikordsregister Indledning Afsnit 4, 2. udgave er udgivet af Elektricitetsrådet med gyldighed fra 1.  

 april 1977 og erstatter 1. udgave.
 Afsnittet er med denne udgave delvis omarbejdet.
 Eventuelle fremtidige ændringer og nye bestemmelser vil, indtil en ny  

 udgave udgives, fremkomme på erstatningsblade, hvorpå de vil blive markeret i  

 margenen med angivelse af ikrafttrædelsesdato.
 Udsendelse af erstatningsblade vil blive offentliggjort i  

 ELRÅD-meddelelser og i de tekniske blade.
Forklaringer og henvisninger er sat med skrifttypen petit.
Den 1. januar  

 1988 indeholder afsnittet følgende erstatningsblade:
Jordforbindelser m.m. i og ved stations- og  

 ledningsanlæg Del 1 Almindelige bestemmelser og definitioner § 1 Gyldighedsområde 1.1 Afsnit 4 gælder for udførelse af jordforbindelser og andre  

 foranstaltninger af permanent karakter mod farlige berøringsog  

 skridtspændinger i og ved stations- og ledningsanlæg.
 Undtagelse:
 Jordforbindelser m.m. for generatoranlæg af den i afsnit 2, § 1.3,  

 omhandlede art.
1.2 For jordforbindelser m.m. i og ved stations- og ledningsanlæg,  

 herunder midlertidige jordforbindelser, der etableres med henblik på arbejder  

 på eller nær ved sådanne anlæg, gælder tillige bestemmelserne i - afsnit 2, Stationsanlæg, - afsnit 3, Ledningsanlæg.
1984-07-01 1.3 For drift af elforsyningsanlæg gælder bestemmelserne i - afsnit 5, Almindelige bestemmelser, - afsnit 5-1, Driftsledelse, - afsnit 5-2, Inspektion.
Betjening, - afsnit 5-3, Arbejde på eller nær ved lavspændingsanlæg, - afsnit 5-4, Arbejde på eller nær ved spændingsløse høispændingsanlæg, - afsnit 5-5, Arbejde nær ved højspændingsanlæg under spænding, - afsnit 5-6, Arbejde på højspændingsanlæg under spænding (AUS).
Se endvidere - afsnit 5 A, Sikkerhedsforskrifter for bygningsarbejde, vejarbejde, landbrugsarbejde m.m. i nærheden af elforsyningsanlæg.
§ 2 Definitioner 2.1 Berøringsspænding.
 2.1.1 Berøringsspænding:
 Den del af potentialforskellen mellem en jordelektrode eller et  

 jordingsanlæg og neutral jord, som en person kan blive udsat for ved samtidig  

 berøring af forskellige punkter inden for rækkevidde (normalt 1 m) enten fra  

 hånd til fod (se følgende figur) eller fra hånd til hånd, når der går strøm  

 gennem jordelektroden eller jordingsanlægget.
 Berøringsspænding og skridtspænding.
Potentialforskellen mellem en jordelektrode eller et jordingsanlæg og  

 neutral jord opstår på grund af jordelektrodens, respektive jordingsanlæggets  

 overgangsmodstand til jord.
Forløbet af potentialet i jordoverfladen i  

 nærheden af en elektrode er antydet i nedenstående figur.
Elektrode Potentialforløb i jordoverfladen ved en elektrode.
Ved stationsanlæg omfattende flere indbyrdes forbundne elektroder (ofte  

 udført som et maskenet af bånd og tråd) vil der ved strømgennemgang optræde  

 praktisk taget samme potential i jordoverfladen inden for et afgrænset område  

 bestemt ved jordingsanlæggets udstrækning.
Potentialforskellen mellem dette  

 område og neutral jord benævnes stationspotentialet.
Uden for området fås i  

 princippet et potentialforløb som ovenfor vist.
 2.2 Beskyttende jordforbindelse.
 2.2.1 Beskyttende jordforbindelse:
 Jordforbindelse, der skal hindre, at der i tilfælde af isolationsfejl  

 opstår farlig spænding på apparater eller konstruktionsdele der normalt er  

 spændingsløse eller står under ufarlig spænding.
 2.3 Driftsmæssig jordforbindelse.
 2.3.1 Driftsmæssig jordforbindelse:
 Jordforbindelse af et punkt af et elektrisk systems driftsstrømkreds (som  

 regel systemets nulpunkt).
 Efter jordingens art skelnes der mellem direkte jordet net, effektivt  

 jordet net, isoleret net og slukkespolejordet net.
1979-07-01 Ved net forstås i denne forbindelse også spændingskilder (transformere,  

 generatorer m.m.) uden tilsluttet ledningsanlæg.
1979-07-01 2.3.2 Direkte jordet net:
 Højspænding: Effektivt jordet net, hvor samtlige transformernulpunkter er  

 direkte jordforbundet.
 Lavspænding: Net, hvori driftsstrømkredsen er forbundet direkte til jord  

 ved spændingskilden eller, såfremt flere spændingskilder forekommer, ved hver  

 af disse spændingskilder.
 Normalt jordforbindes i toledersystemer spændingskildens ene pol, i  

 flerledersystemer spændingskildens nulpunkt.
 2.3.3 Effektivt jordet net:
 Net, hvori nulpunktet på tilstrækkelig mange steder er forbundet til jord  

 over en så lille impedans, at der ved jordfejl ikke optræder højere  

 driftsfrekvente spændinger mellem fase og jord end 80 pct. af den højeste  

 driftsspænding mellem faser.
 Den nævnte spændingsbetingelse kan regnes at være opfyldt, hvis forholdet  

 mellem nettets nulreaktans og dets synkronreaktans (set fra ethvert punkt i  

 nettet) er mindre end 3 og forholdet mellem nulresistansen og  

 synkronreaktansen er mindre end 1.
 2.3.4 Isoleret net:
 Net, hvori der ikke forekommer anden driftsmæssig jordforbindelse end over  

 meget store impedanser, f.eks. spændingstransformere.
 2.3.5 Slukkespolejordet net:
 Net, hvori nulpunktet er jordforbundet over en eller flere slukkespoler,  

 således afpasset, at jordslutningsstrømmens kapacitive komponent praktisk  

 taget kompenseres.
 2.4 Driftsspænding.
 2.4.1 Driftsspænding (for vekselstrømsanlæg):
 Den driftsfrekvente komponent af spændingen mellem anlæggets faser eller  

 mellem fase og jord.
 Hvor der i bestemmelserne er angivet spændingsgrænser, menes der altid den  

 nominelle driftsspænding, d. v. s. den værdi af driftsspændingen mellem  

 anlæggets faser, der benyttes til at betegne anlæggets spændingsniveau,  

 medmindre det udtrykkeligt er anført, at spændingen skal regnes i forhold til  

 jord, eller spændingen direkte er angivet som den maksimale driftsspænding,  

 d. v. s. den største driftsspænding, der kan optræde mellem faserne under  

 normal drift.
 Ved højspændingsanlæg forudsættes, at den maksimale driftsspænding ikke  

 overstiger de i efterfølgende tabel angivne værdier.
 Ved højspændingsanlæg forudsættes endvidere, at der anvendes isolerede  

 eller slukkespolejordede net ved driftsspændinger til og med 60 kV (maksimale  

 driftsspændinger til og med 72,5 kV) og effektivt jordede net ved  

 driftsspændinger over 60 kV (maksimale driftsspændinger over 72,5 kV).
 Angående definitioner på højspændingsanlæg og lavspan. dingsanlæg, se  

 afsnit 1, § 2.
 2.5 Elektrodeledning.
 2.5.1 Elektrodeledning:
 Ledning der forbinder en jordelektrode enten direkte med den anlægsdel der  

 skal jordforbindes eller med en samleledning for flere jordelektroder.
 2.6 Jordelektrode.
 2.6.1 Jordelektrode:
 Ledende dele, der anbragt i jord skaber ledende kontakt med jorden.
 2.7 Jordforbindelse.
 2.7.1 Jordforbindelse:
Tilsigtet forbindelse fra et punkt af et elektrisk system eller fra en  

 konstruktionsdel i et elektrisk anlæg til jord.
Jordforbindelse  

 tilvejebringes ved hjælp af jordledninger, der tilsluttes et jordingsanlæg.
 2.8 Jordingsanlæg.
 2.8.1 Jordingsanlæg:
 Består af en i jorden nedlagt jordelektrode (eller flere indbyrdes  

 forbundne elektroder) og af dertil forbundne elektrodeledninger, disses  

 opføringer og en eventuel over jorden anbragt samleledning for opføringerne.
 2.9 Jordledning.
 2.9.1 Jordledning:
 Som jordledninger betegnes både elektrodeledninger, samleledninger for  

 disse og ledninger, der forbinder anlægsdele med jordingsanlægget.
 2.10 Neutral jord.
 2.10.1 Neutral jord:
 Et jordområde, hvis potentialforhold ikke er påvirket af noget elektrisk  

 anlæg.
 2.11 Nulsikkert lavspændingsledningsanlæg.
 2.1 1.1 Nulsikkert lavspændingsledningsanlæg:
 - Lavspændingsnet, der opfylder de i § 10 angivne tillægsbestemmelser.
 2.12 Overgangsmodstand for jordingsanlæg.
 2.12.1 Overgangsmodstand for jordingsanlæg:
 Modstanden (resistansen) mellem jordingsanlægget og neutral jord.
 2.13 Samleledning.
 2.13.1 Samleledning:
 Ledning i eller over jorden, hvortil elektrodeledningerne fra de enkelte  

 jordelektroder i et jordingsanlæg forbindes.
 2.14 Skridtspænding.
 2.14.1 Skridtspænding:
 Den del af potentialforskellen mellem en jordelektrode eller et  

 jordingsanlæg og neutral jord, som kan optræde mellem to punkter på  

 jordoverfladen i normal skridtlængdes afstand (1 m) fra hinanden (se  

 figurerne i § 2.1.1), når der går strøm gennem jordelektroden eller  

 jordingsanlægget.
 2.15 Specifik jordmodstand.
 2.15.1 Specifik jordmodstand:
Modstanden mellem to modstående sider af en jordterning med kantlængden 1  

 m.
Den betegnes med p og angives i ohm.
Del 2: Driftsmæssig jordforbindelse § 3 Højspændingsanlæg 3.1 Almindeligt.
 3.1.1 Isoleret net må ikke anvendes i anlæg, som indeholder luftledninger,  

 medmindre jordslutningsstrømmen er højst 5 A.
 3.1.2 Effektivt jordet net må kun anvendes, dersom der findes et  

 relæsystem, som ved jordslutning udkobler den fejlramte del af anlægget.
 3.1.3 Slukkespolejordet net tillades anvendt uden særlige betingelser.
Ved slukkespolejordede net er det (ligesom ved isolerede net med mindre  

 jordslutningsstrøm end 5 A) muligt at opretholde driften med en enkelt  

 jordfejl i systemet indtil fejlen er fundet og udkoblet.
Det er dog vigtigt,  

 at denne driftstilstand ikke varer længere end højst nødvendigt, da den dels  

 kan medføre fare ved berøring på fejlstedet og dels indebærer fare for, at  

 fejlen udvikler sig til at omfatte flere faser.
 3.2 Udførelse.
 3.2.1 Driftsmæssig jordforbindelse for højspændingsanlæg skal sluttes til  

 samme jordingsanlæg som stationens beskyttende jordforbindelser.
§ 4 Lavspændingsanlæg For nulsikre lavspændingsanlæg gælder endvidere bestemmelserne i § 10.
1979-07-01 4.1 Almindeligt.
 4.1.1 Lavspændingsanlæg (herunder generatorer i nødforsyningsanlæg,  

 vindkraftanlæg m.m.) skal udføres som direkte jordede net (se § 2.3).
 Undtagelser:
 Udeladelse af driftsmæssig jordforbindelse og anvendelse af isoleret net i  

 stedet for tillades dog:
 1. Ved industrianlæg o.l. der er under stadig,  

 sagkyndig kontrol, og hvor indtrædende isolationsfejl automatisk  

 tilkendegives af et signalanlæg eller bevirker, at anlægget automatisk  

 udkobles.
 Forsynes anlægget fra et højspændingsanlæg, skal der være truffet  

 foranstaltninger til at imødegå fare ved spændingsovergang fra  

 højspændingsanlægget.
2. For mobile generatoranlæg, forudsat - at der ikke i den tilsluttede installation findes ekstrabeskyttelse  

 udført ved nulling, jording, fejlstrømseller fejlspændingsafbryder, og - at der i overensstemmelse med bestemmelserne i reglementets afsnit 10. §  

 15, udføres ledende forbindelse mellem generatorens metalliske stel og  

 udvendige metaldele på samtlige tilsluttede brugsgenstande, som ikke er  

 ekstrabeskyttet ved ekstra isolation (klasse II) eller sikkerhedsspænding  

 (klasse III).
 Angående effektiviteten af den driftsmæssige jordforbindelse for mobile  

 generatoranlæg, se § 9.2.1, undtagelsen.
1979-07-01 4.1.2 Lavspændingsanlægget og den driftsmæssige jordforbindelse af dette  

 skal udføres således, at den normale driftsspænding mellem en vilkårlig leder  

 og jord ikke overstiger 250 V.
1979-07-01 4.2 Anbringelse af jordingsanlæg.
 4.2.1 Jordingsanlæg for driftsmæssig jordforbindelse af lavspændingsanlæg  

 skal anbringes nær ved eller i stationer, hvori spændingskilder er anbragt,  

 se i øvrigt §§ 4.3 til 4.6.
 Undtagelser:
1. Som jordingsanlæg for driftsmæssig jordforbindelse  

 af et fast installeret nødforsyningsanlæg er det tilladt at anvende en  

 transformerstations jordingsanlæg for driftsmæssig jordforbindelse, forudsat - at driftslederen for transformerstationen giver skriftlig tilladelse til  

 fælles jordingsanlæg.
 - at der fremføres en særskilt jordledning mellem nødforsyningsanlæggets  

 nulpunkt og jordingsanlægget.
 - at der ved opføringen for jordingsanlægget (i transformerstationen eller  

 på mast) ved skiltning (f.eks. som angivet i DS 734.1 og DS 734.2) gøres  

 opmærksom på. at jordingsanlægget også anvendes som jordingsanlæg for et  

 nødforsyningsanlæg.
2. For generatoranlæg, der tilsluttes et offentligt  

 lavspændingsforsyningsnet, er det tilladt at udelade jordingsanlæg nær ved  

 generatoranlægget, således at dette kun er driftsmæssigt jordforbundet ved  

 det offentlige nets driftsmæssige jordforbindelse, forudsat - at generatoranlægget ikke kan generere effekt, såfremt forbindelsen  

 gennem nettet og forsyningstransformerens viklinger til nettets driftsmæssige  

 jordforbindelse afbrydes.
1979-07-01 4.3 Fælles jordingsanlæg.
 4.3.1 Forsynes et lavspændingsanlæg fra en højspændingsstation, skal der  

 etableres fælles jordingsanlæg for lavspændingsanlægget og  

 højspændingsanlægget, medmindre lavspændingsanlæggets og  

 højspændingsanlæggets jordingsanlæg med sikkerhed kan holdes uafhængige af  

 hinanden (se § 4.4).
 I stationer, som er beliggende i eller direkte op til den virksomhed, der  

 strømforsynes, er en adskillelse af jordingsanlæggene som regel ikke mulig.  

 Da en fejlspændding i stationen i disse tilfælde ofte vil kunne forplante sig  

 direkte til berøringstilgængelige dele i virksomheden, er det særlig vigtigt,  

 at jordingsanlæggets overgangsmodstand er så lille som mulig (se § 9).
 4.4 Uafhængige jordingsanlæg.
 4.4.1 Hvor lavspændingsanlæggets jordingsanlæg er uafhængigt af  

 højspændingsanlæggets jordingsanlæg, skal dele af lavspændingsanlæggets  

 jordingsanlæg, som lægges uisoleret i jorden, holdes i mindst 20 m afstand  

 fra alle til højspændingsanlæggets jordingsanlæg hørende eller dermed  

 forbundne dele i jorden, og der må ikke i jorden mellem de adskilte systemer  

 findes ledende genstande, som nedsætter afstandsbestemmelsens effektivitet.
 4.4.2 Etableres lavspændingsanlæggets driftsmæssige jordforbindelser ved,  

 at jordledningen (elektrodeledningen) lægges i jorden ud fra stationen, skal  

 jordledningen udføres som kabel med isolerende beklædning, der kan modstå en  

 prøvespænding på 4000 V ved 50 Hz.
 4.4.3 Blanke nulledere i stationens lavspændingsanlæg skal oplægges  

 isoleret.
 4.4.4 Lavspændingskabler, der udgår fra stationen, skal være omgivet af en  

 isolerende beklædning, således at en evt. metallisk kappe ikke kommer i  

 forbindelse med nogen del i stationen eller jorden omkring stationen inden  

 for en afstand af 20 m fra stationen.
 Beklædningen skal kunne modstå en prøvespænding på 4000 V ved 50 Hz.
 4.5 Stationer med højere driftsspænding end 40 kV.
4.5.1 De i §§4.3 og 4.4 angivne forholdsregler vil i almindelighed ikke  

 være tilstrækkelige til at sikre imod, at fejl på højspændingsanlægget kan  

 fremkalde farlig spænding på lavspændingsanlægget, dersom stationen omfatter  

 driftsanlæg med højere driftspænding end 40 kV.
Lavspændingsnet må derfor  

 ikke forsynes fra sådanne stationer, medmindre det kan godtgøres, at  

 lavspændingsnettet ikke i noget fejltilfælde kan antage en spænding i forhold  

 til neutral jord på mere end 1000 V.
 4.6 Anlæg til højspændingsstationers egetforbrug.
 4.6.1 I højspændingsstationer skal den driftsmæssige jordforbindelse for  

 lavspændingsanlæg, som tjener til stationens egetforbrug, sluttes til  

 stationens beskyttende jordingsanlæg.
 Undtagelse:
 Egetforbrugsanlæggets driftsmæssige jordforbindelse tillades under  

 anlæggets kortvarige omkobling til forsyning fra et andet lavspændingsnet (f.  

 eks. under revisionsarbejde) tilvejebragt ved tilslutning til dettes  

 nulleder.
 Såfremt der til dette formål findes en permanent ledningsforbindelse og  

 omskifter, må isolationsniveauet for disse dele i forhold til stationen og  

 dens nærmeste omgivelser være så højt, at der - når reserveforbindelsen er  

 ude af drift - ikke i noget fejltilfælde ved over- eller gennemslag kan føres  

 farlig spænding ud på det andet lavspændingsnet, se § 4.5.
Del 3: Beskyttende jordforbindelse § 5 Stationsanlæg 5.1 Anlægsdele, der skal jordforbindes.
 5.1.1 Beskyttende jordforbindelse skal etableres til følgende dele:
 1. Konstruktions- eller bygningsdele af metal, som ved  

 fejl kan komme i forbindelse (eventuelt gennem lysbuer) med spændingsførende  

 dele af højspændingsanlæg.
 Eksempler:
 Metalliske stel og indkapslinger på maskiner og apparater for højspænding.
 Højspændingskablers muffer.
 Beskyttelsesgitre og beklædninger foran højspændingsførende dele.
 Metalliske betjeningshåndtag o. lign.
 Fodstykker på bæreisolatorer.
 Flanger på eller metalliske rammer om gennemføringsisolatorer for  

 højspænding, medmindre disse er anbragt på glasruder eller glasbyggesten.
 2. Højspændingskablers blykapper, armeringer og  

 metalliske skærme.
 Undtagelse:
 For enleder vekselstrømskabler er jordforbindelse i den ene ende  

 tilstrækkelig, hvis dette er ønskeligt af hensyn til formindskelse af  

 kappetabene, men der må da på anden måde skabes sikkerhed for, at der ikke  

 kan fremkomme farlige berøringsspændinger på tilgængelige dele.
 3. Gennemgående jordledere for  

 højspændingsluftledninger, der fører til stationen.
 4. Alle strømkredse, der udgår fra måletransformeres  

 sekundærklemmer, såfremt primærsiden fører højspænding.
 Angående dimensionering og anbringelse af jordforbindelserne, se §§ 8.1.4,  

 undtagelsen, 8.1.5, undtagelse 1, og 8.2.4.
 5. Sammenhængende, metalliske konstruktionsdele i  

 bygninger med højspændingsanlæg og på friluftsstationsområder, herunder  

 sporanlæg, vandledninger o. lign.
 Undtagelse:
 Armeringsjern i betonkonstruktioner.
 5.2 Overspændingsafledere.
 5.2.1 Jordledninger for overspændingsafledere skal sluttes til det  

 beskyttende jordingsanlæg.
 5.3 Ydre hegn om friluftsstationsområder.
 5.3.1 Det ydre hegn om friluftstationssområder kræves i almindelighed ikke  

 forbundet til friluftsstationens jordingsanlæg.
 Angående foranstaltninger mod farlige berørings- og skridtspændinger ved  

 ydre hegn omkring friluftsstationsområder, se bilag 1.
 5.4 Maskiner og apparater for lavspænding.
 5.4.1 Steldele hørende til maskiner og apparater for lavspænding kræves  

 ikke jordforbundet.
 Såfremt beskyttende jordforbindelse udføres, skal denne sluttes til  

 højspændingsanlæggets jordingsanlæg.
 Af hensyn til lysbuefaren ved arbejder under spænding på  

 lavspændingsapparater undgås jordforbindelse af sådanne apparater så vidt  

 muligt.
§ 6 Højspændingsluftledninger 6.1 Anlægsdele, der skal jordforbindes.
 6.1.1 Beskyttende jordforbindelse skal etableres til følgende dele:
 1. Stålmaster.
 2. Fangbøjler på højspændingsmaster, se afsnit 3, §  

 17.12.7, pkt. 2.
 3. Barduner af ledende materiale uden indskudt  

 isolator, se afsnit 3, §§ 13.9.4 og 13.9.5.
 4. Diagonaler (f.eks. i H-master) af ledende materiale  

 uden indskudt isolator.
 Undtagelse:
 Jordforbindelse til diagonaler, der ikke kommer jordoverfladen nærmere end  

 4 m, kan udelades.
1983-04-01 5. Ledende beslag for isolatorer på træmaster, såfremt  

 der er mulighed for, at en leder ved brud på en isolator eller svigt af  

 lederfastgørelsen kommer i forbindelse med beslaget.
 Undtagelse:
 Jordforbindelse kan dog udelades, såfremt der til masterne ikke er  

 fastgjort en jordforbundet bardun eller diagonal, se pkt. 3 og 4.
 6. Gennemgående jordledere.
 6.2 Udførelse af jordforbindelser.
 6.2.1 De i § 6.1.1, pkt. 1 til 5, nævnte dele skal forbindes til  

 jordelektroder ved masterne eller til gennemgående jordledere.
 Hvor de i § 6.1.1. pkt. 2 til 6, nævnte dele er anbragt på stålmaster,  

 betragtes deres forbindelse med disse som tilstrækkelig jordforbindelse.
 6.2.2 Gennemgående jordledere skal forbindes til jordingsanlæg i de  

 tilsluttede stationer og desuden til jordelektroder langs ledningen med ca. 1  

 km indbyrdes afstand.
 6.3 Strækningsafbrydere.
 6.3.1 Betjeningshåndtag for strækningsafbrydere skal på master af træ  

 eller beton forbindes til en separat jordelektrode, hvis overgangsmodstand  

 til jord er højst 100 ohm.
 Denne jordforbindelse tjener til afledning af krybestrømme over de i  

 afsnit 3. § 9.2.4. nævnte isolatorer i betjeningstrækket.
 6.3.2 Der må ikke føres andre ledende dele end jordledningen for  

 betjeningshåndtaget ned langs masten.
 Føres andre ledende dele ned langs masten, vil der kunne skabes ledende  

 forbindelse mellem konstruktionsdele oven for og neden for de i noten til §  

 6.3.1 omtalte isolatorer, der derved vil blive gjort ineffektive.
 Undtagelse:
 Bestemmelsen kan fraviges, såfremt betjeningshåndtaget og øvrige dele på  

 masten (masterne) jordforbindes efter reglerne for jordforbindelser i  

 stationsanlæg.
Isolatorerne i betjeningstrækket kan i så fald udelades.
Bibeholdes de,  

 skal betjeningstrækket jordforbindes både oven for og neden for isolatorerne.
§ 7 Højspændingskabler 7.1 Berøringstilgængelige dele.
 7.1.1 Berøringstilgængelige metalliske kabelkapper, -skærme, -armeringer  

 og -muffer samt metalliske beskyttelsesrør om kabler uden metallisk kappe,  

 skærm- eller armering skal jordforbindes.
 Hvor der ved overgang til en luftledning findes gennemgående jordledere,  

 skal forbindelse etableres hertil.
 En i jorden liggende kabelkappe eller -armering kan helt eller delvis være  

 elektrode for jordingsanlægget. se § 8.1. Er de dele, der skal jordforbindes,  

 fastgjort til en stålmast og ledende forbundet med denne, anses delene for  

 jordforbundet gennem masten og dennes jordforbindelse.
 7.2 Muffer.
 7.2.1 I muffer skal samtlige metalliske kabelkapper, -skærme og  

 -armeringer forbindes indbyrdes og i metalliske muffer tillige med selve  

 muffen. der kan indgå som led i de indbyrdes forbindelser.
 7.3 Enleder kabler.
Ved enleder kabIer kan de i §§ 7.1 og 7.2 nævnte forbindelser udelades,  

 hvis dette er ønskeligt af hensyn til formindskelse af kappetabene.
Der må da  

 på anden måde skabes sikkerhed for, at der ikke kan fremkomme farlige  

 berøringsspændinger på tilgængelige dele.
Del 4 Jordingsanlæg § 8 Udførelse 8.1 Materiale og dimensioner.
 8.1.1 Som jordelektroder skal anvendes metalgenstande af følgende art:
 Kapper og armeringer på højspændingsjordkabler, vandrørsnet, plader, bånd,  

 tråd, stænger, rør eller profiljern og for lavspændingsanlæg tillige  

 fjernvarmenet.
 Vandrørsnet af jern i nærheden af jordingsanlæg skal inddrages heri, hvis  

 vandrørsnettene udnyttes som jordelektrode for ekstrabeskyttelse ved jording  

 i installationer (se afsnit 10. § 13).
 Anvendes vandrørsnet som elektrode, skal driftsledelsen være opmærksom på  

 muligheden for, at jernrør udskiftes med isolerende rør.
 Undtagelse:
 Betonfundamenter for stålmaster tillades anvendt som jordelektrode.
 8.1.2 De i jordingsanlæg indgående ledninger og elektroder skal være af et  

 sådant materiale (f.eks. kobber eller varmforzinket stål) og have sådanne  

 dimensioner, at de har fornøden ledningsevne og korrosionsbestandighed.
 For jordelektroder i form af bånd, tråde, stænger, rør og vinkeljern  

 gælder følgende tabel:
 Undtagelse:
 Kobbertråde, der nedlægges sammen med jordkabler, kan have et tværsnit på  

 mindst 16 mm2.
 8.1.3 Jordledninger og jordelektroder m.v der forbindes indbyrdes i  

 jorden, skal være af samme materiale, medmindre forbindelsen på betryggende  

 måde beskyttes mod fugtighed.
 8.1.4 Jordledninger og jordsluttere skal, indtil afbrydelse finder sted,  

 kunne føre den største jordslutnings- og kortslutningsstrøm uden at antage en  

 for disse dele eller deres omgivelser farlig temperatur.
 Undtagelse:
 Jordledninger til beskyttende jordforbindelse af sekundære strømkredse,  

 der udgår fra måletransformere, hvis primærside fører højspænding, kræves  

 ikke dimensioneret for den jordslutnings- og kortslutningsstrøm, der kan  

 opstå som følge af gennemslag fra højspændingssiden til lavspændingssiden.
 Bestemmelsen kan normalt betragtes som opfyldt, når jordledningerne  

 (uisolerede) under jordslutning eller kortslutning ikke kan antage højere  

 temperatur end 300 graderC. i brændbare omgivelser dog ikke højere end 200  

 graderC.
 Under den yderligere forudsætning, at jordslutningerne eller  

 kortslutningerne udkobles i løbet af højst 1 sekund, vil en strømtæthed som  

 anført i følgende tabel kunne tillades:
 8.1.5 Jordledninger af kobber eller stål må ikke have mindre dimension end  

 angivet i følgende tabel, se endvidere § 8.2.2.
 Undtagelser:
1. Jordledninger af kobber til beskyttende  

 jordforbindelse af sekundære strømkredse, der udgår fra måletransformere,  

 hvis primærside fører højspænding.
Dimensionen af disse ledninger skal dog  

 være mindst 2,5 mm2.
 2. Hvor gennemgående jordleder er udført af massiv  

 tråd af stål med en diameter på mindst 5 mm (se afsnit 3. § 8.1.3), tillades  

 sådan tråd også anvendt til jordledninger på master, dog ikke til  

 elektrodeledninger.
 8.1.6 Ved dimensioneringen af driftsmæssige jordledninger må der ikke  

 tages hensyn til eventuelle andre dermed parallelt forbundne strømveje.
 8.2. Anbringelse.
 8.2.1 Elektroder skal anbringes i så stor dybde, at tilstrækkelig lille  

 overgangsmodstand opnås selv efter langvarige frostperioder.
 8.2.2 Jordledninger skal så vidt muligt anbringes således, at de ikke er  

 udsat for mekanisk beskadigelse eller korrosion.
 Lægges jordledninger skjult, vanskeligt tilgængeligt eller udsat for  

 mekanisk beskadigelse eller korrosion, skal de have et tværsnit på mindst 35  

 mm2.
 8.2.3 Er der i en driftsmæssig jordledning for højspændingsanlæg indskudt  

 en afbryder eller et andet apparat (se § 8.3), skal jordledningen mellem  

 dette og højspændingsanlægget betragtes som spændingsførende og derfor, hvad  

 udførelse, oplægning og beskyttelse angår. opfylde bestemmelserne for  

 spændingsførende ledninger.
 Bestemmelsen medfører bl.a., at en sådan ledning må oplægges med en  

 isolation svarende til den højeste spænding, der under fejlforhold kan  

 optræde på ledningen.
 8.2.4 Jordforbindelse af sekundære strømkredse, der udgår fra  

 måletransformere, hvis primærside fører højspænding, skal udføres så nær  

 måletransformerne som muligt.
 Undtagelse:
 Hvis der indgår flere måletransformere i samme strømkreds, kan det  

 tillades, at kredsen jordforbindes i kun et punkt, hvis dette f.eks. er  

 motiveret af hensyn til relæudstyr.
 8.3 Afbrydere, adskillere, sikringer.
8.3.1 Afbrydere. adskillere og sikringer må ikke indskydes i  

 jordledninger.
Afbrydere og adskillere kan dog indskydes i driftsmæssige  

 jordledninger for højspændingsanlæg under iagttagelse af bestemmelsen i §  

 8.2.3.
 8.4 Konstruktionsdele som dele af jordledninger.
 8.4.1 I beskyttende jordledninger kan større sammenhængende  

 stålkonstruktioner såsom transformertårne, stålmaster o.l. indgå som dele af  

 ledningerne.
 Andre faste, ledende konstruktionsdele såsom stativer, bærejern o.l. kan  

 indgå som dele af beskyttende jordledninger for derpå anbragte apparater o.l.
 8.4.2 I driftsmæssige jordledninger må ingen andre konstruktionsdele end  

 stålmaster indgå.
 8.5 Samlinger.
 8.5.1 Antallet af samlinger i jordingsanlæg skal være så lille som muligt.  

 Samlinger skal udføres således, at de giver en pålidelig mekanisk og godt  

 ledende forbindelse (lodning alene er ikke tilstrækkelig). Samlinger i jorden  

 skal om fornødent beskyttes mod korrosion, se § 8.1.2.
 8.6 Farvemærkning.
 8.6.1 Ledninger med farvekombinationen grøn/gul må kun anvendes til  

 beskyttende jordforbindelser/beskyttelsesledere.
§ 9 Effektivitet 9.1 Højspændingsanlæg.
 9.1.1 Bestående anlæg skal til stadighed holdes i overensstemmelse med  

 bestemmelserne i §§ 9.1.2 til 9.1.4, sålede også når ændring af  

 højspændingsanlægget nødvendiggør forbedring af jordingsanlægget.
9.1.2 Det skal tilstræbes, at jordingsanlæggets overgangsmodstand bliver  

 så lille som mulig.
Overgangsmodstanden må ikke blive større end anført i  

 nedenstående pkt. 1 til 5 (se dog § 8.1.3), idet strømmen lj (angivet i  

 ampere) fastlægges efter bestemmelserne i § 9.1.4.
1987-04-01 1. Jordingsanlæg ved alle stationsanlæg bortset fra de  

 i pkt. 2 omhandlede.
Overgangsmodstanden må efter tilslutning af de beskyttede dele (se § 5)  

 højst være 1987-04-01 2. Stationer, som har fælles jordingsanlæg for høj- og  

 lavspændingsanlægget, og som forsyner lavspændingsinstallationer, hvori  

 nulling anvendes.
Overgangsmodstanden må efter tilslutning af de beskyttede dele (se § 5)  

 højst være 65 -- ohm, dog højst 2 ohm.
lj 1987-04-01 3. Jordelektroder ved stationsanlæg, hvor de  

 tilsluttede højspændingsledninger omfatter kabler med isoleret skærm (f.eks.  

 PEX-kabler) eller luftledninger med gennemgående jordledere.
 Overgangsmodstanden må højst være 20 ohm.
 Herudover skal bestemmelserne i pkt. 1 eller 2 for det samlede anlægs  

 resulterende overgangsmodstand være opfyldt.
 4. Gennemgående jordledere på luftledninger og  

 jordelektroder ved master på luftledninger uden gennemgående jordleder.
Overgangsmodstanden må højst være Hvor der findes gennemgående jordleder, stilles ingen krav angående  

 overgangsmodstanden for elektroderne ved de enkelte master, men kravet til  

 overgangsmodstanden for den gennemgående jordleder skal være opfyldt for et  

 vilkårligt punkt af lederen. efter at denne er sluttet til jordingsanlæg ved  

 stationer og master. 5. Separate jordelektroder for betjeningshåndtag for  

 strækningsafbrydere på master af træ eller beton.
Overgangsmodstanden må højst være 100 ohm, se § 6.3.1 9.1.3 Er det ikke praktisk muligt at opfylde bestemmelserne i § 9.1.2,  

 skal der ved passende foranstaltninger efter de i bilag 1 angivne principper  

 drages omsorg for, at de berørings- og skridtspændinger, som ved jordslutning  

 kan opstå i stationer og på disses omgivende terræn samt på og ved master på  

 badestrande, campingpladser og legepladser samt ved friluftsbade, begrænses  

 til rimelige og så vidt muligt ufarlige værdier.
 Som vejledning med hensyn til, hvad der kan anses for rimelige værdier.  

 henvises til det i bilag 1 anførte.
Den nævnte overgangsmodstand på højst kan i almindelighed opnås ved isolerede og ved slukkespolejordede net.  

 hvorfor det her kun undtagelsesvis (ved master) bliver nødvendigt at træffe  

 særlige foranstaltninger efter bilag 1.
 Ved effektivt jordede net kan den nævnte overgangsmodstand kun sjældent  

 opnås. hvorfor der her som oftest må træffes særlige foranstaltninger efter  

 bilag 1.
 9.1.4 Den i §§ 9.1.2 og 9.1.3 omtalte strøm lj skal under forudsætning af,  

 at dobbelte jordslutninger automatisk udkobles i iøbet af højst 2 sekunder,  

 fastlægges således:
 1. Ved isoleret net sættes lj lig med nettets  

 kapacitive jordslutningsstrøm.
 2 Ved slukkespolejordet net sættes lj lig med nettets største  

 jordslutningsreststrøm under rimelig hensyntagen til omlægninger eller  

 udkoblinger i nettet.
 For jordingsanlæg ved stationer, i hvilke der er installeret en  

 slukkespole, sættes lj dog mindst lig med slukkespolens strøm.
 3. Ved effektivt jordet net sættes lj lig med den  

 største strøm, som ved jordslutning under ugunstigste omstændigheder  

 gennemløber det pågældende jordingsanlæg.
 9.2 Lavspændingsanlæg.
9.2.1 Det skal tilstræbes, at overgangsmodstanden for jordingsanlæg til  

 driftsmæssig jordforbindelse bliver så lille som mulig.
Den må højst være 100  

 ohm se dog § 9.1.2, pkt. 2 og §§ 10.3.2 og 10.3.3 vedrørende  

 overgangsmodstand for jordingsanlæg i nulsikre lavspændingsledningsanlæg.
 Dette krav skyldes, at denne overgangsmodstand medvirker til at begrænse  

 strømmen ved jordslutning i de til nettet sluttede installationer og derved  

 influerer på muligheden for at opnå overstrømsudløsning i installationerne.
 Bestemmelsen gælder også for fast installerede nødforsyningsanlægs og  

 mobile generatoranlægs egne jordingsanlæg til driftsmæssig jordforbindelse.
 Undtagelse:
Overgangsmodstanden for jordingsanlæg til driftsmæssig jordforbindelse af  

 mobile generatoranlæg må være større end 10 ohm, dog ikke over 100 ohm,  

 såfremt - enten den tilsluttede installation er ekstrabeskyttet ved HFI-afbryder  

 ved generatoren, - eller ekstrabeskyttelse, se afsnit 10, § 10, i den tilsluttede  

 installation er udført ved HFI-afbryder.
 Angående udeladelse af driftsmæssig jordforbindelse for mobile  

 generatoranlæg, se § 4.1.1, undtagelse 2.
Del 5 Nulsikre lavspændingsledningsanlæg § 10 Nulsikre lavspændingsledningsanlæg 10.1 Definition.
 10.1.1 Nulsikre lavspændingsledningsanlæg:
 Lavspændingsledningsanlæg, der opfylder nedenstående nullingsbetingelser i  

 §§ 10.3 til 10.5.
 10.2 Tilladelse til nulling.
10.2.1 Ekstrabeskyttelse i installationer ved nulling må normalt kun  

 udføres efter tilladelse hertil fra elleverandøren, og denne må kun give  

 tilladelsen. såfremt forsyningsanlægget er nulsikkert.
Se i øvrigt afsnit 10.  

 §§ 12.1.1 og 12.2.1.
 10.3 Jordingsanlæg m.m.
 10.3.1 For lavspændingsledningsanlæggets og den forsynende  

 transformerstations jordingsanlæg gælder bestemmelserne i §§ 4.3 og 4.4  

 vedrørende fælles og uafhængige jordingsanlæg.
 I sådanne tilfælde. hvor spændingen i forhold til neutral jord på det  

 jordforbundne punkt af lavspændingsanlæggets driftsstrømkreds ved ikke  

 automatisk udkoblede jordfejl i tilsluttede og andre nærliggende  

 højspændingsanlæg kan overstige 65 V, skal der dog anvendes uafhængige  

 jordingsanlæg.
10.3.2 Såfremt der i lavspændingsanlægget indgår luftledninger, skal  

 driftsmæssig jordforbindelse af nullederen foruden ved stationen udføres  

 andre steder, i det mindste i endepunktet af alle som luftledning udførte  

 udløbere (herunder også stikledninger af større længde end 200 m) og i øvrigt  

 med en indbyrdes afstand af højst 500 m.
Overgangsmodstanden for  

 jordingsanlægget for hver af disse jordforbindelser må højst være 5 ohm.
 Bestemmelsen gælder kun for de udføringer fra en transformerstation. der  

 forsyner nullede installationer.
 10.3.3 Den resulterende overgangsmodstand mellem nullederen og neutral  

 jord målt ved transformerstationen må højst være 2 ohm.
 Ved anvendelse af nulling i een installation med et fast installeret  

 nødforsyningsanlaag gælder bestemmelsen foruden for det forsynende  

 lavspændingsledningsanlæg også for nødforsyningsanlæggets eget jordingsanlæg  

 til driftsmæssig jordforbindelse, idet nødforsyningsanlægget i denne  

 forbindelse sidestilles med transformerstationen.
 10.3.4 Der må hverken i transformerstationen eller i ledningsanlægget  

 findes nogen afbryder eller adskiller, der kan bryde nullederen.
 Angående hovedledningsafbrydere eller -omskiftere i installationer med  

 fast installerede nødforsyningsanlæg til afbrydelse af installationernes  

 forbindelse med ledningsanlægget, se afsnit 6. § 10.3.2.
 10.4 Dimensionering.
10.4.1 En kortslutning mellem nullederen og en faseleder i et vilkårligt  

 punkt af lavspændingsanlægget skal fremkalde en kortslutningstrøm, der enten er mindst k gange så stor som mærkestrømmen for en i faselederen  

 foran kortslutningsstedet anbragt sikring, hvor k fremgår af tabel 1.
 eller fremkalder udløsning i løbet af højst 60 sekunder af et i stationen  

 i serie med stationssikringerne anbragt automatisk aggregat  

 (stations-nulstrømsafbryder el. lign.), hvis funktion er afhængig af nettets  

 nulstrøm (summen af fasestrømmene).
 Tabel 1.
 Bestemmelsen gælder kun for de udføringer fra en transformerstation. der  

 forsyner nullede installationer.
 Som vejledning tjener. at førstnævnte betingelse kan anses for opfyldt,  

 såfremt lavspændingsudføringens totale længde ikke overstiger værdierne i  

 tabel 2. Tabellen er udregnet for en spænding mellem fase og jord ved  

 transformeren på 220 V, idet der er taget hensyn til indflydelsen fra det  

 tilstødende højspændingsnet.
 Tabel 2.
10.4.2 Nullederens tværsnit skal mindst være lig med - faseledernes tværsnit (respektive ækvivalente kobbertværsnit), såfremt  

 dette er 25 mm2 eller derunder, - 25 mm2, såfremt faseledernes tværsnit (respektive ækvivalente  

 kobbertværsnit) er mellem 25 og 50 mm2.
 - halvdelen af faseledernes tværsnit (respektive ækvivalente  

 kobbertværsnit), såfremt dette er 50 mm2 eller derover.
 Bestemmelsen gælder kun for de udføringer fra en transformerstation, der  

 forsyner nullede installationer.
 10.5 Sammenkobling med andre lavspændingsledningsanlæg.
 10.5.1 Sammenkobling af et fra en transformerstation forsynet nulsikkert  

 lavspændingsledningsanlæg med et fra en anden transformerstation forsynet  

 ikke nulsikkert lavspændingsledningsanlæg må ikke finde sted.
 Undtagelser:
 1. Sammenkobling af nullederne alene, såfremt  

 bestemmelsen i § 10.4.1 også opfyldes for den pågældende udføring i det ikke  

 nulsikre lavspændingsledningsanlæg.
 2. Sammenkobling i forbindelse med kortvarige  

 driftsomlægninger, f. eks. af hensyn til nødvendige revisionsarbejder.
Del 6: Telefon- og fjernkontrolanlæg i højspændingsstationer § 11 Telefon- og fjernkontrolanlæg i højspændingsstationer Ved fejl på højspændingsanlæg kan der opstå en potentialforskel mellem  

 højspændingsstationers jordingsanlæg og neutral jord.
 Telefon- eller fjernkontroludstyr i en højspændingsstation, som gennem  

 telefon- eller andre ledninger er forbundet med udstyr uden for  

 stationsområdet, kan gennem disse ledninger forblive på neutralt  

 jordpotential, hvorved der optræder en spændingsforskel mellem telefon- og  

 fjernkontroludstyret i stationen og jordforbundne anlægsdele i denne.
 Såfremt telefon- eller fjernkontroludstyret er forbundet til stationens  

 jordingsanlæg, kan stationspotentialet gennem ledningerne føres ud til udstyr  

 uden for stationsområdet og her give anledning til spændingsforskel mellem  

 udstyr og neutral jord.
 Til imødegåelse af faren ved sådanne spændingsforskelle fastsættes  

 bestemmelserne i §§ 11.1 til 11.4.
 Vedrørende spændingsforskelle fremkaldt ved induktion på grund af  

 nærføring, se § 12 og bilag 3.
 11.1 Bestemmelserne i §§ 11.2 til 11.4 gælder for telefon- og  

 fjernkontrolanlæg i højspændingsstationer samt for telefon- og  

 fjernkontrolanlæg uden for højspændingsstationer, såfremt anlæggene gennem  

 ledninger har forbindelse til telefon- og fjernkontrolanlæg i  

 højspændingsstationer.
 11.2 Der skal være sikkerhed for, at der ikke i noget tilfælde af fejl på  

 højspændingsanlægget kan opstå utilladelig spændingsforskel mellem stationens  

 jordingsanlæg og telefon- eller fjernkontroludstyr inden for stationsområdet  

 eller overføres spænding af utilladelig størrelse til telefon- eller  

 fjernkontroludstyr uden for stationsområdet.
 Ved stationsområdet forstås i denne forbindelse det område, der til enhver  

 tid vil have samme potential som stationens jordingsanlæg.
 11.3 Kan stationens jordingsanlæg ved den i § 9.1.4 fastlagte strøm lj  

 ikke antage højere spænding end 430 V (effektivværdi) i forhold til neutral  

 jord, anses kravene i § 11.2 umiddelbart for opfyldt.
 Grænseværdien 430 V er fastsat i overensstemmelse med de af CCITT (Comite  

 Consultatif International Telegraphique et Telephonique) angivne  

 retningslinier.
11.4 Kan stationens jordingsanlæg antage højere spænding end 430 V i  

 forhold til neutral jord. skal der ved telefon- eller fjernkontrolanlæg  

 træffes sådanne beskyttelsesforanstaltninger, - at spændingen mellem stationens jordingsanlæg og normalt  

 berøringstilgængelige dele af telefon- eller fjernkontroludstyret i stationen  

 ikke overstiger 430 V, - at den spænding, der overføres til telefon- og fjernkontroludstyret uden  

 for stationsområdet. ikke overstiger 430 V i forhold til neutral jord.
Dog  

 tillades en spænding på indtil 650 V i forhold til neutral jord overført til  

 udstyret under forudsætning af, at højspændingsanlægget udkobles automatisk  

 ved jordfejl på dette, og at udkoblingstiden er højst 0,5 sekunder, samt at  

 normalt berøringstilgængelige dele af telefon- og fjernkontroludstyret ikke  

 kan antage en spænding i forhold til neutral jord, der overstiger 430 V.
 Eksempler på sådanne beskyttelsesforanstaltninger findes i bilag 2 og i  

 Telefontilsynets cirkulære nr. 14 (udgave januar 1975), Sikring af teleanlæg  

 mod overspændinger.
1981-10-01 Del 7: Nærføring mellem højspændingsanlæg og andre anlæg § 12 Nærføring mellem højspændingsledninger og svagstrømsledninger Usymmetriske fejl på højspændingsledninger kan give sådanne kapacitive  

 eller induktive påvirkninger i nærliggende svagstrømsledninger, at disse ikke  

 kan betragtes som ufarlige at berøre under alle forhold.
Til imødegåelse af  

 berøringsfaren kan det dog i betragtning af den overordentlig lille  

 sandsynlighed for, at svagstrømsledninger berøres i de meget korte tidsrum,  

 hvor usymmetriske fejl forekommer, anses for tilstrækkeligt at overholde de  

 nedenstående bestemmelser, der er i overensstemmelse med de af CCITT (Comite  

 Consultatif International Telegraphique et Telephonique) angivne  

 retningslinier.
 12.1 Elektrostatisk påvirkning.
 12.1.1 Ved elektrostatisk påvirkning fra en højspændingsledning til  

 nærliggende svagstrømsledninger må den strøm, som kan gå fra en  

 svågstrømsledning til jord gennem en forsvindende lille impedans, ikke  

 overstige 15 mA.
 En effektiv metode til at begrænse elektrostatisk påvirkning er at udføre  

 svagstrømsledningen som kabel på den farligst påvirkede del af  

 nærføringsstrækningen.
 12.2 Elektromagnetisk induktion i svagstrømsluftledninger fra effektivt  

 jordede net.
 12.2.1 Ved elektromagnetisk induktion i svagstrømsluftledninger må den  

 inducerede EMK ikke overstige 650 V (effektivværdi) hidrørende fra jordfejl  

 på nærførte højspændingsledninger i effektivt jordede net, når disse kan  

 karakteriseres ved høj driftssikkerhed.
Ved en højspændingsledning med høj driftssikkerhed forstås i denne  

 forbindelse enten et højspændingskabel i jorden eller en  

 højspændingsluftledning bygget med god mekanisk sikkerhed og højt  

 isolationsniveau - begge dele afpasset efter klimatiske og geografiske  

 forhold.
Endvidere skal udkoblingstiden for fejl være så kort som mulig.
De  

 fleste fejl skal udkobles på 0.2 sekunder eller derunder, og udkoblingstiden  

 må ikke overstige 0.5 sekunder.
Kravet til mekanisk sikkerhed og  

 isolationsniveau vil være opfyldt, når stærkstrømsreglementet af 1946 og  

 1962. 1. og 2. udgave, vedrørende udførelsen af højspændingsluftledninger er  

 opfyldt.
 12.3 Elektromagnetisk induktion i svagstrømsluftledninger fra  

 ikke-effektivt jordede net.
 12.3.1 Ved elektromagnetisk induktion i svagstrømsluftledninger hidrørende  

 fra højspændingsledninger i ikke-effektivt jordede net (slukkespolejordede  

 net eller isolerede net) må den inducerede EMK ikke overstige 430 V  

 (effektivværdi). Muligheden for dobbelte jordfejl kan lades ude af  

 betragtning i net, hvor enkelte jordfejl udkobles inden for 5 sekunder. og i  

 slukkespolejordede net, der er kompenseret bedst muligt, forudsat at  

 reststrømmen kan slukkes efter en forbigående enkelt jordfejls ophør.
 12.4 Elektromagnetisk induktion i svagstrømskabelledninger.
 12.4.1 Ved elektromagnetisk induktion i svagstrømskabelledninger kan der  

 udover de i §§ 12.2 og 12.3 nævnte værdier tillades en induceret EMK på op  

 til 60 pct. af prøvespændingen mod jord for den svagest isolerede del af  

 kablet eller det tilsluttede udstyr, forudsat at kabelkorerne er afsluttet i  

 transformere og ikke er udstyret med overspændingsafledere.
 12.5 Foranstaltninger til begrænsning af elektromagnetisk inducerede  

 spændinger eller deres virkninger.
 12.5.1 Såfremt de elektromagnetisk inducerede spændinger overstiger  

 ovennævnte værdier, skal der træffes foranstaltninger til enten at reducere  

 dem til en tilladt værdi eller at begrænse deres virkninger til et omfang.  

 der ikke overstiger virkningerne af de i §§ 12.2, 12.3 og 12.4 tilladte  

 værdier.
1988-01-01 Eksempler på sådanne foranstaltninger findes i bilag 3 og i  

 Nærføringsudvalgets bekendtgørelse nr. 21 fra februar 1985.
Nævnte bekendtgørelse kan fås ved henvendelse til Nærføringsudvalget, c/o  

 KTAS.
Nørregade 21, 1189 København K. tlf. 0019.
§ 13 Nærføring mellem højspændingsanlæg og metalliske røranlæg Højspændingsanlæg (luftledninger, jordkabler og stationer) i nærheden af  

 metalliske rørledninger, der med henblik på korrosionsbeskyttelse eller af  

 andre grunde er omgivet af en isolerende belægning eller på anden måde  

 (f.eks. ved isoleret ophængning eller oplægning) er isoleret i forhold til  

 jord, kan under visse omstændigheder give anledning til sådanne elektriske  

 påvirkninger, - at røranlæggene og andre elektrisk ledende dele, der er i berøring med  

 røranlæggene, bliver farlige at berøre, - at driftsisolationen for stærk- og svagstrømsinstallationer, der er i  

 berøring med røranlæggene, beskadiges.
 Påvirkningerne, der kan være af elektrostatisk, elektromagnetisk og anden  

 art, kan forekomme såvel under normal drift af højspændingsanlæggene som ved  

 fejl i disse.
 Til imødegåelse af nævnte berøringsrisiko og risiko for beskadigelse af  

 driftsisolation af elektriske installationer er fastsat bestemmelserne i §§  

 13.1 til 13.5.
De i bestemmelserne anførte strøm- og spændingsgrænser er baseret på visse  

 rimelige værdier for tilladelige strømme gennem kroppen, idet det alene er  

 strømmen, som indebærer fare.
Ved fastsættelsen af spændingerne er der  

 forudsat en vis minimal kropsmodstand, og der er endvidere taget hensyn til  

 en vis overgangsmodstand mellem fødder og jordoverflade.
Der er derimod set  

 bort fra isolationsmodstanden af den eventuelle isolerende belægning på  

 berøringstilgængelige dele af røranlægget.
 Kontrolmåling af, om de i bestemmelserne anførte spændingsgrænser er  

 overholdt, kan udføres som anført i bilag 4.
 Hvor »røranlæg« er nævnt i § 13 og i bilag 4, menes hermed såvel  

 alle de dele, som selve røranlægget består af (rørledninger, ventiler,  

 apparater m.m.), som alle andre elektrisk ledende dele, der er i berøring med  

 røranlægget (katodisk beskyttelsesanlæg, steldele for elektriske apparater  

 m.m.).
Ved de omtalte påvirkninger vil der også kunne være risiko for, - at rørledningernes isolation nedbrydes, - at dele af røranlæggene, f.eks. udstyr til katodisk beskyttelse,  

 beskadiges, - at der ved røranlæggene opstår gnistdannelser, der kan give anledning  

 til eksplosionsfare.
 1981-10-01 Bestemmelserne i §§ 13.1 til 13.6 tager ikke sigte på at  

 imødegå disse risici, der forudsættes behandlet i forskrifter for etablering  

 af røranlæg.
 13.1 Elektrostatisk påvirkning.
Under drift af en højspændingsluftledning kan der på grund af  

 kapaciteterne mellem dannes ledere og en nærført rørledning, der er anbragt  

 isoleret i forhold til jord, fremkomme en farlig elektrisk spænding på  

 rørledningen.
Bestemmelsen i § 13.1.1 gælder for såvel permanent som  

 midlertidigt, f.eks. på isolerende understøtning, oplagte rørledninger i  

 nærheden af højspændingsluftledninger.
 13.1.1 Ved elektrostatisk påvirkning fra en højspændingsluftledning til en  

 rørledning, der er anbragt isoleret i forhold til jord, må den strøm, som kan  

 gå fra rørledningen til jord gennem en forsvindende lille impedans, ikke  

 overstige 5 mA.
 For højspændingsluftledninger for vekselstrøm kan bestemmelsen anses for  

 at være overholdt, når een af følgende betingelser er overholdt:
 1. Den vandrette afstand mellem rørledningen og  

 højspændingsluftledningen er mindst 50 m, og længden af rørledningen er højst  

 500 m.
 2. Længden af rørledningen inden for den i pkt. 1  

 nævnte afstand er højst 150 m.
 3. Højspændingsluftledningens driftsspænding er højst  

 60 kV.
 13.1.2 Såfremt den i § 13.1.1 anførte strøm vil kunne blive større end 5  

 mA. skal der tilsluttes jordelektroder til rørledningen.
 Det vil være tilstrækkeligt at etablere een jordelektrode for hver 500 m  

 rørlængde.
 13.1.3 Jordelektroderne skal være mekanisk solide og korrosionsbeskyttede  

 og have fornøden effektivitet.
Som jordelektroder kan f.eks. anvendes - et varmforzinket stålrør med mindst 25 mm udvendig diameter eller - en kobberbelagt massiv stålstang med mindst 12 mm diameter.
 der er nedført mindt 0.5 m i jorden.
 13.2 Elektromagnetisk induktion under normal drift af højspændingsanlæg.
 Under normal drift af en højspændingsledning (såvel luftledning som  

 jordkabel) kan der, på grund af forskellige afstande mellem  

 højspændingsledningens enkelte faseledere og en nærført isoleret rørledning,  

 induceres farlig spænding på rørledningen.
1981-10-01 13.2.1 Den spænding, som en højspændingsledning under normal drift kan  

 inducere på en nærført, isoleret rørledning, må ikke give anledning til  

 større spændingsforskel end 50 V mellem 1. samtidigt berøringstilgængelige dele af  

 røranlægget, 2. berøringstilgængelige dele af røranlægget og jord, 3. berøringstilgængelige dele af røranlægget og andre  

 samtidigt berøringstilgængelige, elektrisk ledende dele med forbindelse til  

 jord, 4. berøringstilgængelige dele af røranlægget og  

 strømkredse hørende til stærk- og svagstrømsinstallationer, som er forbundet  

 til neutral jord, og som er anbragt mindre end 1 m fra røranlægget.
 For trefasede højspændingsledninger kan bestemmelsen anses for at være  

 overholdt, når een af følgende betingelser er overholdt:
 1. Højspændingsledningens driftsspænding er højst 40  

 kV.
 2. Den vandrette afstand mellem højspændingsledningen  

 og rørledningen er mindst 200 m.
13.3 Elektromagnetisk induktion ved fejl på højspændingsanlæg.
En  

 fejlstrøm i en højspændingsledning (såvel luftledning som jordkabel), f.eks.  

 forårsaget af en enfaset jordfejl, kan inducere farlig spænding på en  

 nærført, isoleret rørledning.
13.3.1 Den spænding, som en højspændingsledning ved fejl i et  

 højspændingsanlæg kan inducere på en isoleret rørledning, må ikke give  

 anledning til større spændingsforskel mellem 1. samtidigt berøringstilgængelige dele af  

 røranlægget, 2. berøringstilgængelige dele af røranlægget og jord, 3. berøringstilgængelige dele af røranlægget og andre  

 samtidigt berøringstilgængelige, elektrisk ledende dele med forbindelse til  

 jord, 4. berøringstilgængelige dele af røranlægget og  

 strømkredse hørende til stærk- og svagstrømsinstallationer, som er forbundet  

 til neutral jord, og som er anbragt mindre end 1 m fra røranlægget, end 300 V, når fejlen udkobles automatisk, og udkoblingstiden er højst 0,5  

 sekunder, 50 V, når udkoblingstiden er større end 0,5 sekunder.
1981-10-01 For trefasede højspændingsledninger kan bestemmelsen anses for at være  

 overholdt, når den vandrette afstand mellem højspændingsledningen og  

 rørledningen er mindst 1 000 m.
 Undtagelse:
Muligheden for dobbelte jordfejl kan lades ude af betragtning for  

 højspændingsledninger, der indgår i - isolerede net og slukkespolejordede net, hvor enkelte jordfejl udkobles  

 automatisk, og udkoblingstiden er højst 5 sekunder, - slukkespolejordede net, der er kompenseret bedst muligt, forudsat at  

 reststrømmen kan slukkes efter en forbigående enkelt jordfejls ophør.
 13.4 Påvirkninger ved forhøjet jordpotentiale.
Ved jordfejl på en højspændingsluftledning eller i en højspændingsstation  

 vil jordens potentiale (i forhold til neutral jord) i området omkring  

 ledningens jordforbundne master henholdsvis omkring højspændingsstationen  

 blive forhøjet.
Såfremt et isoleret røranlæg er placeret i et sådant område,  

 vil der ved jordfejl kunne opstå farlig spændingsforskel mellem røranlæggets  

 metaldele og den omgivende jord.
13.4.1 Ved jordfejl på en højspændingsluftledning eller i en  

 højspændingsstation må det forhøjede jordpotentiale omkring ledningens  

 jordforbundne master henholdsvis omkring højspændingsstationen ikke give  

 anledning til større spændingsforskel mellem berøringstilgængelige dele af et  

 nærført, isoleret røranlæg og jord end 300 V, når fejlen udkobles automatisk, og udkoblingstiden er højst 0,5  

 sekunder, 50V, når udkoblingstiden er større end 0,5 sekunder.
 For trefasede højspændingsanlæg kan bestemmelsen anses for at være  

 overholdt, når een af følgende betingelser er overholdt:
 1. Højspændingsanlæggets driftsspænding er højst 60  

 kV.
 2. Den vandrette afstand fra røranlægget til  

 højspændingsstationens ydre begrænsning (f.eks. hegnet omkring  

 friluftsstationer) og til højspændingsluftledningens jordforbundne master er  

 mindst henholdsvis 50 og 15 m.
1981-10-01 13.5 Foranstaltninger mod berøringsfare.
 13.5.1 De i §§ 13.2.1, 13.3.1 og 13.4.1 fastsatte største tilladte  

 spændingsforskelle må overskrides, såfremt der træffes foranstaltninger, der  

 fjerner eller begrænser virkningerne af spændingsforskellene til et omfang,  

 der ikke overstiger virkningerne af de tilladte spændingsforskelle.
 Eksempler på sådanne foranstaltninger samt på foranstaltninger, der kan  

 begrænse de nævnte spændingsforskelle, findes i bilag 4.
Bilag 1 Foranstaltninger mod farlige berørings- og skridtspændinger under  

 jordslutning på højspændingsanlæg 1 Almindeligt.
 1.1 Er det ikke praktisk muligt at opfylde bestemmelserne i § 9.1.2, skal  

 der i henhold til § 9.1.3 ved passende foranstaltninger efter de i det  

 følgende angivne principper drages omsorg for, at de berørings- og  

 skridtspændinger, som ved jordslutning kan opstå i stationer og på disses  

 omgivende terræn samt på og ved master på badestrande, campingpladser og  

 legepladser samt ved friluftsbade, begrænses til rimelige og så vidt muligt  

 ufarligeværdier.
 1.2 Berørings- og skridtspændingers størrelse.
 1.2.1 Som vejledning med hensyn til, hvad der kan anses for rimelige  

 værdier, sættes 125 V i tilfælde, hvor jordslutningsstrømmen ikke udkobles  

 automatisk eller, hvor udkoblingstiden ved automatisk udkobling overstiger  

 0,5 sekunder.
 I tilfælde, hvor jordslutningsstrømmen udkobles automatisk efter højst 0,5  

 sekunder, kan en berøringsspænding på 300 V og en skridtspænding på 600 V,  

 målt som angivet i pkt. 1.3, anses for rimelige værdier.
Ovennævnte værdier for skridt- og berøringsspændinger er baseret på visse  

 rimelige værdier for tilladelige strømme gennem kroppen, idet det alene er  

 strømmen, som indebærer fare.
Ved fastsættelsen af spændingerne er der  

 forudsat en vis minimal kropsmodstand, og der er endvidere taget hensyn til  

 en vis overgangsmodstand mellem fødder og jordoverflade.
 1.3 Måling af berørings- og skridtspændinger.
 1.3.1 Berørings- og skridtspændinger måles stikprøvevis - under  

 spændingssætning af jordingsanlægget med en kendt strøm - ved hjælp af et  

 voltmeter med en indre modstand på mindst 3000 ohm.
 1.3.2 Skridtspændinger måles ved hjælp af to måleelektroder med en  

 indbyrdes afstand på 1 m og udformet som jordspyd med ca. 10 mm diameter  

 nedført i mindst 0,25 m dybde eller som en dermed ækvivalent elektrode med en  

 overgangsmodstand på højst 3 . p, hvor p er jordens specifikke modstand.
1.3.3 Berøringsspændinger måles med voltmetrets ene klemme tilsluttet  

 jordingsanlægget og den anden klemme tilsluttet de i pkt. 1.3.2 nævnte to  

 måleelektroder, der forbindes parallelt og placeres umiddelbart ved siden af  

 hinanden i 1 m afstand fra jordingsanlægget.
Måleelektrodernes samlede  

 overgangsmodstand må højst være 2. p, svarende til den samlede  

 overgangsmodstand for et par samlede fødder.
 1.3.4 De under den største forekommende fejlstrøm gennem jordingsanlægget  

 optrædende spændinger fås derefter ved multiplikation af de målte spændinger  

 med forholdet mellem fejlstrømmen og den kendte målestrøm.
Såfremt spændingerne måles med et voltmeter med meget stor indre modstand,  

 er det tilladeligt at korrigere de målte værdier til de ved ovenstående  

 metode anførte værdier.
Der tages herunder hensyn til kropsmodstanden og  

 tillige til overgangsmodstanden af måleelektroderne, hvilket kræver kendskab  

 til den specifikke jordmodstand ved jordoverfladen.
 2 Foranstaltninger i og ved stationer.
 2.1 Stationsudstyr.
 2.1.1 Berøringsspændinger på betjeningsapparater, transformere og andet  

 udstyr i stationsanlæg kan begrænses ved potentialstyring.
 2.1.2 I friluftsstationer kan til potentialstyring anvendes bånd eller  

 riste, der anbringes tæt under jordoverfladen.
 2.1.3 I indendørs anlæg kan der, såfremt tilstrækkelig begrænsning af  

 berøringsspændinger vanskeligt kan opnås ved potentialstyring, anvendes  

 isolerende standpladser, f. eks. gummimåtter, med en gennemslagsspænding på  

 mindst det dobbelte af den højeste spænding under jordslutning, dog mindst 2  

 kV.
Isolerende standpladser skal have en sådan udstrækning, at en person først  

 har de ledende dele inden for rækkevidde, når han står på den isolerende  

 standplads.
Desuden skal alle ledende dele, som samtidig kan berøres fra  

 standpladsen, have indbyrdes ledende forbindelse.
 2.1.4 I indendørs anlæg kan berøringsspændinger undgås ved, at metalindlæg  

 (f. eks. armeringsjern) i bygningsfundamentet forbindes med jordingssystemet.
 2.2 Stationsarealer.
 2.2.1 Skridtspændinger i stationer og på det omgivende terræn kan  

 begrænses ved lignende foranstaltninger som nævnt i foranstående pkt. 2.1.
 Kan der langs randen af gange i friluftsstationer optræde for høje  

 skridtspændinger, afgrænses gangene, eller faren ved passage til og fra  

 gangene formindskes ved anbringelse af isolerende gangbrædder, groft grus,  

 ral eller skærver.
 2.3 Hegn.
 2.3.1 Metalliske hegn og lignende afgrænsninger af enkelte felter inden  

 for en station forbindes med stationens jordingssystem.
2.3.2 Ydre hegn om stationsanlæg opstilles så vidt muligt i en sådan  

 afstand fra anlægsdelene, at de berørings- og skridtspændinger, som ved en  

 jordslutning kan optræde på hegnet og uden for dette, ikke overstiger de  

 foran nævnte værdier på 125, 300 henholdsvis 600 V.
Er dette ikke muligt,  

 gøres berøring af metalliske hegn ufarlig ved, at der i jorden uden for  

 hegnet anbringes et særligt styrebånd, som forbindes med hegnet.
Se i øvrigt  

 § 5.3.
 2.4 Sporanlæg, rørledninger o. lign.
 2.4.1 For at hindre, at sporanlæg, rørledninger o. lign. fører farlig  

 spænding fra et stationsområde til dettes omgivelser, kan det være  

 nødvendigt, at der i sådanne dele indskydes et eller flere isolationsstykker.
 3 Foranstaltninger ved master.
 3.1 Berørings- og skridtspændinger på og ved master kan begrænses ved  

 potentialstyring, eller faren kan formindskes ved anbringelse af skærver  

 eller lignende materialer med høj specifik modstand på masternes nærmeste  

 omgivelser.
 Berøringsfaren kan også formindskes ved isolerende belægning på masterne.
 Endvidere kan adgangen til masterne og til det område omkring masterne,  

 hvor der kan optræde farlige skridtspændinger, hindres ved indhegning eller  

 særlig beplantning.
Bilag 2 Beskyttelsesforanstaltninger ved telefon- og fjernkontrolanlæg i  

 højspændingsstationer I henhold til § 11 kan det være nødvendigt at træffe  

 beskyttelsesforanstaltninger ved telefon- eller fjernkontrolanlæg, som  

 omfatter ledninger mellem anlæg inden for og anlæg uden for stationsområdet.
 Som eksempler på beskyttelsesforanstaltninger kan nævnes følgende:
 1. Indsættelse af isoleringsudstyr mellem anlæg inden  

 for og anlæg uden for stationsområdet.
 Udstyret kan være en isoleringstransformer (se fig. 1), en  

 impulsoverdrager o. lign.
 Fig. 1.
 Beskyttelse ved isoleringstransformer.
Udstyret anbringes normalt inden for stationsområdet.
Det skal være udført  

 for en prøvespænding mellem udstyrets klemmer på stationssiden og liniesiden  

 henholdsvis mellem klemmerne og stel, som med sikkerhed overstiger det størst  

 forekommende potential på stationens jordingsanlæg (stationspotentialet) i  

 forhold til neutral jord og mindst er 4000 V.
 Vedrørende krav til indføringskabel, se pkt. 5.
 Driften af telefon- og fjernkontrolanlægget kan opretholdes under fejl på  

 højspændingsanlægget.
 2. Indsættelse af overspændingsafledere mellem korer  

 og jord.
 Der indsættes overspændingsafledere mellem indføringskablets korer og jord  

 såvel i stationen som i det første termineringspunkt uden for stationen, som  

 vist på fig. 2.
Ved et termineringspunkt forstås et punkt, hvor et kabel forbindes til et  

 apparat eller til et andet kabel, f. eks. i et fordelerskab.
Kabelmuffer  

 medregnes ikke til termineringspunkter.
 Fig. 2.
 Beskyttelse ved overspændingsafleder.
 Er en kore forbundet til jord, kan overspændingsaflederen i den jordede  

 ende udelades.
I henhold til § 11 må der ikke i noget tilfælde ved fejl på  

 højspændingsanlægget kunne overføres spænding af utilladelig størrelse til  

 telefon- eller fjernkontroludstyr uden for stationsområdet.
Ved vurderingen  

 af, om dette krav er opfyldt, kan potentialet på det etablerede jordingsanlæg  

 ved det første termineringspunkt bestemmes som summen af følgende spændinger:
 Jordingsanlæggets spænding i forhold til neutral jord, hvis  

 overspændingsaflederne tænkes fjernet.
 Det af jordslutningsstrømmen gennem korerne forårsagede spændingsfald over  

 jordingsanlæggets overgangsmodstand til neutral jord.
 Er korerne omgivet af en metalkappe eller -skærm, skal der endvidere tages  

 hensyn til en eventuel jordslutningsstrøm gennem denne.
 Hvis korepotentialet ved det første termineringspunkt bliver for stort,  

 kan det reduceres ved at reducere jordingsanlæggets overgangsmodstand til  

 neutral jord eller ved at forhøje impedansen i korerne, f. eks. ved at  

 indskyde neutraliseringsreaktorer i korerne, som beskrevet i pkt. 3.
Ved funktion af overspændingsaflederne vil en del af jordslutningsstrømmen  

 gå gennem aflederne og korerne.
Såfremt der af denne grund indsættes  

 smeltesikringer i korerne, skal sikringerne være dimensioneret til at bryde  

 ved de spændinger, som kan forventes at optræde.
 Telefonapparater tilsluttet korer med overspændingsafledere bør være  

 forsynet med beskyttelse mod akustiske chok.
 Anvendelsen af overspændingsafledere er en beskyttelsesforanstaltning, der  

 ikke stiller specielle krav til indføringskablers prøvespænding.
 Vedrørende krav til indføringskabler i øvrigt, se pkt. 5.
 Anvendelse af overspændingsafleder muliggør overførsel af jævnstrømme.
 Under fejl, hvor overspændingsaflederne fungerer, sættes det beskyttede  

 telefon- og fjernkontrolanlæg kortvarigt ud af drift.
 Der må i fornødent omfang føres tilsyn med overspændingsaflederne,  

 herunder kontrol af tændspændingen.
 3. Indsættelse af neutraliseringsreaktorer.
En neutraliseringsreaktor består af to ens viklinger, der er viklet på en  

 fælles, lukket jernkerne.
Indsættes en neutraliseringsreaktor i serie med  

 hvert korepar i indføringskablet, som vist på fig. 3, vil størstedelen af  

 stationspotentialet lægge sig over reaktorviklingerne, idet en  

 neutraliseringsreaktor frembyder en stor impedans over for strømme, der går i  

 samme retning i korerne.
Reaktorens impedans over for tale- og signalstrømme,  

 der løber i modsat retning i de to reaktorviklinger, er lille.
 Fig. 3.
 Beskyttelse ved neutraliseringsreaktorer.
 Neutraliseringsreaktorens funktion forudsætter, at indføringskablets korer  

 såvel i stationen som uden for stationen er jordet ved fejl i  

 højspændingsanlægget, f. eks. ved anvendelse af overspændingsafledere i det  

 første termineringspunkt, som beskrevet under pkt. 2.  

 Neutraliseringsreaktorens viklinger skal både i funktionsmæssig og i  

 isolationsmæssig henseende være udført for en spænding mellem klemmerne og i  

 forhold til stel, som med sikkerhed overstiger det størst forekommende  

 stationspotential og mindst er 4000 V.
 Vedrørende krav til indføringskabel, se pkt. 5.
 Såfremt det ikke kan tolereres, at telefon- eller fjernkontrolanlægget  

 kortvarigt sættes ud af drift ved fejl i højspændingsanlægget, kan der  

 eventuelt i stedet for overspændingsaflederne anvendes passende  

 dimensionerede kondensatorer mellem korerne og jord.
 Ved denne udførelse kræves intet tilsyn, men overføringen af  

 talefrekvenser vil ikke være tilfredsstillende for en telefonforbindelse.
 Ved begge typer beskyttelsesforanstaltninger kan der overføres  

 jævnstrømme.
 4. Isoleret udførelse.
 Hele telefon- eller fjernkontrolanlægget inden for stationsområdet udføres  

 med en elektrisk isolering fra alle ledende dele i stationen, og således at  

 der ikke er mulighed for samtidig berøring af elektrisk ledende anlægsdele  

 hørende til stationen og telefon- eller fjernkontrolanlægget.
 Isoleringen skal være udført for en prøvespænding, som med sikkerhed  

 overstiger det størst forekommende stationspotential og mindst er 4000 V.
 Vedrørende krav til indføringskabel, se pkt. 5.
 Metoden bør kun anvendes, hvor installationen er enkel og fuldt  

 overskuelig.
 Driften af telefon- og fjernkontrolanlægget kan opretholdes under fejl på  

 højspændingsanlægget.
 5. Indføringskabler til telefon- eller  

 fjernkontrolanlæg i højspændingsstationer.
 Ved et indføringskabel forstås et kabel, der fører gennem det område i og  

 omkring en højspændingsstation, som ved fejl på højspændingsanlægget kan  

 antage et forhøjet jordpotentiale.
 Jordpotentiajet betragtes som fornøjet, når det overstiger de i § 11  

 anførte grænser for tilladelig spænding i forhold til neutral jord.
 Indføringskabler skal være udført for en prøvespænding mellem korerne og  

 jord, som med sikkerhed overstiger det størst forekommende stationspotential  

 og mindst er 4000 V.
Er et indføringskabel omgivet af en metalkappe eller -skærm, og er denne  

 dækket af en isolerende plastbeklædning, der overholder nævnte prøvespænding  

 mellem korerne og jord, stilles der ikke krav til prøvespænding mellem  

 korerne og metalkappen eller -skærmen, forudsat at metalkappen eller -skærmen  

 holdes isoleret fra højspændingsstationens jordingsanlæg, og at eventuel  

 jording foretages uden for området med forhøjet jordpotential.
Ved  

 nedlægningen af sådanne kabler må der drages særlig omsorg for, at den ydre  

 beklædning ikke beskadiges.
Er metalkappen eller -skærmen dækket af en isolerende beklædning, der ikke  

 overholder nævnte prøvespænding mellem korerne og jord, bør metalkappen eller  

 -skærmen beskyttes som korer under anvendelse af de i pkt. 2 nævnte  

 principper.
Kablet skal i så tilfælde være udført for en prøvespænding mellem  

 korerne og metalkappe eller -skærm, som med sikkerhed overstiger det størst  

 forekommende stationspotential og mindst er 4000 V.
 Er metalkappen eller -skærmen uisoleret, bør denne forbindes til  

 højspændingsstationens jordingsanlæg.
 Ved jording af metalkappe eller -skærm bør opmærksomheden være henledt på  

 faren for termiske skader som følge af, at en del af jordslutningsstrømmen  

 vil gå i metalkappen eller -skærmen.
 Til indføringskabler, der anvendes i forbindelse med  

 beskyttelsesforanstaltningerne beskrevet i pkt. 2, stilles der ikke krav om,  

 at de skal være udført for en prøvespænding mellem korer og jord, som med  

 sikkerhed overstiger det størst forekommende stationspotential eller mindst  

 er 4000 V.
Bilag 3 Foranstaltninger til begrænsning af elektromagnetisk inducerede spændinger eller deres virkninger I henhold til § 12.5 kan det være nødvendigt at træffe foranstaltninger  

 til enten at reducere de ved en given nærføring optrædende elektromagnetisk  

 inducerede spændinger til tilladte værdier eller at begrænse de inducerede  

 spændingers virkninger.
 1. Reduktion af inducerede spændinger.
 Som eksempler på foranstaltninger til reduktion af de inducerede  

 spændingers størrelse kan nævnes:
 1. Anvendelse af særlig godt ledende gennemgående  

 jordledere ved højspændingsluftledninger eller anvendelse af særlig godt  

 ledende kabelkapper på højspændingskabler.
De normale jordledere af stål reducerer de inducerede spændinger til 80-95  

 pct.
Ved forøgelse af jordtrådenes ledningsevne kan opnås en reduktion til  

 ca. 50 pct.
 2. Anbringelse af særlige jordforbundne ledere langs  

 svagstrømsledninger eller anvendelse af særlig godt ledende kabelkapper på  

 svagstrømskabler.
 Disse ledere, respektive kapper, skal have en ledningsevne svarende til  

 50-100 mm2 Cu for at give en reduktion til 40-50pct.
 3. Udførelse af svagstrømsledningen (eller  

 højspændingsledningen) som kabel armeret med jernbånd, eventuelt med særlig  

 gunstige permeabilitetsforhold.
 Herigennem kan opnås en reduktion til 10pct eller endnu mindre i  

 specialtilfælde.
 2. Begrænsning af inducerede spændingers virkninger.
 Som eksempler på foranstaltninger til begrænsning af de inducerede  

 spændingers virkninger kan nævnes:
 1. Indsættelse af isoleringstransformere i den  

 påvirkede svagstrømsledning.
Ved denne principielt enkle metode opdeles svagstrømsledningen i så mange  

 galvanisk adskilte afsnit, at påvirkningerne i de enkelte afsnit ikke  

 overstiger de tilladte værdier.
Metoden kan være dyr og besværlig, da hvert  

 korepar må have sin isoleringstransformer.
Transformerne umuliggør  

 overføringen at jævnstrømsimpulser, bevirker uønskede dæmpninger og  

 vanskeliggør lokaliseringen af fejl.
 2. Indsættelse af overspændingsafledere langs  

 svagstrømsledningen mellem korer og jord.
Ved indsættelse af overspændingsafledere med passende mellemrum langs  

 svagstrømsledningen kan de inducerede spændinger i ledningen mellem aflederne  

 begrænses til tilladte værdier.
Overspændingsaflederne kan vælges som  

 gasfyldte udladningsrør med flere elektroder, der kan tåle store  

 udladningsstrømme uden at ødelægges, og hvorved der kan opnås praktisk taget  

 samtidig tænding for flere korer i korepar eller firkorepar.
Der må sørges  

 for tilstrækkelig gode jordelektroder for overspændingsafledere.
Mangekorede telefonkabler kan være vanskelige at beskytte ved  

 overspændingsafledere, som kræver et vist pladsbehov, og som derfor  

 nødvendiggør tilslutningskabler, der kan medføre ubalance i  

 kabelforbindelserne.
Bortset herfra indvirker overspændingsaflederne kun lidt  

 på transmissionsegenskaberne i normal drift.
De tillader  

 jævnstrømsimpulsering under normal drift, men sætter svagstrømsledningerne ud  

 af drift under fejl, hvor aflederne tænder.
 Der må føres et vist tilsyn med overspændingsaflederne, f. eks. en kontrol  

 af tændspændingen med visse tidsmellemrum, specielt efter fejl, som giver  

 anledning til formodning om, at de har fungeret.
 Telefonapparater tilsluttet korer med overspændingsafledere bør være  

 forsynet med beskyttelse mod akustiske chok.
Bilag 4 Foranstaltninger mod berøringsfare ved nærføring mellem højspændingsanlæg  

 og metalliske røranlæg 1 Almindeligt.
 1.1 I henhold til § 13.5.1 må de i §§ 13.2.1, 13.3.1 og 13.4.1 fastsatte  

 største tilladte spændingsforskelle overskrides, såfremt der træffes  

 foranstaltninger, der fjerner eller begrænser virkningerne af  

 spændingsforskellene til et omfang, der ikke overstiger virkningerne af de  

 tilladte spændingsforskelle.
 Eksempler på sådanne foranstaltninger samt på foranstaltninger, der kan  

 begrænse de nævnte spændingsforskelle, er anført i pkt. 3 og 4.
 2 Kontrolmåling.
 2.1 Ved kontrolmåling med voltmeter af, om de i §§ 13.2.1, 13.3.1 og  

 13.4.1 fastsatte grænseværdier for spændingsforskelle er overholdt, skal  

 følgende betingelser være opfyldt:
1. Måling af spændingsforskel mellem - samtidig berøringstilgængelige dele af røranlægget, - berøringstilgængelige dele af røranlægget og andre samtidig  

 berøringstilgængelige elektrisk ledende dele med forbindelse til jord, - berøringstilgængelige dele af røranlægget og strømkredse hørende til  

 stærk- og svagstrømsinstallationer, som er forbundet til neutral jord, og som  

 er anbragt mindre end 1 m fra røranlægget.
 Spændingsforskellen måles over en modstand på 2000 ohm ved kontrol af, om  

 spændingsgrænsen 50 V er overholdt, og 1 000 ohm ved kontrol af, om  

 spændingsgrænsen 300 V er overholdt.
 2. Måling af spændingsforskel mellem  

 berøringstilgængelige dele af røranlægget og jord.
 Spændingsforskellen måles over en modstand, der tilsluttes mellem den  

 berøringstilgængelige del af røranlægget og et jordspyd (måleelektrode).
Modstanden skal være på 3000 ohm.
Jordspyddet, der skal have en diameter  

 på ca. 10 mm, skal være placeret i 1 m afstand fra røranlægget og nedført i  

 mindst 0,5 m dybde.
Andre dermed ækvivalente måleelektroder med en samlet  

 overgangsmodstand på højst 2. p, hvor p er jordens specifikke modstand ved  

 jordoverfladen, kan også anvendes.
 3 Elektromagnetisk induktion.
3.1 De i §§ 13.2.1 og 13.3.1 omtalte spændingsforskelle kan begrænses ved - at tilslutte jordelektroder til røranlægget, - at forbedre højspændingsledningens skærmfaktor og dermed reducere den  

 inducerende strøm.
3.2 Virkningerne af spændingsforskellene kan begrænses eller fjernes ved - at indskyde isolerende flanger eller rørstykker i rørledningen, således  

 at berøringstilgængelige dele af røranlægget isoleres fra den del af  

 rørledningen, der er påvirket af den inducerede spænding, - at anvende potentialstyring, udligningsforbindelser eller isolerende  

 underlag (standpladsisolering) på steder, hvor der er mulighed for berøring  

 af røranlægget, - at anvende overspændingsafledere ved røranlægget, - at indskyde isoleringstransformere eller på anden måde at etablere  

 galvanisk adskillelse i stærk- og svagstrømsinstallationer foran de dele af  

 installationerne, der er i metallisk forbindelse med røranlægget eller er  

 anbragt mindre end 1 m fra dette, - at forsyne berøringstilgængelige dele af røranlægget med tilstrækkelig  

 isolation.
 Isolerende underlag skal have en sådan udstrækning, at en person først har  

 røranlægget inden for rækkevidde, når han står på det isolerende underlag.  

 Desuden skal røranlægget og alle andre ledende dele, som samtidig kan berøres  

 fra underlaget, have indbyrdes ledende forbindelse.
 Det isolerende underlag skal i 1 minut kunne modstå en 50 Hz  

 prøvespænding, der er mindst det dobbelte af den højeste spænding, som  

 røranlægget kan antage i forhold til jord, dog mindst 2 kV.
 Før prøvningen skal det isolerende underlag opbevares i 91-95 pct. relativ  

 fugtighed ved en temperatur på 20-30 graderC i 7 døgn.
3.3 Under - etablering af røranlæg, - arbejde på eller nær ved dele af eksisterende røranlæg, der normalt ikke  

 er berøringstilgængelige, kan virkningen af spændingsforskellene - foruden ved de i pkt. 3.2 nævnte  

 foranstaltninger - begrænses eller fjernes ved at anvende isolerende  

 beklædning, herunder isolerende handsker, isolerende værktøj eller  

 transportabelt, isolerende underlag.
 4 Forhøjet jordpotentiale.
 4.1 Den i § 13.4.1 omtalte spændingsforskel kan begrænses ved at tilslutte  

 jordelektroder til røranlægget.
4.2 Virkningen af spændingsforskellen kan begrænses eller fjernes ved - at indskyde isolerende flanger eller rørstykker i rørledningen, således  

 at den del af røranlægget, der befinder sig på området med forhøjet  

 jordpotentiale, er elektrisk isoleret fra den øvrige del af røranlægget, - at anvende potentialstyring eller isolerende underlag  

 (standpladsisolering) på steder, hvor der er mulighed for berøring af  

 røranlægget, - at forsyne berøringstilgængelige dele af røranlægget med tilstrækkelig  

 isolation.
4.3 Under - etablering af røranlæg, - arbejde på eller nær ved dele af eksisterende røranlæg, der normalt ikke  

 er berøringstilgængelige, kan virkningen af spændingsforskellen - foruden ved de i pkt. 4.2 nævnte  

 foranstaltninger - begrænses eller fjernes ved at anvende isolerende  

 beklædning, herunder isolerende handsker, isolerende værktøj eller  

 transportabelt, isolerende underlag.
