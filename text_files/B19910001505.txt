 I medfør af § 28, stk. 2, i varemærkeloven, jf. lovbekendtgørelse nr.
 249 af 17. april 1989, jf. § 2 i fællesmærkeloven, jf.
lovbekendtgørelse nr. 250 af 17. april 1989, samt efter bemyndigelse i henhold til § 1 i Industriministeriets bekendtgørelse nr. 105 af 3.
 marts 1988 fastsættes:
 § 1.  Bestemmelsen i varemærkelovens § 28, stk. 1,  

 finder ikke anvendelse på erhvervsdrivende, der er hjemmehørende i lande, der  

 har tiltrådt Pariserkonventionen af 20. marts 1983 om beskyttelse af  

 industriel ejendomsret som revideret i Lissabon den 31. oktober 1958 eller  

 som revideret i Stockholm den 14. juli 1974 for så vidt angår artikel 1-12,  

 eller hjemmehørende i Brasilien, De Britiske Kolonier og Besiddelser, Canada,  

 Chile, Fiji, Indien og Island.
 § 2.  Bestemmelsen i fællesmærkelovens § 2, jf.  

 varemærkelovens § 28, stk. 1, finder ikke anvendelse på foreninger af  

 erhvervsdrivende, offentlige myndigheder, stiftelser, eller andre juridiske  

 personer, organisationer eller sammenslutninger, der er hjemmehørende i  

 lande, der har tiltrådt Pariserkonventionen af 20. marts 1883 om beskyttelse  

 af industriel ejendomsret som revideret i Lissabon den 31. oktober 1958 eller  

 som revideret i Stockholm den 14. juli 1974 for så vidt angår artikel 1-12,  

 eller hjemmehørende i De Britiske Kolonier og Besiddelser, Canada og Fiji.
 § 3.  Denne bekendtgørelse træder i kraft den 1.  

 februar 1991.
 Stk. 2.  Bekendtgørelse nr. 175 af 8. april 1981 om  

 anmeldelse af varemærker og fællesmærker for erhvervsdrivende m.v.  

 hjemmehørende i visse fremmede stater ophæves.
