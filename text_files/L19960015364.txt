 Ved noteveksling i Maputo henholdsvis den 30. august og 17. september 1996  

 er der indgået en overenskomst mellem Danmark og Mozambique, ifølge hvilken  

 den danske regering yder støtte inden for et beløb af 85 millioner kroner til  

 et sundhedssektorprogram i Mozambique.
Sektorprogramstøtten har til formål at styrke den mozambiquiske regerings  

 bestræbelser på at forbedre befolkningens sundhedstilstand ved at  

 tilvejebringe en kvalitetsbetonet sundhedstjeneste, der er fysisk og  

 økonomisk tilgængelig for alle borgere.
Den danske støtte vil blive  

 koncentreret om programmets gennemførelse i provinsen Tete.
 Sektorprogramstøtten forventes afsluttet med udgangen af 2001.
 Overenskomsten trådte i kraft den 19. september 1996.
