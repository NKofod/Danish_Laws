 Told- og Skattestyrelsen beskriver principperne for Ligningsrådets  

 afgørelser i sager om sidestilling med afskrivningsberettigede bygninger.  

 Baggrunden er, at Ligningsrådet har besluttet af justere praksis.
Afskrivninger) x  sidestilling x  praksisændring TSS af 24/7-1997, 99/97-4238-00103 Ligningsrådet har besluttet at justere praksis vedrørende meddelelse  

 af tilladelser til sidestilling efter afskrivningslovens § 18, stk. 2, med de  

 i afskrivningslovens § 18, stk. 1, litra a og b, nævnte bygninger.
Det vil  

 herefter være en forudsætning for sidestilling, at bygningen enten svarer til  

 en af de direkte nævnte afskrivningsberettigede bygninger, eller at bygningen  

 ikke svarer til en bygning, der er undtaget fra afskrivning, og herudover er  

 udsat for en fysisk slitage og/eller en teknisk-økonomisk forældelse svarende  

 til den slitage/forældelse, bygningerne nævnt i afskrivningslovens § 18, stk.  

 1, litra a eller b er udsat for.
Reference AL § 18, stk. 2, jf. stk. 1, litra a og b LV 1996 E.C.4.1.5.
Ligningsrådet har ved fire afgørelser af 22. april 1997 og 3. juni 1997  

 justeret praksis vedrørende meddelelse af tilladelse efter afskrivningslovens  

 § 18, stk. 2, til sidestilling med de i § 18, stk. 1, litra a og b nævnte  

 bygninger.
De fire afgørelser vedrører dyrlægeklinikker og edb-bygninger, og  

 de er offentliggjort i TfS 1997.xxx, 1997.yyy, 1997.zzz og 1997.æææ.  

 Ligningsrådet har besluttet, at den justerede praksis skal have betydning for  

 sager afgjort fra og med den 22. april 1997.
 Hidtil har det været afgørende for, om der kunne meddeles tilladelse, at  

 den pågældende bygning kunne sammenlignes med en bestemt af de  

 bygningskategorier, som er direkte nævnt i § 18, stk. 1, litra a eller b.
For fremtiden vil der i første række blive set på, om den pågældende  

 bygning kan sammenlignes med en bestemt af de bygningskategorier, der er  

 direkte nævnt i § 18, stk. 1, lita a eller b, idet der dog kun tages hensyn  

 til forhold, som er afgørende for den fysiske slitage og den  

 teknisk-økonomiske forældelse af bygningen.
Hvis en sådan sammenligning er  

 mulig, vil der blivet givet tilladelse til sidestilling.
Hvis en sådan sammenligning med en bestemt af de afskrivningsberettigede  

 bygningskategorier ikke er mulig, vil det herefter blive vurderet, om den  

 pågældende bygning kan sammenlignes med en bestemt bygningskategori, som  

 efter § 18 i øvrigt er undtaget fra afskrivning.
Denne sammenligning baseres  

 ligeledes på forhold, som er afgørende for den fysiske slitage og den  

 teknisk-økonomiske forældelse.
Hvis en sådan sammenligning er mulig, vil der  

 ikke blive meddelt tilladelse til sidestilling med de i § 18, stk. 1, litra a  

 eller b, nævnte bygninger.
Hvis en sådan sammenligning med ikke-afskrivningsberettigede  

 bygningskategorier ej heller er mulig, vil der blive foretaget et skøn over,  

 om den fysiske slitage og den teknisk-økonomiske forældelse af bygningen er  

 af en sådan karakter, at bygningens levetid vil være begrænset i samme omfang  

 som de bygningskategorier, der er nævnt i § 18, stk. 1, litra a eller b.
På  

 grundlag af dette skøn vil det bliver afgjort, om bygningen kan sidestilles  

 med de bygningskategorier, der er nævnt i § 18, stk. 1, litra a, om bygningen  

 kan sidestilles med de bygningskategorier, der er nævnt i § 18, stk. 1, litra  

 b, eller om bygningen hverken kan sidestilles med de bygningskategorier, der  

 er nævnte i § 18, stk. 1, litra a eller b.
