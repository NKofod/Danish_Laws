Efter retsplejelovens § 931, stk. 2 finder bestemmelsen i retsplejelovens  

 § 930, stk. 1 om indholdet af anklageskrifter i politisager anvendelse ved  

 bødeforelæg.
Heraf fremgår blandt andet, at den begåede forseelse skal  

 betegnes med en sådan angivelse af tid, sted, og andre nærmere  

 omstændigheder, som måtte udkræves til forholdets tilstrækkelige og tydelige  

 betegnelse.
 Foranlediget af en konkret sag, hvor en politimester havde udfærdiget et  

 bødeforelæg for en færdselslovsovertrædelse og alene anført de overtrådte  

 bestemmelser uden nærmere beskrivelse af gerningsindholdet, har  

 statsadvokaten for Sjælland henledt opmærksomheden på, at retsplejelovens  

 bestemmelser om indholdet af bødeforelæg ikke fuldt ud overholdes i alle  

 politikredse.
 I den anledning skal jeg anmode om, at politimestrenes opmærksomhed  

 henledes på, at de i retsplejeloven fastsatte bestemmelser om bødeforelæg  

 nøje må overholdes.
