Fremsat den 30. marts 2005 af  

 Morten Messerschmidt (DF), Colette L.
Brix (DF),  

 Bent Bøgsted (DF), Kristian Thulesen Dahl (DF),  

 Martin Henriksen (DF), Pia Kjærsgaard (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om  

 at modvirke EUs servicedirektiv Folketinget pålægger regeringen at meddele EUs ministerråd og  

 Europa-Kommissionen,  

 at Danmark ikke vil kunne medvirke til gennemførelse af et  

 EU-servicedirektiv,  

 der bygger på oprindelseslandsprincippet.
Bemærkninger til forslaget Formålet med forslaget Formålet med dette forslag til folketingsbeslutning er, at  

 Folketinget pålægger regeringen at meddele EUs ministerråd og  

 Kommissionen, at  

 Danmark ikke vil kunne medvirke til gennemførelse af et EU-servicedirektiv,  

 der  

 bygger på oprindelseslandsprincippet.
EUs servicedirektiv Formålet med Kommissionens forslag til direktiv om  

 tjenesteydelser er at forbedre forholdene for handel med tjenesteydelser i  

 EU.  

 På baggrund af oplysninger fra Kommissionen skriver Europa- Parlamentets  

 Udvalg  

 om Det Indre Marked og Forbrugerbeskyttelse i en meddelelse til medlemmerne  

 af  

 udvalget bl.a.:
»Formålet med forslaget er at opnå et egentligt indre marked for  

 tjenesteydelser ved at fjerne de retlige og administrative hindringer for  

 udviklingen af servicevirksomhed mellem medlemsstaterne.
Hindringerne gør sig  

 både gældende, når tjenesteydere fra én medlemsstat ønsker at etablere sig i  

 en  

 anden medlemsstat (dvs. tage permanent ophold dér), eller når en tjenesteyder  

 fra sin oprindelsesmedlemsstat ønsker at udføre tjenesteydelser i en anden  

 medlemsstat, f.eks. ved midlertidigt at tage til denne medlemsstat.
Det  

 foreslåede direktiv ville sikre tjenesteyderne den fornødne retssikkerhed,  

 hvis  

 de ønsker at udøve to af de grundlæggende friheder (etableringsfriheden og  

 den  

 frie udveksling af tjenesteydelser), som er knæsat i EF-traktaten.
Det er  

 vigtigt at bemærke, at hindringerne kun fjernes for de områder, der allerede  

 er  

 åbne for konkurrence.
Der stilles i forslaget ikke krav om, at de  

 tjenesteydelser, der i dag leveres på nationalt, regionalt eller lokalt plan  

 af  

 den offentlige sektor eller offentlige enheder, liberaliseres eller  

 privatiseres.« Konsekvenser EU's servicedirektiv indebærer, at virksomheder, som tilbyder  

 serviceydelser, fremover kun skal registreres i ét EU-land, og hovedsagelig  

 kun  

 skal overholde de regler, som gælder i det pågældende land, selvom  

 virksomheden  

 udfører arbejde i et andet EU-land.
Endvidere vil det med servicedirektivet  

 blive oprindelseslandet, der skal kontrollere, om reglerne overholdes.
I  

 praksis vil dette betyde, at eksempelvis polske arbejdere kan arbejde efter  

 polske regler, når de arbejder i Danmark.
En polsk servicevirksomhed kan  

 således underbyde danske virksomheder, idet de danske arbejdsmiljøregler som  

 bekendt er langt strengere end de polske.
Det danske samfund, som i høj grad  

 er  

 kendetegnet ved et højt niveau for arbejdsmarkedssikkerhed, social sikring og  

 rettigheder, vil således blive undergravet af EU-lande, som endnu ikke har  

 nået  

 samme niveau.
Dette forhold bliver yderligere styrket af, at vort lønniveau  

 er  

 blandt de højeste i EU.
 Det giver således de udenlandske servicevirksomheder en lang  

 række fordele i konkurrencen mod danske virksomheder, når de i forhold til  

 lønninger og andre med arbejdet forbundne produktionsomkostninger, herunder  

 sociale bidrag og arbejdsmiljøomkostninger, ligger på et meget lavere niveau.
Som bekendt er der mange indvandrere ansat i servicesektoren i  

 Danmark.
Virksomheder fra de mindre udviklede EU-lande vil ikke mindst kunne  

 udkonkurrere ikke-europæiske indvandreres arbejde i Danmark.
Desuden  

 indeholder  

 servicedirektivet også fare for øget indvandring fra andre EU-lande af  

 borgere,  

 som oprindelig stammer fra tredjeverdenslande, idet mange indvandrere fra  

 tredjeverdenslande  

 arbejder i servicejob i de øvrige EU-lande, hvor lønniveauet og  

 velfærdspolitikken  

 er ringere end hos os.
På denne baggrund må det konkluderes, at servicedirektivet udgør  

 en trussel mod de danske overenskomstsikrede lønninger, som i Danmark kan  

 komme  

 under pres fra vandrende arbejdstagere fra de nye medlemslande af EU, hvis  

 lønniveau er langt lavere end det danske.
Servicedirektivet er et farligt  

 tilbageslag for et land som Danmark.
Det vil påføre alle danske  

 serviceerhverv  

 betydelig konkurrence inden for et område, hvor de danske lønninger er  

 væsentlig højere end i de fleste EU-lande.
Dansk Folkeparti er ikke  

 modstander  

 af konkurrence, men finder det afgørende, at denne konkurrence foregår på  

 lige  

 vilkår.
Direktivet vil betyde en underbydning af mange danske  

 lønmodtagere og især ramme mennesker med kort uddannelse, som vanskeligt kan  

 få  

 andet arbejde.
Servicedirektivet udgør derfor en betydelig trussel mod især  

 ufaglærte arbejdere inden for servicesektoren.
Ufaglærte arbejdere er i  

 forvejen  

 hårdt ramt af den teknologiske udvikling og udflytningen af arbejdspladser  

 til  

 lavtlønslande.
Eksempler på direktivets skadesvirkninger Servicedirektivet udgør en klar trussel mod ufaglærte arbejdere  

 i de EU-lande, som har relativt højere lønninger, fordi det skaber en udvidet  

 konkurrence på lønningerne mellem landene.
Denne konkurrence har de gamle  

 EU-lande meget vanskeligt ved at vinde, fordi lønniveauet ganske enkelt er  

 for  

 forskelligt.
Nedenfor ses en tabel, der viser de gennemsnitlige omkostninger  

 pr. arbejdstime i EU-landene.
Tabel 1: Omkostninger  

 pr. arbejdstime i euro i EU-landene, 2002 Vesttyskland 26,36 Danmark 25,73 Belgien 23,35 Finland 23,20 Holland 22,64 Sverige 21,86 Østrig 21,64 UK 19,89 Frankrig 19,50 Irland 17,17 Italien 16,60 Østtyskland 16,43 Spanien 15,37 Grækenland 9,47 Cypern 9,06 Slovenien 9,01 Portugal 6,59 Tjekkiet 4,17 Ungarn 3,97 Polen 3,61 Estland 3,19 Slovakiet 2,91 Litauen 2,83 Letland 2,29 Kilde: CESifo,  

 Report on the European Economy 2005.
Lønforskellene mellem EUs medlemslande er enorme.
Lønningerne i  

 de gamle medlemslande, EU-15, er generelt langt højere end i de ti nye  

 EU-lande.
Især hos de nordeuropæiske medlemmer er omkostningerne pr.  

 arbejdstime høje  ofte mange gange højere end hos de østeuropæiske  

 lande.  

 Hermed åbnes der op for en unfair konkurrence, hvor arbejdstagere i  

 EU-15-landene udkonkurreres på grund af oprindelseslandsprincippet i  

 servicedirektivet.
Efter udvidelsen af EU den 1. maj 2004 har flere af de oprindelige  

 EU-lande oplevet en sand invasion af billig arbejdskraft fra de nye  

 medlemslande.
Da der ofte er tale om illegal arbejdskraft, er der ingen, der  

 ved, hvor mange arbejdstagere der er tale om.
Beskæftigelsesminister Claus  

 Hjort Frederiksen har udtalt, at der er givet 1.500 arbejdstilladelser til  

 østeuropæiske arbejdstagere.
En række virksomheder har benyttet østeuropæiske  

 arbejdskraft under dække af, at arbejderne var udstationeret af firmaer i de  

 nye medlemslande.
I en artikel i Politiken den 15. marts 2005 bliver  

 beskæftigelsesministeren  

 bedt om at vurdere omfanget af dette problem.
Ministeren svarede: »Der dukker  

 hele tiden sager op, og dem må vi forfølge.
Men når vi ser på tal og  

 statistik,  

 så er det ikke så alvorligt.« Alligevel medgiver ministeren dog, at ingen  

 kender det nøjagtige tal.
I en artikel i Erhvervsbladet den 21. december 2004  

 udtaler sekretariatsleder i Bygge- Anlæg og Trækartellet (BAT), Gunde  

 Odgaard: »75  

 procent af østarbejderne påkalder sig udstationering, mens resten påstår, at  

 de  

 er selvstændige, selvom de ikke er det.
Vi har stødt på 535 østarbejdere på  

 130  

 byggepladser  derfor regner vi med, at der er ca. 3.000 heroppe.« Tallene svirrer i luften.
Da der er ofte er tale om illegal  

 arbejdskraft, som altså ikke registreres, er der ingen, der kender problemets  

 egentlige omfang.
Men det ligger dog fast, at problemet er langt større, end  

 beskæftigelsesministeren vil erkende.
Byggesektoren er hårdt ramt af dette  

 problem, men det er ikke den eneste branche, der oplever problemer med  

 illegal  

 arbejdskraft.
Brugen af illegal arbejdskraft er nemlig også meget udbredt  

 inden  

 for landbruget.
Told-Skat gennemførte en razzia mod 41 landbrug.
Her viste  

 det  

 sig, at 14 pct. af landbrugene benyttede illegal arbejdskraft.
Ifølge Morten  

 Fischer-Nielsen fra  

 3F  

 er der et meget stort antal illegale udlændinge beskæftiget inden for land-,  

 gartneri- og skovbrug.
Han skønner, at der er mellem 2.500 og 5.000 illegalt  

 beskæftigede inden for branchen: »Arbejdsgiverorganisationerne siger, at de  

 har  

 behov for cirka 6.000 sæsonbeskæftigede, men kun omkring 2.000 af vores  

 medlemmer bliver beskæftiget.
Resten må komme et sted fra« (»Anmeldelser af  

 illegale fordoblet på et år«,  

 3F  

 Fagbladet, den 4. marts 2005).
Tyskland har som ventet oplevet en sand invasion af  

 østeuropæiske løntrykkere efter EU's udvidelse med de central- og  

 østeuropæiske  

 lande.
En af de sektorer, der har været hårdest ramt, er de tyske slagterier.  

 I  

 en artikel i dagbladet Børsen den 8. marts 2005, »Jobtruslen fra øst«,  

 oplyses,  

 at små- og mellemstore slagterier har erstattet deres tyske medarbejdere med  

 arbejdstagere  

 fra Tjekkiet, Polen og Ungarn.
Det skønnes, at 26.000 tyske slagteriarbejdere  

 i  

 løbet af de seneste måneder har mistet deres job, og i hvert eneste af disse  

 tilfælde er der tale om, at de er blevet erstattet af arbejdere fra de nye  

 medlemslande.
Det oplyses endvidere, at disse løntrykkere arbejder for en løn  

 på under 1.000 euro om måneden.
Dette er ikke bare langt under halvdelen af,  

 hvad en tysk slagteriarbejder skal have. Østeuropæerne arbejder også flere  

 timer om ugen, og de får ikke en betaling til at dække sociale forhold, som  

 det  

 er tilfældet for tyske slagteriarbejdere (Børsen, den 8. marts 2005,  

 »Jobtruslen  

 fra øst«). Det vurderes, at et tysk slagteri kan spare omkring to tredjedele  

 af  

 lønudgifterne, når de udskifter tyskere med østeuropæere.
Det er hævet over enhver tvivl, at gennemførelsen af direktivet  

 vil få meget alvorlige skadevirkninger for mange danske lønmodtagere.
Omkring  

 to tredjedele af Danmarks økonomi bygger på service- og tjenesteydelser.  

 Indføres servicedirektivet på en sådan måde, at det bliver muligt for  

 østeuropæere at konkurrere på det danske marked under de forhold, der gør sig  

 gældende i deres hjemlande, herunder den lavere løn og de slappe  

 arbejdsmiljøregler m.v., så kan store dele af det danske arbejdsmarked blive  

 ramt  

 med alvorlige konsekvenser for den danske velfærdsstat til følge.
Ovenfor er  

 nævnt en række eksempler på, hvordan enkelte brancher i Danmark allerede  

 benytter lavtlønnede arbejdstagere fra Østeuropa.
Endvidere er nævnt et  

 skrækeksempel  

 på, hvordan man i Tyskland inden for en branche har påbegyndt en systematisk  

 udskiftning af tyske medarbejdere med østeuropæiske for at mindske  

 lønomkostningerne.
Noget sådan har, så vidt vides, endnu ikke fundet sted i  

 Danmark.
Modstand mod direktivet Direktivet har været diskuteret indgående, idet der i brede  

 kredse er stor modstand mod det.
Forslaget har således mødt modstand hos en  

 lang række politikere, juridiske eksperter og organisationer.
Herunder kan  

 nævnes:
Under en høring i Europa-Parlamentet pegede Berend Jan Drijber,  

 juridisk rådgiver for den hollandske regering og tidligere jurist i  

 Kommissionen, netop på risikoen for, at virksomheder vil arbejde fra de  

 lande,  

 der har de dårligste arbejdsforhold og de laveste lønninger: »At opgive ens  

 egne regler er fint nok, hvis der i stedet var fælles regler.
Men er der ikke  

 det, så er det landet med de laveste standarder, der lægger niveauet.«  

 (Ugebrevet A4, nr. 39, 2004).
De europæiske byggefags sammenslutning, FIEC, er også stærkt  

 kritiske over for direktivet, idet de frygter, at det vil lukke op for  

 illegal  

 arbejdskraft i et hidtil uset omfang: »Vi frygter, at forslaget åbner for  

 illegalt arbejde.
Det er helt afgørende, at de ansatte er registreret et sted  

 og har arbejdspapirer med sig,« udtalte Wilhelm Küchler fra FIEC (ibid).
 Amtsrådsforeningen giver i et høringssvar af 8. november 2004  

 udtryk for, at man generelt er positivt indstillet over for tanken om at  

 skabe  

 et indre marked for tjenesteydelser i EU, men peger på en række  

 problemstillinger i direktivet især med hensyn til  

 oprindelseslandsprincippet,  

 herunder at tjenesteydere har ret til at udføre ydelser i en eller flere  

 andre  

 medlemsstater uden at være underlagt de pågældende landes bestemmelser.  

 Amtsrådsforeningen  

 vurderer, at det kan føre til uhensigtsmæssige konkurrencesituationer og at  

 det  

 vil kunne medføre uhensigtsmæssig dumpning af restriktioner i medlemslande,  

 for  

 at blive det mest interessante land for virksomheder at etablere sig i.
De nordiske fagforeninger i energisektoren frygter også, at en  

 vedtagelse af servicedirektivet vil føre til social dumpning i de nordiske  

 lande.
Det er hovedsagelig oprindelseslandsprincippet, der peges på som  

 hovedproblemet i direktivet.
Således udtalte næstformand i 3Fs  

 offentlige  

 gruppe, Kaj Lynge Jensen, efter en konference med deltagelse af fagforeninger  

 inden for energisektoren i de andre nordiske lande: »De nordiske lande tager  

 samstemmende afstand fra servicedirektivet.
Det vil føre til social dumping,  

 og  

 det går ikke kun ud over de ansatte i energisektoren, som vil blive  

 udkonkurreret  

 af billigere arbejdskraft.
Det vil også gå ud over el-forbrugerne, som vil  

 opleve en dårligere vedligeholdelse af forsyningsnettet   Vi ved jo, at nogle  

 vil gå efter billig arbejdskraft, selvom de ikke er lige så kvalificerede som  

 de nordiske ansatte i energisektoren.
Det vil gå ud over forbrugerne.«  

 (»Arbejdskamp  

 om nye EU-regler«,  

 3F  

 Fagbladet, den 9. marts 2005).
Den europæiske fagforening for offentligt ansatte, EPSU, som  

 tæller mere end 8 millioner medlemmer, anbefaler også, at servicedirektivet  

 forkastes, og advarer bl.a. mod, at en gennemførelse vil føre til en generel  

 forringelse af serviceydelser.  

 Endvidere  

 peger EPSU på problemerne med oprindelseslandsprincippet: »EPSU is concerned  

 that collective agreements applied through legal mechanisms may be seen as  

 »barriers  

 to trade« and subject to challenge by »country of origin« companies.
This  

 will  

 not only undermine these agreements and lead to social-dumping but it may  

 also  

 make it harder to enforce collective agreements in countries with non-legal  

 systems too.« (7th EPSU congress, 14-17 June 2004,  

 Stockholm, Emergency Resolution).
Servicedirektivets skadelige virkninger erkendes nu også i en  

 række medlemslande.
Senest har Frankrigs premierminister, Jean-Pierre  

 Raffarin,  

 kaldt servicedirektivet for uacceptabelt (Dagbladet Arbejderen den 12.  

 februar  

 2005). Tysklands kansler, Gerhard Schröder, mener, at servicedirektivet er så  

 ringe, at det helt skal trækkes tilbage.
Her i landet har der fra faglig side været peget på den markante  

 vækst i mængden af illegalt arbejde.
I Fagbladet den 4. marts 2005 peges på,  

 at  

 EU-udvidelsen sidste år ikke gav færre, men markant flere anmeldelser af  

 illegalt arbejde.
Lyssky arbejdsgivere fravælger legale østarbejdere for at  

 få  

 endnu billigere arbejdskraft.  

 Fra 2003  

 til 2004 er der ifølge Rigspolitiets opgørelser over illegalt arbejde samlet  

 sket mere end en fordobling af antallet af personer, der er anmeldt for at  

 arbejde ulovligt eller beskæftige illegal arbejdskraft.
Flest anmeldelser er  

 der i byggebranchen og restaurationsbranchen.
I  

 3F  

 Fagbladet vurderer forhandlingssekretær  

 Morten Fischer-Nielsen, at der er et sted mellem 2.500 og 6.000 personer  

 illegalt beskæftiget i land,- gartneri og skovbrug.
Afsluttende bemærkninger Dansk Folkeparti advarede ved udvidelsen af EU med 10 nye  

 medlemslande om, at hele det danske arbejdsmarked kunne blive hårdt ramt,  

 hvis  

 man ikke gennemførte en flerårig overgangsaftale med beskyttelse af danske  

 lønninger, overenskomster og arbejdspladser i en 7-årig periode.  

 Det er på mindre end et år til fulde bevist,  

 at Dansk Folkepartis antagelser var korrekte.
Forskellen mellem EU-15 og de  

 nye  

 medlemslande var, som vi hele tiden har påpeget, alt for stor til, at det er  

 forsvarligt at nedbryde grænserne mellem landenes arbejdsmarkeder.
Samtidig  

 fandt Dansk Folkeparti, at regeringens og Socialdemokratiets såkaldte  

 sikkerhedsmekanismer slet ikke vil kunne virke tilfredsstillende.
Også på  

 dette  

 punkt har udviklingen desværre givet Dansk Folkeparti ret, hvilket daglige  

 begivenheder på det danske arbejdsmarked vidner om.
Der henvises til »Forslag til folketingsbeslutning om  

 overgangsordning for Danmark ved EUs udvidelse mod øst«,  

 beslutningsforslag  

 nr.
B 63, folketingssamlingen 2003-04. Forslaget er forsynet med omfattende  

 statistisk materiale, der begrunder advarslerne.  

 Dette forslag gik ud på at pålægge regeringen  

 at meddele EU, at Danmark forlanger en overgangsordning, der ved den  

 forestående udvidelse af EU sikrer, at arbejdskraft fra de ny medlemslande  

 først kan opnå arbejdstilladelse i Danmark 7 år efter det pågældende lands  

 optagelse i EU.
Det ville for så vidt være rimeligt nok at have et  

 servicedirektiv for de oprindelige EU-lande, hvis formålet skulle være at  

 udvikle det indre marked.
Men østudvidelsen er en effektiv blokering for et  

 servicedirektiv, fordi der med de nye østeuropæiske medlemsstater ikke kan  

 blive tale om et marked med fri og fair konkurrence.
De ekstremt lave  

 lønninger  

 i de nye medlemslande og de begrænsede og mangelfulde arbejdsmiljøregler  

 medfører, at de lande, som har en veludbygget velfærdsstat og ordnede forhold  

 på arbejdsmarkedet, vil blive udkonkurreret som følge af dette.
Naturligvis kan der være fordele ved konkurrence også på  

 serviceområdet.
Men når vi ser på servicefagene, er det klart, at både  

 servicevirksomheders og lønmodtagers forhold vil blive fuldstændig  

 undermineret, hvis udenlandske virksomheder kan konkurrere sig ind på det  

 danske marked uden at være undergivet de samme vilkår, som gælder for danske  

 virksomheder og lønmodtagere.
Det gælder inden for både det offentlige og det  

 private erhvervsliv.
Vi taler om et EU med 25 medlemslande, der har vidt  

 forskellige standarder, forskellige lønniveauer, forskelligt skatteniveau,  

 forskellige  

 arbejdsmiljøregler m.v.  

 Hvis direktivet  

 vedtages, vil vi her i Danmark opleve stærkt faldende lønninger inden for  

 serviceområdet.
Vi vil desuden opleve, at et meget stort antal udenlandske  

 virksomheder  

 og udenlandske lønmodtagere overtager servicefunktioner her i landet.
Mange  

 vil  

 sige: Er det ikke en stor fordel, at vi får udført opgaverne af dem, der kan  

 gøre det billigst? Polske renovationsarbejdere er billigere end danske, når  

 de  

 betales efter de polske løntariffer! Lettiske chauffører er billigere end  

 danske! Litauiske butikshandlende er billigere end danske! Sygeplejersker fra  

 Ungarn er billigere end danske, når de får samme løn som i deres hjemland?  

 Tjekkiske tømrere og arbejdsmænd kan arbejde til lavere lønninger end dansk  

 etc.,  

 etc.
Hvis alting kun skal måles i penge, og vel at mærke i oprindelseslandets  

 møntfod og priser, så er der store besparelser at hente for danske  

 forbrugere,  

 men kun ud fra en helt ureflekteret betragtning.
Hvis man blot ganske kort  

 overvejer konsekvenserne for det danske samfund, er det åbenbart, at  

 udenlandsk  

 overtagelse af disse vigtige samfundsfunktioner vil føre til en dramatisk  

 nedlæggelse af danske arbejdspladser, lukning og betalingsstandsninger,  

 konkurs  

 og ophør af danske virksomheder.
Servicedirektivet er et  

 livsfarligt eksperiment med Europas befolkninger og med den nordeuropæiske  

 velfærd.
Der vil kun være få vindere: storkapitalen, de finansielle  

 institutioner, eliten.
Der vil derimod være millioner af tabere: de små  

 virksomheder, lønmodtagerne, der mister deres job, alle dem, der er afhængige  

 af velfærdsstatens overførselsindkomster og en socialt ansvarsbevidst  

 holdning.
Politiske overvejelser Kommissionen har ifølge flere medier sendt det omstridte forslag  

 til servicedirektiv »til hjørnespark«.
Ved et møde i Kommissionen den 9.  

 marts  

 er det besluttet at udsætte behandlingen af direktivet, eller  som  

 flere  

 medier skriver  lægge direktivet i syltekrukke.  

 Mange iagttagere vurderer, at forslaget skal  

 vente på den franske folkeafstemning om EU-forfatningen.
Imens kan  

 Kommissionen  

 så forhandle med Europa-Parlamentet og de enkelte medlemslande om forslaget.  

 Iagttagere fremhæver  som noget meget væsentligt  at Kommissionen  

 har slået  

 fast med syvtommersøm, at der ikke bliver tale om at opgive selve direktivets  

 grundpille, nemlig oprindelseslandsprincippet.
Senest har udenrigsminister Per Stig Møller erkendt, at  

 direktivet kan udgøre en trussel mod velfærdsstaten, som bygger på et  

 velfungerende arbejdsmarked.
Til Berlingske Tidende den 16. marts 2005  

 udtaler  

 han således: »Vi må ikke undergrave de arbejdsmarkeder, som fungerer.« Han  

 understreger  

 endvidere, at han er godt tilfreds med, at Kommissionen har trukket forslaget  

 tilbage, og siger: »EU skal ikke foretage sig ting, som folk simpelthen ikke  

 fatter og som skader borgerne.« I fuldstændig kontrast til udenrigsministerens udtalelser står  

 udtalelser fra Kommissionens formand, José Manuel Barrosa, der  ifølge  

 citat i  

 Dagbladet Børsen den 16. marts 2005, side 19, udtaler, at »de 15 gamle lande  

 må  

 acceptere tab af arbejdspladser, hvis det samlet set med østfremgang gavner  

 Unionens vækst og konkurrenceevne«.
Der hersker her i landet nogen tvivl om, hvorvidt forslaget er  

 trukket tilbage.
Dansk Industri, som er stærk tilhænger af forslaget, mener  

 f.eks. ikke, at Kommissionen har trukket forslaget tilbage. »For det første  

 er  

 vi ikke enige i, at forslaget er trukket tilbage.
Og for det andet ville det  

 være beklageligt, hvis det blev det.
Det er Dansk Industris opfattelse, at  

 servicedirektivet er meget vigtigt for at få det indre marked til at  

 fungere,«  

 siger chefkonsulent i Dansk Industri Annette Dragsdahl (Berlingske Tidende,  

 16.  

 marts 2005, 1. sektion, forsiden).
 Uanset om direktivforslaget slet ikke er trukket tilbage  som  

 Dansk Industri mener  eller om det er trukket midlertidigt tilbage med  

 henblik  

 på senere genfremsættelse, er det efter Dansk Folkepartis opfattelse helt  

 nødvendigt, at regering og Folketing forholder sig til, hvad der skal være  

 Danmarks holdning til direktivet.
Dansk Folkeparti finder, at regeringen af hensyn til det danske  

 arbejdsmarked nødvendigvis må meddele de relevante EU-myndigheder, at Danmark  

 ikke vil medvirke til et servicedirektiv, der bygger på  

 oprindelseslandsprincippet.
Det vil være det eneste forsvarlige over for de  

 danske lønmodtagere og de mindre danske virksomheder.
Ved at vedtage  

 nærværende  

 beslutningsforslag kan Folketinget allerede nu lægge en meget klar politisk  

 linje, så det står fuldstændig klart både for regeringen og EUs organer  

 og for  

 dansk erhvervsliv og lønmodtagere, at Danmark ikke medvirker til  

 gennemførelsen  

 af et servicedirektiv, der er baseret på oprindelseslandsprincippet.
Skriftlig fremsættelse Morten Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at modvirke EUs servicedirektiv.
(Beslutningsforslag nr.
B 45).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
