Bekendtgørelse om ændring af bekendtgørelse om statens uddannelsesstøtte (SU-bekendtgørelsen) §  1 I bekendtgørelse nr. 1515 af 13. december 2017 om statens uddannelsesstøtte (SU-bekendtgørelsen), som ændret ved bekendtgørelse nr. 1697 af 16. december 2018, og bekendtgørelse nr. 906 af 18. juni 2020, foretages følgende ændringer:
 1. I § 11, stk. 3, ændres: »Styrelsen for Institutioner og Uddannelsesstøtte« til: »Uddannelses- og Forskningsstyrelsen«.
 2. § 64, stk. 3, affattes således:
»Stk. 3. En låntager, der har optaget statslån, studielån eller slutlån, skal straks give meddelelse til Udbetaling Danmark, når låntager 1) påbegynder en ny uddannelse uden at søge uddannelsesstøtte, eller 2) afslutter en uddannelse uden at have fået uddannelsesstøtte.« 3. § 76, stk. 3, 2. og 3. pkt., ophæves og i stedet indsættes:
»Ansøgning om uddannelsesstøtte til uddannelse i udlandet, der påbegyndes efter årsskiftet, kan dog tidligst indgives i december.« 4. § 76, stk. 4, 2. pkt., ophæves og i stedet indsættes:
»Styrelsen kan fastsætte regler om, at oplysninger, der fremsendes ved ansøgning efter stk. 1, og som ikke er affattet på dansk, et andet nordisk sprog eller et eller flere andre sprog, som styrelsen behersker, skal være vedlagt en oversættelse til ét af disse sprog.
Nærmere krav til oversættelsen, herunder hvilke sprog styrelsen behersker, offentliggøres på www.su.dk.« § 2 Bekendtgørelsen træder i kraft den 1. oktober 2020.
