 Herved bekendtgøres lov om afgift af visse olieprodukter,  

 jf. lovbekendtgørelse nr. 621 af 14. oktober 1988 med de ændringer, der  

 følger af § 23 i lov nr. 700 af 22. november 1988, lov nr. 709 af 30.  

 november 1988, lov nr. 842 af 21. december 1988 og § 22 i lov nr. 825 af 19.  

 december 1989, lov nr. 574 af 14. august 1990 og lov nr. 396 af 6. juni 1991.
Afgiftspligtigt vareområde, afgiftens størrelse og afgiftspligtens  

 indtræden § 1.  Af følgende olieprodukter svares der afgift til  

 statskassen således:4) Stk. 2.  Af en blanding af de i stk. 1 nævnte produkter  

 eller disse produkter og andre varer svares der afgift af hele blandingen  

 efter satsen på det produkt, der har den højeste afgiftssats efter denne lov,  

 såfremt blandingen er anvendelig til fyringsformål eller som drivmiddel i  

 motorkøretøjer.
 § 2.  Ved indførsel fra udlandet af afgiftspligtig  

 olie svares afgiften ved indførselen, medmindre varerne indføres efter  

 reglerne i § 5 af en virksomhed, der er registreret efter § 3.
 Stk. 2.  Ved fremstilling her i landet af afgiftspligtig  

 olie svares afgiften ved varernes udlevering fra fremstillingsvirksomheden,  

 medmindre varerne efter reglerne i § 5 tilføres en virksomhed, der er  

 registreret efter § 3.
 Stk. 3.  For afgiftspligtig olie, der efter reglerne i §  

 5 indføres af eller tilføres en registreret virksomhed, svares afgiften efter  

 reglerne i § 7 ved virksomhedens udlevering eller forbrug af varerne.
Registrerede virksomheder § 3.  Virksomheder, der fremstiller afgiftspligtig  

 olie, skal registreres hos toldvæsenet.
 Stk. 2.  Andre virksomheder, der afsætter, oplagrer  

 eller forbruger afgiftspligtig olie, kan registreres hos toldvæsenet, når  

 virksomheden til opbevaring af afgiftspligtig olie råder over  

 opbevaringsanlæg, der tilsammen har en kapacitet på mindst 1.000 m3.
 Stk. 3.  Til de registrerede virksomheder udstedes et  

 bevis for registreringen.
 § 4.  Registrerede virksomheders tanke og andre anlæg  

 til indpumpning, behandling, opbevaring m.v. af afgiftspligtig olie, hvoraf  

 afgiften ikke er berigtiget, samt fremstillingsanlæg skal være godkendt af  

 toldvæsenet.
 Stk. 2.  Godkendelse og registrering kan tilbagekaldes,  

 hvis anlæggene anvendes eller indrettes på en sådan måde, at toldvæsenets  

 kontrol efter § 19 ikke kan udføres på rimelig måde.
 § 5.  Registrerede virksomheder er berettiget til,  

 uden at afgiften er berigtiget, fra udlandet at indføre og fra andre  

 registrerede virksomheder at få tilført afgiftspligtig olie.
Afgiftsperiode og opgørelse af den afgiftspligtige mængde § 6.  Afgiftsperioden er måneden.
 § 7.  Registrerede virksomheder skal opgøre den  

 afgiftspligtige mængde for en afgiftsperiode som den mængde afgiftspligtig  

 olie, der er udleveret fra virksomhedens godkendte anlæg, jf. dog stk. 2.
 Stk. 2.  Registrerede virksomheder, som ikke eller kun i  

 uvæsentligt omfang afsætter afgiftspligtig olie, skal opgøre den  

 afgiftspligtige mængde som den mængde, der i perioden er tilført  

 virksomhedens godkendte anlæg, med tillæg af den formindskelse eller fradrag  

 af den forøgelse, der i perioden er sket i lagerbeholdningerne i disse anlæg.
 Stk. 3.  Opgørelsen specificeres efter regler, som  

 fastsættes af toldvæsenet.
§ 8.  I den afgiftspligtige mængde, opgjort efter § 7,  

 fradrages Stk. 2.  Registrerede virksomheder, som opgør den  

 afgiftspligtige mængde efter § 7, stk. 2, kan yderligere fradrage den mængde  

 olie i den udstrækning, der kan ske tilbagebetaling efter § 10, samt olie,  

 der er gået tabt ved brand, lækage eller lignende.
Afgiftsfritagelse og afgiftsgodtgørelse § 9.  Fritaget for afgift er afgiftspligtig olie, der  

 leveres fra en registreret virksomhed eller en virksomhed, der har bevilling  

 til afgiftsgodtgørelse efter § 9 a, stk. 1,2) Stk. 2.  Fritaget for afgift er endvidere afgiftspligtig  

 olie, der anvendes til fremstilling af elektricitet i kraftværker og  

 kraftvarmeværker, der afsætter elektricitet.
Kraftvarmeværker er fritaget for  

 afgift af den del af det samlede forbrug af afgiftspligtig olie, der medgår  

 til produktionen af elektricitet, og som indregnes i elektricitetsprisen.
Stk. 3.  Skatteministeren kan fastsætte regler om  

 fritagelse for eller godtgørelse af afgift af olie, der anvendes til  

 jernbane- og færgedrift.5) Stk. 4.  Afgift af olie, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel, godtgøres i samme omfang som fastsat i § 10. I det omfang der  

 benyttes let dieselolie, ydes dog fuld godtgørelse af afgiften forhøjet med  

 20 øre pr. l.5) Stk 5.  Skatteministeren kan fastsætte bestemmelser om  

 godtgørelsen efter stk. 4. Skatteministeren kan herunder efter forhandling  

 med miljøministeren fastsætte specifikationer for let dieselolie, hvoraf der  

 ydes forhøjet godtgørelse.5) Stk. 6.  Skatteministeren kan fastsætte regnskabs- og  

 kontrolforskrifter for afgiftsfritagelse efter stk. 1 og 2, 1. pkt., og de  

 nærmere regler for opgørelse og afregning af afgiften efter stk. 2, 2. pkt.5) § 9 a.  Virksomheder, der ikke er registreret efter §  

 3, kan af toldvæsenet meddeles bevilling til afgiftsgodtgørelse for  

 leverancer af afgiftspligtig olie i samme omfang som nævnt i § 8, stk. 1, nr.  

 1-3.
 Stk. 2.  Toldvæsenet fastsætter regnskabs- og  

 kontrolforskrifter for afgiftsgodtgørelse efter stk. 1.
§ 10.  Virksomheder, der er registreret efter  

 merværdiafgiftsloven, kan få tilbagebetalt afgiften efter nærværende lov Stk. 2.  Afgiften efter stk. 1 tilbagebetales i samme  

 omfang, som virksomheden har fradragsret for indgående merværdiafgift for  

 olie og varme.
For olieprodukter, der anvendes som drivmiddel i registrerede  

 motorkøretøjer, ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 110 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, der kan danne grundlag for opgørelsen af  

 tilbagebetalingsbeløbet, jfr. § 11, stk. 4, og § 13, stk. 3 og 4.5) Stk. 3.  Ved opgørelsen af forbruget efter stk. 1  

 medregnes ikke afgift af afgiftspligtig olie, der anvendes til fremstilling  

 af varme, der leveres fra virksomheden.
 Stk. 4.  Skatteministeren kan dog efter forhandling med  

 energiministeren gøre undtagelse fra bestemmelsen i stk. 3, når  

 energipolitiske hensyn taler derfor.
Stk. 5.  Skatteministeren kan fastsætte bestemmelser om  

 dokumentation for, at olieprodukter, for hvilke der er ydet fuld  

 tilbagebetaling af afgiften efter stk.2, 1. pkt., ikke er anvendt i  

 registrerede motorkøretøjer.
Skatteministeren kan herunder fastsætte regler  

 om farvning af sådanne olieprodukter.5) § 11.  Tilbagebetalingsbeløbet efter § 10 opgøres for  

 den periode, som virksomheden anvender ved angivelsen af afgiftstilsvaret  

 efter merværdiafgiftsloven.
Tilbagebetalingsbeløbet for en periode omfatter  

 afgiften efter nærværende lov, jf. dog § 10, stk. 2, 2.-3. pkt., af de af  

 virksomheden i perioden modtagne leverancer af afgiftspligtig olie og varme.  

 Tilbagebetaling af afgiftsbeløbet for varme kan dog omfatte flere perioder  

 under eet.
Stk. 2.  Tilbagebetalingsbeløbet anføres på  

 virksomhedens angivelser efter merværdiafgiftsloven.
Beløbet angives i hele  

 kroner, idet der bortses fra ørebeløbet.
Stk. 3.  Tilbagebetalingen sker ved, at virksomheden  

 foretager modregning i sit afgiftstilsvar efter merværdiafgiftsloven.
I det  

 omfang tilbagebetalingen ikke kan ske ved modregning, udbetales beløbet til  

 virksomheden efter de i merværdiafgiftslovens § 23 anførte regler.
 Stk. 4.  Virksomheder, der leverer varme, skal mindst  

 een gang årligt afgive de oplysninger, der er nødvendige ved opgørelsen af  

 afgiften efter § 10, stk. 2. Skatteministeren kan fastsætte de nærmere regler  

 herom.
Afgift af olie, der indføres fra udlandet § 12.  Afgiften af olie, som skal berigtiges ved  

 indførselen, afregnes efter reglerne i toldlovens kap. 8.
Stk. 2.  Toldvæsenet kan indrømme afgiftsfritagelse for  

 olie, der Regnskabsbestemmelser § 13.  Virksomheder, der er registreret efter § 3,  

 stk. 1, skal føre regnskab over tilgangen af varer, som anvendes til  

 varefremstilling, samt over udlevering fra og forbrug i virksomheden af de  

 fremstillede varer.
Virksomhederne skal endvidere føre regnskab over  

 tilgangen af afgiftspligtig olie samt forbrug og udlevering af afgiftspligtig  

 olie, som ikke er fremstillet af virksomheden.
 Stk. 2.  Andre registrerede virksomheder skal føre  

 regnskab over tilgang, udlevering og forbrug i virksomheden af afgiftspligtig  

 olie.
Stk. 3.  Ved overførsel af uberigtiget olie mellem  

 registrerede virksomheder skal der udstedes en faktura med oplysning om  

 udstedelsesdato, leverandørens navn, udleveringsstedet, varemodtagerens navn,  

 leveringsstedet samt den afgiftspligtige olies art og mængde.
Ved udlevering  

 af afgiftspligtig olie fra registrerede virksomheder skal fakturaen tillige  

 indeholde oplysning om afgiftens størrelse.
Kopi af fakturaer skal opbevares  

 i 5 år.
 Stk. 4.  Ved udlevering fra ikke-registrerede  

 virksomheder skal leverandører på forlangende udstede en faktura med de i  

 stk. 3 angivne oplysninger, såfremt modtageren er en virksomhed, der er  

 registreret efter merværdiafgiftsloven.
 Stk. 5.  Toldvæsenet fastsætter nærmere regler for de  

 registrerede virksomheders regnskabsførelse.
Afregning af afgiften § 14.  Registrerede virksomheder skal efter udløbet af  

 hver afgiftsperiode og senest den 15. i den måned, der følger efter  

 afgiftsperioden, til toldvæsenet angive mængden af de varer, hvoraf  

 virksomheden skal betale afgift, jf. § 7 og § 8. Angivelsen skal være  

 underskrevet af virksomhedens ansvarlige ledelse.
 Stk. 2.  Afgives angivelsen ikke inden udløbet af den  

 nævnte frist, kan toldvæsenet inddrage registreringen af virksomheden, indtil  

 den manglende angivelse er toldvæsenet i hænde.
 § 15.  Afgiften for en afgiftsperiode skal indbetales  

 til toldvæsenet inden udgangen af den måned, der følger efter  

 afgiftsperioden.
Stk. 2.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra sidste  

 rettidige indbetalingsdag, dog mindst 50 kr.3) Stk. 3.  Skatteministeren fastsætter regler for  

 afgiftens indbetaling.
 § 16.  Toldvæsenet kan pålægge en virksomhed, der ikke  

 betaler afgiften rettidigt, at afgive angivelse for kortere perioder end 1  

 måned.
 Stk. 2.  Toldvæsenet kan endvidere pålægge en  

 virksomhed, der ikke betaler afgiften rettidigt, en kortere betalingsfrist  

 end den i § 15, stk. 1, nævnte og kræve, at der stilles sikkerhed for  

 afgiftens betaling.
 § 17.  Betales forfalden afgift ikke senest den 14.  

 dag efter betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter er betalt.
 Stk. 2.  Er der efter § 16 sket forkortelse af  

 afgiftsperioden eller betalingsfristen, kan registreringen inddrages straks  

 efter betalingsfristens udløb.
 § 18.  Såfremt det konstateres, at en virksomhed har  

 afgivet urigtig angivelse til toldvæsenet, således at virksomheden har betalt  

 for lidt i afgift, afkræves virksomheden det skyldige beløb til betaling  

 senest 14 dage efter påkrav.
 Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan toldvæsenet foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 3 nævnte klageadgang.
Stk. 3.  Afgørelser efter stk. 2 kan af virksomheden  

 indbringes for det i § 24 omhandlede nævn.
Begæring om indbringelse for  

 nævnet skal være fremsat over for toldvæsenet senest 4 uger efter, at  

 virksomheden er gjort bekendt med afgørelsen.
Stk. 4.  Betales afgiften i de i stk. 1 og 2 nævnte  

 tilfælde ikke rettidigt, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken beløbet skal betales af  

 virksomheden, dog mindst 50 kr.3) § 18 a.  Skatteministeren kan fastsætte bestemmelser  

 om gebyr for erindringsskrivelser vedrørende betaling af afgift m.v.1) Kontrolbestemmelser § 19.  Toldvæsenet er berettiget til at foretage  

 eftersyn i de virksomheder, der omfattes af loven, og til at efterse  

 virksomhedernes varebeholdninger, forretningsbøger og øvrige  

 regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde toldvæsenet fornøden vejledning  

 og hjælp ved foretagelsen af de i stk. 1 nævnte eftersyn.
 Stk. 3.  Det i stk. 1 nævnte materiale skal på  

 toldvæsenets begæring udleveres eller indsendes til toldvæsenet.
 Stk. 4.  Erhvervsdrivende skal på begæring meddele  

 toldvæsenet oplysninger om deres indkøb af afgiftspligtig olie til  

 virksomheden.
 Stk. 5.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 4 omhandlede  

 virksomheder.
 § 20.  Offentlige myndigheder skal på begæring meddele  

 toldvæsenet enhver oplysning til brug ved registrering af og kontrol med  

 virksomheder, der omfattes af loven.
 Stk. 2.  Politiet yder toldvæsenet bistand efter regler,  

 der fastsættes efter forhandling mellem skatteministeren og  

 justitsministeren.
 § 21.  Skatteministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
Straffebestemmelser § 22.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
 Stk. 4.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 23.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 22 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
Andre bestemmelser § 24.  Det efter § 37 i merværdiafgiftsloven nedsatte  

 nævn har den endelige administrative afgørelse af:
 § 25.  For betaling af afgift efter loven hæfter den,  

 der som ejer, forpagter eller lignende driver virksomheden for egen regning.
§ 26.  Såfremt olie, der efter § 9, stk. 1, nr. 1 og  

 3, er fritaget for afgift, anvendes til andet formål end det, hvortil den er  

 bestemt, kan toldvæsenet inddrage vedkommende virksomheds adgang til at  

 indkøbe afgiftsfri olie.
Virksomheden afkræves afgiften af de nævnte varer  

 til betaling senest 14 dage efter påkrav.
Stk. 2.  Såfremt en virksomhed har fået udbetalt for  

 meget i godtgørelse efter §§ 9, 9 a, 10 og 11, afkræves den for meget  

 udbetalte godtgørelse til betaling senest 14 dage efter påkrav.
Kan  

 størrelsen af den for meget udbetalte godtgørelse ikke opgøres på grundlag af  

 virksomhedens regnskaber, kan told- og skattevæsenet foretage en skønsmæssig  

 ansættelse af beløbet.
Reglerne i § 18, stk. 2 og 3, finder tilsvarende  

 anvendelse.5) Stk. 3.  Betales afgiften efter stk. 1 eller den for  

 meget udbetalte godtgørelse efter stk. 2 ikke rettidigt, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr.3) Stk. 4.  Skatteministeren kan fastsætte bestemmelser om  

 gebyr for erindringsskrivelser vedrørende betaling af afgift m.v.1) § 27.  Med udlandet sidestilles med hensyn til lovens  

 bestemmelser Færøerne og Grønland samt Københavns Frihavn.
 § 27 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 24.
 Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.
§ 27 b.  Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgiften.3) Overgangs- og ikrafttrædelsesbestemmelser § 28.  Loven træder i kraft den 3. oktober 1977, dog  

 træder stk. 3 og 4 i kraft ved bekendtgørelsen i Lovtidende.
 Stk. 2.  Loven finder anvendelse på afgiftspligtig olie,  

 der efter lovens ikrafttræden udleveres fra eller forbruges i registrerede  

 virksomheder eller angives til fortoldning.
Stk. 3-7. (Overgangsbestemmelser, udeladt) Stk. 8.  Skatteministeren kan fastsætte de fornødne  

 regler til gennemførelse af loven.
 § 29.  Loven gælder ikke for Færøerne og Grønland.
Skatteministeriet, den 1. november 1991 Anders Fogh Rasmussen / K.
Hoffritz (* 1) Lov nr. 700 af 22. november 1988 (indsættelse af § 18 a og § 26,  

 stk. 4) trådte i kraft den 30. november 1988.
 (* 2) Lov nr. 709 af 30. november 1988 (afgiftsfritagelse for  

 fiskerfartøjer) trådte i kraft den 1. januar 1989.
 (* 3) Lov nr. 825 af 19. december 1989 (forhøjelse af mindsterentebeløbet  

 og indsættelse af § 27 b) trådte i kraft den 1. januar 1990.
 (* 4) Lov nr. 574 af 14.august 1990 (samme afgift på al petroleum) trådte  

 i kraft den 15. august 1990.
 (* 5) Lov nr. 396 af 6.juni 1991 (nedsættelse af afgiftsgodtgørelse for  

 dieselolie) trådte i kraft den 1. juli 1991.
