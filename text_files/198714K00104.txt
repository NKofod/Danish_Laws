Nr BTL 104 Betænkning over Forslag til lov om Danmarks Geologiske Undersøgelse   

 Nr L 104 1987-88, 1. samling Afgivet af Miljø- og Planlægningsudvalget Afgivet: 19871209 Uvalget har behandlet lovforslaget i 2 møder.
Herefter indstiller et flertal (udvalget med undtagelse af Fremskridtspartiets medlem) lovforslaget til vedtagelse uændret.
Et mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Helen Beim (S) Dorte Bennedsen (S) Helge Mortensen (S) Erik Holst (S) Henning Nielsen (S) Trøjborg (S) Kurt Hansen (SF) Leif Hermann (SF) Engell (KF) fmd.
Ahlmann-Ohlsen (KF) Pernille Sams (KF) Mejdahl (V) Sønderby (V) Emmert Andersen (CD) Kirsten Madsen (FP) Kristian R.
Kristensen (KRF) Marianne Jelved (RV) Partiet FK havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Udvalget har modtaget den udtalelse, som Udvalget angående Videnskabelig Forskning den 11. december 1987 har afgivet til Boligudvalget i forbindelse med behandling af forslag til lov om ændring af lov om fremme af byggeriets udvikling (L 41).
 Denne udtalelse er optrykt som bilag.
I udtalelsen henvises til undervisningsministerens redegørelse af 31. marts 1987 om sektorforskning og til Udvalget angående Videnskabelig Forsknings beretning af 10. december 1987 herom.
Herefter indstiller udvalget (med undtagelse af Fremskridtspartiets medlem) lovforslaget til vedtagelse uændret.
Et mindretal (Fremskridtspartiets medlem af udvalget) indstiller lovforslaget til forkastelse.
Helen Beim (S) Dorte Bennedsen (S) Helge Mortensen (S) Erik Holst (S) Henning Nielsen (S) Trøjborg (S) Kurt Hansen (SF) Ingerlise Koefoed (SF) Engell (KF) fmd.
Ahlmann-Ohlsen (KF) Pernille Sams (KF) Mejdahl (V) Sønderby (V) Emmert Andersen (CD) Kirsten Madsen (FP) Kristian R.
Kristensen (KRF) Marianne Jelved (RV) Partiet FK havde ikke medlemmer i udvalget.
Folketingets Udvalg angående Videnskabelig Forskning  Bilag 1 Christiansborg, den 11. december 1987 Til Folketingets Boligudvalg Ad Boligudvalgets skrivelse af 17. november 1987 vedrørende L 41 - Forslag til lov om ændring af lov om fremme af byggeriets udvikling - alm. del - bilag 35 Boligudvalget har bedt Udvalget for Videnskabelig Forskning om at udtale sig om ovennævnte lovforslag.
Udvalget har behandlet sagen i sit møde den 10. december 1987, og udvalget med undtagelse af Fremskridtspartiets medlem skal i den anledning udtale følgende:
Lovforslagets udvidelse af bestyrelsen med to eksterne forskningssagkyndige og to af instituttets medarbejdere er i overensstemmelse med undervisningsministerens redegørelse om sektorforskningen og Udvalget for Videnskabelig Forsknings beretning herom.
Udvidelsen af repræsentantskabet har udvalget intet at udtale imod.
Men udvalget gør opmærksom på, at de foreslåede ændringer langtfra er tilstrækkelige til at imødekomme undervisningsministerens redegørelse om sektorforskningens tilrettelæggelse og udvalgets beretning herom.
Udvalget henleder specielt opmærksomheden på beretningens bemærkninger  om ansættelsesprocedurer, om udskillelse af basisbevillinger til uafhængig langsigtet forskning samt om ytrings- og publiceringsfrihed.
Udvalget for Videnskabelig Forskning henstiller derfor til Boligudvalget, at de pågældende bemærkninger indgår i Boligudvalgets betænkning med henblik på, at vedtægter for Statens Byggeforskningsinstitut og regler for dets virksomhed i øvrigt bringes i overensstemmelse hermed.
 P. u. v.
