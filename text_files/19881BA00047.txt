Nr BSF 47 Forslag til folketingsbeslutning om oprettelse af et statsligt rederi Fremsat af Tommy Dinesen (SF) Birthe Hansen (SF) Rahbæk Møller (SF)  

 Stillinger (SF) Ebba Strange (SF) den 12. januar 1989 Det pålæggess regeringen at samle statens skibe med undtagelse af DSB's færger i eet fælles rederi under Industriministeriet.
 Sammenlægningen skal være gennemført den 1. juni 1990.
Bemærkninger til forslaget I folketingsåret 1987-88, 1. samling, stillede Socialistisk Folkeparti  

 forslag til folketingsbeslutning om oprettelse af et statsligt rederi, jf.  

 Folketingstidende 1987-88, forhandlingerne sp. 2378 og 3774 samt tillæg A sp.  

 2053.
 Under behandlingen i udvalget kom det frem, at der findes en rapport om  

 emnet; men det har ikke været muligt at få denne rapport til gennemlæsning.  

 Argumentationen var, at det er en intern rapport i ministerierne.
 Selv om forslaget er et afbureaukratiseringsforslag, kan der ikke i  

 regeringens afbureaukratiseringsudvalg findes enighed om at fremsætte et  

 forslag om oprettelse af et statsligt rederi.
 Derfor genfremsætter Socialistisk Folkeparti sit beslutningsforslag i  

 uændret form.
Allerede i 1971 fremførte Farvandsforeningen og Farvandsvæsenets  

 Funktionærforening på Farvandsvæsenets personales vegne et forslag om  

 sammenlægning af statens skibe i eet rederi.
Forslaget omfattede følgende  

 statsinstitutioner:
 Under Forsvarsministeriet:
Farvandsvæsenet Lodsvæsenet Redningsvæsenet Under Boligministeriet:
Geodætisk Institut Søkortarkivet Under Handelsministeriet - nu Industriministeriet:
Statens Istjeneste Statens skoleskibe Under Fiskeriministeriet:
Danmarks Fiskeri- og Havundersøgelser Fiskeriministeriets Forsøgslaboratorium Fiskerikontrollen Fiskeriministeriets skibe (= redningsskibe) Under Skatteministeriet:
Toldvæsenet Under Ministeriet for Offentlige Arbejder - nu Trafik- og  

 Kommunikationsministeriet:
Meteorologisk Institut Post- og Telegrafvæsenets skibe Statshavneadministrationen i Frederikshavn og Esbjerg Både ud fra en økonomisk betragtning og ud fra en  

 rationaliseringsbetragtning bør de ovennævnte institutioner høre ind under  

 det samme ministerium, nemlig Industriministeriet.
Ligeledes vil en samling i  

 eet rederi betyde, at de civile institutioner, som i øjeblikket ligger i  

 Forsvarsministeriets regi, får et mere naturligt tilhørsforhold.
Det vil  

 endvidere medføre, at f.eks. statens isbrydere, Farvandsvæsenets fartøjer,  

 skoleskibe m.v. vil komme under samme administration.
En samling i eet rederi vil også på længere sigt komme til at betyde en  

 bedring af vort havmiljø, idet fremtidige skibe vil kunne bygges til bedre  

 kontrol, overvågning og bekæmpelse af eventuelle havmiljøkatastrofer  

 forårsaget f.eks. ved olieudslip.
Derimod chartrer den ene styrelse skibe hos  

 en anden styrelse som f.eks.
Farvandsdirektoratet, der har chartret M/S  

 Gunnar Seidenfaden til 10.000 kr. om dagen for yderligere at få skibet  

 ombygget til en opgave, som skibet i øvrigt ikke er konstrueret til.  

 Fremtidens skibe bør også bygges således, at de kan anvendes til flere  

 formål.
Derved kan der indhentes anselige økonomiske gevinster.
Det vil også  

 betyde en bedre udnyttelse af personale- og skibskapacitet, således at ingen  

 af statens skibe ligger uvirksomme hen langt den største del af året.
Endelig  

 vil det også betyde et effektivt beredskab på samtlige områder.
 Socialistisk Folkeparti mener, at det foreslåede rederi bør være et rent  

 civilt rederi, og bindingerne til Forsvarsministeriet bør således fjernes og  

 rederiet lægges ind under Industriministeriet, som i forvejen har Statens  

 Skibstilsyn.
 De ansatte på skibene inden for de forskellige styrelser skal naturligvis  

 indgå i det nyetablerede civile rederi.
