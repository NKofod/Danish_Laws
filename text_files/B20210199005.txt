Bekendtgørelse om ændring af bekendtgørelse om en midlertidig kompensationsordning for sæsonafhængige freelancere mv. med både A- og B-indkomst i økonomisk krise som følge af COVID-19 § 1 I bekendtgørelse nr. 1167 af 14. juli 2020 om en midlertidig kompensationsordning for sæsonafhængige freelancere mv. med både A- og B-indkomst i økonomisk krise som følge af COVID-19, som ændret ved bekendtgørelse nr. 1419 af 26. september 2020, foretages følgende ændringer:
 1. § 3, nr. 1, affattes således:
»1) Indkomsttab: Tabet i samlet indkomst, jf. nr. 6, som er direkte relateret til leverancer til arrangementer, der er aflyst, væsentligt ændret eller udskudt som følge af COVID-19, og hvor arrangøren, som freelanceren mv. skulle levere til, er eller ville kunne være omfattet af kapitel 1 og 2 i bekendtgørelse om forbud mod større forsamlinger og mod adgang til og restriktioner for lokaliteter i forbindelse med håndtering af covid-19 eller kapitel 1 og 2 i bekendtgørelse om kompensation for tab ved aflysning af større kultur- og idrætsarrangementer som følge af COVID-19-afværgeforanstaltninger.
Tabsprocenten beregnes som indkomsttabet i kompensationsperioden delt med indkomsten i referenceperioden, jf.  nr. 8-9.« 2. I § 3, nr. 8, ændres »indkomsttab« til: »tabsprocent«.
 3. I § 16 indsættes efter stk. 2 som nye stykker:
 »Stk. 3. Der ydes godtgørelse for 80 pct. af udgifterne til revisorbistanden efter stk. 2, dog maksimalt 8.000 kr., hvis der ikke er modtaget mere end 250.000 kr. i kompensation for den periode, kontrollen efter stk. 1 omfatter.
Stk. 4. Retten til godtgørelse efter stk. 3 bortfalder, og allerede udbetalt godtgørelse skal fuldt ud tilbagebetales, hvis freelanceren mv. endeligt dømmes for misbrug af kompensationsordningen.« 4. § 17 affattes således:
 »§ 17. Freelanceren mv. skal senest den 30. november 2021 bekræfte, at de med ansøgningen indsendte oplysninger efter § 9 er korrekte.
 Stk. 2. Har freelanceren mv. ikke indsendt opgørelsen efter stk. 1 inden for fristen, modtager freelanceren mv. en rykker med en frist på 30 dage, jf. dog stk. 3.
 Stk. 3. Uanset stk. 2, vil freelanceren mv., som ikke har haft adgang til at indsende opgørelsen efter stk. 1 som følge af Erhvervsstyrelsens forhold modtage en rykker med en frist på 60 dage.
 Stk. 4. Uanset stk. 2 og 3, kan freelanceren mv. indsende en opgørelse over det faktiske samlede indkomsttab fra referenceperioden til kompensationsperiodens afslutning senest 30 dage efter fristen i styrelsens rykkerskrivelse, hvis en af følgende betingelser er opfyldt, og det må anses for umuligt eller uforholdsmæssigt vanskeligt for freelanceren mv. at overholde den af Erhvervsstyrelsen fastsatte frist som følge heraf:
1) freelanceren mv. har væsentlige aktiviteter i udlandet, eller 2) freelanceren mv. er blevet ramt af udefrakommende forhold, der ikke kan tilskrives denne.
 Stk. 5. En freelancer mv., der ønsker at benytte fristen i stk. 4, skal ansøge Erhvervsstyrelsen herom på en af Erhvervsstyrelsen dertil indrettet løsning.
 Stk. 6. Har Erhvervsstyrelsen ikke truffet anden afgørelse senest to dage efter ansøgning om fristforlængelse, skal ansøgningen anses for godkendt.
Stk. 7. I tilfælde af ændringer i de med ansøgningen indsendte oplysninger efter § 9, træffer Erhvervsstyrelsen afgørelse om efterregulering af den udbetalte kompensation.
Efterregulering sker i opadgående eller nedadgående retning, afhængigt af om den selvstændiges oplysninger resulterer i, at Erhvervsstyrelsen har udbetalt for lav eller for høj kompensation.
 Stk. 8. Erhvervsstyrelsen kan kræve den udbetalte kompensation helt eller delvist tilbagebetalt, hvis den foreskrevne dokumentation ikke indsendes inden for den i stk. 1-6 forskrevne frist eller anden frist fastsat af Erhvervsstyrelsen i forbindelse med krav om superledende dokumentation, jf. stk. 7, samt hvis dokumentationen i øvrigt må anses for utilstrækkelig.
Stk. 9. Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
Stk. 10. Viser resultatet af efterkontrollen efter dette kapitel, at den selvstændige mv. skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.« 5. Efter § 18 indsættes som § 18 a:
»§18 a.
Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning.
 Stk. 2. Afdragsordningen løber i op til et år, og afdrag betales i fire lige store rater, jf. dog stk. 3.
 Stk. 3. Ansøger har til enhver tid ret til helt at indfri sine forpligtelser til tilbagebetaling.
Stk. 4. Erhvervsstyrelsen skal forud for indgåelse af en aftale om afdragsordning efter stk. 1, oplyse ansøger om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse.« § 2 Stk. 1. Bekendtgørelsen træder i kraft den 31. oktober 2021.
 Stk. 2. Bekendtgørelsen finder anvendelse på ansøgninger modtaget fra og med den 16. juli 2020.
