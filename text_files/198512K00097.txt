Nr LSF 97 Forslag til lov om ændring af lov om afgift af visse olieprodukter Fremsat af ministeren for skatter afgifter den 4. december 1985 § 1 I lov om afgift af visse olieprodukter, jfr. lovbekendtgørelse nr.
 441 af 23. august 1984, affattes § 1 således:
»§ 1. Af følgende olieprodukter svares der afgift til statskassen således, jfr. dog stk. 2:
1) gas- og dieselolie: 61 øre pr. liter, 2) fuelolie: 69 øre pr. kg og 3) fyringstjære: 62 øre pr. kg.
 Stk. 2. Til og med den 28. februar 1986 svares afgiften således:
1) gas- og dieselolie: 48 øre pr. liter, 2) fuelolie: 54 øre pr. kg og 3) fyringstjære: 49 øre pr. kg.« § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Den forhøjede afgift finder anvendelse på afgiftspligtig olie, som fra og med henholdsvis 13. december 1985 og 1. marts 1986 udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for december 1985 opgøres den afgiftspligtige mængde særskilt for perioden fra 1.
 til og med 12. december 1985.
Oprindeligt fremsat lovforslag Blad nr 240 § 1 I lov om afgift af visse olieprodukter, jfr. lovbekendtgørelse nr.
 441 af 23. august 1984, affattes § 1 således:
»§ 1. Af følgende olieprodukter svares der afgift til statskassen således, jfr. dog stk. 2:
1) gas- og dieselolie: 61 øre pr. liter, 2) fuelolie: 69 øre pr. kg og 3) fyringstjære: 62 øre pr. kg.
 Stk. 2. Til og med den 28. februar 1986 svares afgiften således:
1) gas- og dieselolie: 48 øre pr. liter, 2) fuelolie: 54 øre pr. kg og 3) fyringstjære: 49 øre pr. kg.«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Den forhøjede afgift finder anvendelse på afgiftspligtig olie, som fra og med henholdsvis 5. december 1985 og 1. marts 1986 udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for december 1985 opgøres den afgiftspligtige mængde særskilt for perioden fra 1.
 til og med 4. december 1985.
BEMÆRKNINGER TIL LOVFORSLAGET Forarbejderne til lov nr. 453 af 7. september 1977 om afgift af visse olieprodukter findes i Folketingstidende for 1976-77 (2. samling).
Loven er senest ændret ved § 16 i lov nr. 149 af 11. april 1984, hvor fyringstjære blev inddraget under afgiftspligten.
For øvrige afgiftspligtige olieprodukter er afgiften senest forhøjet ved lov nr. 223 af 4. juni 1980.
Den gældende olieafgift udgør 36 øre pr. liter for gas- og dieselolie og 41 øre pr. kg for fuelolie.
For fyringstjære er afgiften 37 øre pr. kg.
Afgiften anslås at give en indtægt på 1.375 mill. kr. i indeværende finansår og 1.250 mill. kr. i det kommende finansår.
Det foreslås, at afgiften af gas- og dieselolie forhøjes med 12 øre pr. liter til 48 øre pr. liter den 5. december 1985 og med 13 øre pr. liter til 61 øre pr. liter den 1. marts 1986.
Afgiften af fuelolie foreslås fra den 5. december 1985 forhøjet med 13 øre pr. kg til 54 øre pr. kg og med 15 øre pr. kg til 69 øre pr. kg den 1. marts 1986. Afgiften af fyringstjære foreslås forhøjet med 12 øre pr. kg til 49 øre pr. kg den 5. december 1985 og med 13 øre pr. kg til 62 øre pr. kg den 1. marts 1986.
Den foreslåede afgifsforhøjelse vil under forudsætning af uændret forbrug give en årlig merindtægt på 870 mill. kr.
For det kommende finansår anslås merindtægten til 720 mill. kr.
Toldvæsenets administrationsomkostninger ved lovens gennemførelse anslås til 40.000 kr.
