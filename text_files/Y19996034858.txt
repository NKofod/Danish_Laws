 Endvidere  

 udtalt, at kommunalbestyrelsen ikke vil have instruktionsbeføjelse over for  

 medlemmer af bestyrelsen for et kommunalt fællesskab i tilfælde, hvor de  

 pågældende medlemmer vælges direkte af andre end de deltagende  

 kommunalbestyrelser.
 Indenrigsministeriet  

 kunne på denne baggrund ikke godkende en bestemmelse i vedtægterne for det  

 kommunale fællesskab, hvorefter bestyrelsen bl.a. skulle bestå af en  

 repræsentant for det kommunale fællesskabs personale, valgt blandt det  

 kommunale fællesskabs ansatte, og en repræsentant for det kommunale  

 fællesskabs  

 brugere, valgt efter retningslinjer fastsat af fællesskabets bestyrelse.  

 Indenrigsministeriet kunne derimod godkende, at medarbejderrepræsentanten og  

 brugerrepræsentanten deltog som observatører med taleret, men uden stemmeret,  

 ved møder i bestyrelsen for det kommunale fællesskab.
 Tilføjet,  

 at det i vedtægterne for et kommunalt fællesskab kan fastsættes, at bestemte  

 kommunalt ansatte i kraft af deres ansættelsesområde tjenstligt skal være  

 medlemmer af bestyrelsen, men at der ikke kan tillægges bestemte kommunalt  

 ansatte ret til at udpege en repræsentant til bestyrelsen.
Udtalelse afgivet af Indenrigsministeriet om valg af andre  

 end kommunalbestyrelsesmedlemmer til bestyrelsen for et kommunalt fællesskab Nordjyllands Amtskommune  

  

 Amtsgården  

  

 Niels Bohrs Vej 30  

  

 9220 Aalborg Øst I brev af 9. december 1998  

 (SVS/) har Nordjyllands Amtskommune anmodet om Indenrigsministeriets  

 vurdering  

 af, hvorvidt en samarbejdsaftale mellem amtskommunen og Skagen Kommune om  

 etablering af et fælles genoptræningscenter, Træningscenter Skagen I/S, er  

 omfattet af § 60 i lov om kommunernes styrelse samt i bekræftende fald  

 anmodet  

 om ministeriets godkendelse i medfør af denne bestemmelse.
 Indenrigsministeriet skal i  

 den anledning udtale følgende:
 Det fremgår af § 60, stk. 1,  

 i lov om kommunernes styrelse (lovbekendtgørelse nr. 59 af 29. januar 1998),  

 at  

 aftaler om samarbejde mellem kommuner, som vil medføre indskrænkning i de  

 deltagende kommuners beføjelser efter styrelsesloven, kræver  

 tilsynsmyndighedens  

 godkendelse, medmindre andet særligt er hjemlet i lovgivningen.
Kravet om godkendelse  

 omfatter bl.a. aftaler, hvorved et særligt fællesskabsorgan tillægges  

 kompetence til at træffe beslutninger, der forpligter de deltagende  

 (amts)kommuner i økonomisk henseende, samt aftaler hvorved en eller flere af  

 de  

 deltagende (amts)kommuner påtager sig vedvarende forpligtelser, uden at  

 aftalen  

 indeholder adgang til opsigelse inden for et kortere åremål.
Se hertil den  

 kommenterede kommunale styrelseslov, 1996, side 232.
Det fremgår af vedtægterne  

 for Træningscenter Skagen I/S, at centret ledes af en bestyrelse, der har det  

 overordnede ansvar for centrets drift.
Bestyrelsen har bl.a. ansvar for  

 indgåelse af kontrakter med interessenterne, udarbejdelse af budget samt  

 opfølgning på budgettet.
Bestyrelsen fastsætter endvidere  

 personalenormeringerne for centret og er ansættelsesmyndighed for centrets  

 personale.
 Det fremgår endvidere af  

 vedtægternes pkt. 10.1, at centrets driftsudgifter og eventuelle fremtidige  

 anlægsudgifter finansieres ved indskud fra interessenterne, indtægter fra  

 udlejning af centerets faciliteter samt ved lånoptagelse.
 Det fremgår endelig af  

 vedtægternes pkt. 12, at enhver af interessenterne kan kræve centret opløst  

 efter forudgående skriftligt varsel på 1 år til udgangen af et budgetår.  

 Opsigelse kan dog tidligst ske til udgangen af budgetåret 2009.
 Indenrigsministeriet finder  

 på denne baggrund, at der er tale om en samarbejdsaftale, der kræver  

 godkendelse efter § 60 i lov om kommunernes styrelse.
 Indenrigsministeriet har  

 herved især lagt vægt på, at centrets bestyrelse er tillagt kompetence til at  

 træffe beslutninger, der forpligter Nordjyllands Amtskommune og Skagen  

 Kommune  

 i økonomisk henseende, samt at Nordjyllands Amtskommune og Skagen Kommune ved  

 samarbejdsaftalen påtager sig vedvarende forpligtelser, uden at aftalen  

 indeholder adgang til opsigelse inden for et kortere åremål.
Indenrigsministeriet har  

 foretaget en vurdering af, hvorvidt vedtægterne for Træningscenter Skagen I/S  

 vil kunne godkendes i medfør af § 60 i lov om kommunernes styrelse.
I den  

 anledning skal Indenrigsministeriet bemærke følgende vedrørende  

 sammensætningen  

 af bestyrelsen for Træningscenter Skagen I/S, jf. vedtægternes pkt. 6.2:
Det fremgår af  

 styrelseslovens § 2, stk. 1, at kommunens anliggender styres af  

 kommunalbestyrelsen.
Loven forudsætter således, at kompetencen til at træffe  

 beslutninger i kommunale anliggender ligger hos organer, der udelukkende  

 består  

 af kommunalbestyrelsesmedlemmer.
Det er derfor udgangspunktet, at bestyrelsen  

 i  

 kommunale fællesskaber vælges af og blandt medlemmerne af de deltagende  

 kommunalbestyrelser.
Det fremgår imidlertid af  

 styrelseslovens § 17, stk. 5, at kommunalbestyrelsen kan overlade hverv til  

 andre end kommunalbestyrelsesmedlemmer.
Bestemmelsen har følgende ordlyd:
Medlemmerne af  

 kommunalbestyrelsen er pligtige at modtage valg til udvalg, kommissioner,  

 bestyrelser og lignende samt til at udføre øvrige hverv, som  

 kommunalbestyrelsen måtte tildele dem.
Kommunalbestyrelsen kan også,  

 medmindre  

 andet særligt er bestemt, overlade hverv til andre af kommunens beboere, som  

 er  

 villige dertil. Det vil således ikke være i  

 strid med lovgivningen, at der i bestyrelsen for et kommunalt fællesskab  

 indvælges andre end kommunalbestyrelsesmedlemmer.
 Det antages dog at være en  

 forudsætning herfor, at kommunalbestyrelsen har instruktionsbeføjelse over  

 for  

 de repræsentanter, der udpeges til styrelsesorganet for det kommunale  

 fællesskab, uanset at disse ikke er medlemmer af kommunalbestyrelsen.
 Baggrunden herfor er, at  

 kommunalbestyrelsen  ved instruktion af kommunens repræsentanter i det  

 kommunale fællesskab  skal kunne bestemme, hvorledes  

 kommunalbestyrelsen  

 ønsker kommunens interesser varetaget i fællesskabsorganet.
 I tilfælde hvor medlemmer  

 til bestyrelsen for et kommunalt fællesskab vælges direkte af andre end de  

 deltagende kommunalbestyrelser  som det ifølge vedtægternes pkt. 6 er  

 tilfældet med medarbejderrepræsentanten, brugerrepræsentanten samt  

 repræsentanten for Nordjyllands Amtskommunes Sundhedssekretariat/Planlægning-  

 og Udviklingskontor  vil kommunalbestyrelsen ikke have  

 instruktionsbeføjelse  

 over for de pågældende bestyrelsesmedlemmer.
 Indenrigsministeriet kan  

 derfor ikke godkende bestemmelsen i vedtægternes pkt. 6.2., hvorefter  

 bestyrelsen bl.a. består af en repræsentant for personalet på centret, valgt  

 blandt de ansatte på centret, og en repræsentant for centrets brugere, valgt  

 efter retningslinier fastsat af bestyrelsen på det konstituerende møde.
 Indenrigsministeriet vil  

 derimod kunne godkende, at medarbejderrepræsentanten og brugerrepræsentanten  

 deltager som observatører med taleret, men uden stemmeret, ved møder i  

 bestyrelsen.
Endvidere kan det  som det  

 er tilfældet for så vidt angår den til enhver tid fungerende socialchef i  

 Skagen Kommune, henholdsvis sygehusdirektør for Skagen/Frederikshavn Sygehus  

   

 fastsættes, at bestemte kommunalt ansatte i kraft af deres ansættelsesområde  

 tjenstligt skal være medlemmer af bestyrelsen.
Derimod vil det ikke kunne  

 tillægges direktøren for sundhedsområdet i Nordjyllands Amt at udpege en  

 repræsentant til bestyrelsen.
 Indenrigsministeriet skal på  

 den baggrund anmode Nordjyllands Amtsråd og Skagen Byråd om på ny at overveje  

 sammensætningen af bestyrelsen for Træningscenter Skagen I/S.
 Indenrigsministeriet har  

 endvidere følgende bemærkninger til vedtægterne for Træningscenter Skagen  

 I/S:
 Det fremgår af vedtægternes  

 pkt. 3.3, at udøvelse af aktiviteter som afviger fra de formål, der er  

 opstillet under pkt. 3.1. og 3.2., kræver enighed mellem interessenterne.
 Det fremgår af vedtægternes  

 pkt. 11.1, at ingen interessent kan overdrage sine rettigheder og  

 forpligtelser  

 efter vedtægterne uden en anden interessents samtykke.
 Da en udøvelse af  

 aktiviteter, der afviger fra formålsbestemmelserne, samt overdragelse af  

 rettigheder og forpligtelser vil kræve ændring af vedtægterne og  

 Indenrigsministeriets godkendelse, jf. nedenfor, bør disse bestemmelser  

 ændres  

 eller udgå.
 I vedtægternes pkt. 7.4 vil  

 der som 2. punktum skulle indsættes:
Optagelse af lån samt  

 påtagelse af garantiforpligtelser skal ske i overensstemmelse med de regler,  

 som indenrigsministeren fastsætter i medfør af den kommunale  

 styrelseslov. Endvidere vil vedtægternes  

 pkt. 8.1-8.3 skulle erstattes af sålydende pkt. 8.1:
Der udarbejdes regnskab for  

 Centret.
Regnskabsåret er kalenderåret.
Regnskabet udfærdiges og aflægges i  

 overensstemmelse med reglerne i den kommunale styrelseslovgivning.
Regnskabet  

 revideres af en af bestyrelsen valgt og af tilsynsmyndigheden godkendt  

 revisor.  

 Regnskabet med revisionsbemærkninger forelægges bestyrelsen til afgørelse.  

 Regnskabet med revisionsbemærkninger og de afgørelser, der er truffet i  

 forbindelse  

 hermed, sendes til den kommunale tilsynsmyndighed.
Regnskabet med  

 revisionsbemærkninger skal foreligge tilgængeligt for offentligheden. Endvidere vil der   

 eventuelt som i pkt. 11 i vedtægterne  skulle indsættes følgende  

 bestemmelse:
 11. Vedtægtsændringer m.v.
11.1 Ændring af selskabets  

 vedtægt og selskabets indtræden i eller oprettelse af andre selskaber kræver  

 Indenrigsministeriets godkendelse. Efter vedtægternes pkt. 12.3  

 vil der som pkt. 12.4 skulle indføjes en bestemmelse med følgende ordlyd:
Vilkårene for centrets  

 opløsning skal godkendes af Indenrigsministeriet. Endelig bemærkes for så vidt  

 angår vedtægternes pkt. 3.1, 3.2 og 10.1, at Indenrigsministeriet  

 forudsætter,  

 at Træningscenter Skagen I/S alene udøver aktiviteter inden for lovgivningens  

 rammer.
 Indenrigsministeriet skal  

 anmode om, at vedtægterne for Træningscenter Skagen I/S med de ændringer, der  

 følger af ministeriets bemærkninger, indsendes til ministeriet med henblik på  

 godkendelse i medfør af styrelseslovens § 60.
 Kopi af dette brev er sendt  

 til Skagen Kommune og Tilsynsrådet for Nordjyllands Amt.
