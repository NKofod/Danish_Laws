Bekendtgørelse om anbringelse af  

 dømte i institution m.v. uden for fængsel eller arresthus I medfør af § 78, stk. 5, § 105, stk. 2, og § 111, stk. 4, i lov  

 nr. 432 af 31. maj 2000 om fuldbyrdelse af straf m.v. fastsættes:
Kompetence § 1. Afgørelse om anbringelse af  

 dømte efter straffuldbyrdelseslovens § 78, stk. 1-2, i institution  

 m.v. uden for fængsel eller arresthus træffes af  

 Justitsministeriet, Direktoratet for Kriminalforsorgen, efter indstilling fra  

 en af kriminalforsorgens afdelinger eller institutioner, jf. dog stk. 2.
Stk. 2. Hvis straffuldbyrdelsen er iværksat, og den  

 dømte udstår fængselsstraf i under 8 år, kan  

 fængslets eller arresthusets leder eller den, der bemyndiges dertil,  

 træffe afgørelse om anbringelse i institution m.v. uden for  

 fængsel eller arresthus i indtil 3 måneder inden det forventede  

 løsladelsestidspunkt.
Det gælder dog ikke, hvis 1)	den dømte skal udvises af landet efter  

 strafudståelsen, 2)	den dømte er anbragt i eller senere overført til  

 lukket fængsel eller arresthus efter straffuldbyrdelseslovens § 21,  

 stk. 3, nr. 1, § 22, stk. 3, § 25, stk. 1, nr. 4 eller stk. 2, § 26, nr. 4  

 eller 5, § 27, stk. 2, nr. 2, eller § 28, stk. 1, nr. 1, (negativt  

 stærke indsatte), 3)	der er uenighed mellem anklagemyndigheden og fængslet eller  

 arresthuset om, hvorvidt anbringelse skal finde sted, jf. § 4, stk. 1 og 2,  

 eller 4)	der er uenighed mellem en pension eller en psykiatrisk afdeling  

 eller hospital og fængslet eller arresthuset om, hvorvidt anbringelse  

 skal finde sted, jf. § 3, stk. 2 og 3.
Samtykke § 2. Anbringelse forudsætter, at den  

 dømte samtykker heri, medmindre der foreligger særlige  

 grunde.
 Involverede myndigheder m.v.
 § 3. Det er en forudsætning for  

 anbringelse, at et egnet anbringelsessted har erklæret sig  

 villig til at modtage den dømte, jf. dog stk. 2 og 3.
 Stk. 2. Hvis en psykiatrisk afdeling eller hospital og  

 kriminalforsorgens afdeling eller institution ikke er enige om, at  

 anbringelse på afdelingen eller hospitalet bør finde sted,  

 sendes sagen til Justitsministeriet, Direktoratet for Kriminalforsorgen, som  

 indhenter en udtalelse fra kriminalforsorgens psykiatriske konsulent med  

 henblik på forelæggelse for Retslægerådet.
 Stk. 3. Hvis der er uenighed mellem en af  

 kriminalforsorgens pensioner og et fængsel, et arresthus eller en  

 afdeling om, at anbringelse på pensionen bør finde sted,  

 afgøres spørgsmålet af Justitsministeriet, Direktoratet  

 for Kriminalforsorgen.
 § 4. Der skal indhentes et betalingstilsagn  

 fra den visiterende eller betalende myndighed, medmindre anbringelsesstedet  

 er en af kriminalforsorgens pensioner eller et hospital.
 § 5. Er den dømte omfattet af reglerne om  

 høring af politiet i forbindelse med udgang, skal der indhentes en  

 udtalelse fra den politimester (politidirektøren i København),  

 der har behandlet straffesagen, jf. dog stk. 2 og 3.
 Stk. 2. Ved anbringelse af dømte på  

 psykiatrisk afdeling eller hospital indhentes en udtalelse fra vedkommende  

 statsadvokat, hvis den dømte i den seneste sag eller tidligere er  

 dømt for farlig kriminalitet, herunder forsætlig brandstiftelse  

 eller anden almenfarlig forbrydelse, grovere volds- eller  

 sædelighedsforbrydelse, berigelsesforbrydelse forbundet med vold eller  

 trussel om vold eller i øvrigt for lovovertrædelser af  

 særlig grov eller professionel karakter.
 Stk. 3. Ved anbringelse af personer, der er idømt  

 straf af fængsel på livstid eller forvaring, følges de  

 regler om høring, der fremgår af kapitel 4 i  

 udgangsbekendtgørelsen.
 § 6. Ved afgørelse om anbringelse skal der  

 træffes bestemmelse om, hvilket fængsel eller arresthus der skal  

 være moderinstitution.
 Stk. 2. Er den dømte på fri fod eller indsat  

 i et arresthus, træffes der som udgangspunkt afgørelse om, at  

 det fængsel eller arresthus, hvor den dømte ville være  

 anbragt efter reglerne i bekendtgørelse om anbringelse og  

 overførsel af personer, der skal udstå fængselsstraf eller  

 forvaring, er moderinstitution.
 Stk. 3. Er den dømte indsat i et fængsel,  

 træffes der afgørelse om, at fængslet er moderinstitution,  

 medmindre der foreligger særlige grunde til at udpege et andet  

 fængsel eller et arresthus som moderinstitution.
 Stk. 4. Moderinstitutionen udfører de opgaver, der  

 følger af strafudståelsen, medmindre andet er bestemt i denne  

 bekendtgørelse.
Vilkår ved anbringelse § 7. Anbringelse kan betinges af, at den  

 dømte undergiver sig tilsyn af kriminalforsorgen, jf.  

 straffuldbyrdelseslovens § 78, stk. 3.
 Stk. 2. Fastsættes der vilkår om tilsyn,  

 føres tilsynet af en af kriminalforsorgens afdelinger eller  

 pensioner.
Iværksættelse § 8. Er den dømte på fri fod,  

 iværksættes straffuldbyrdelsen, når den  

 pågældende er mødt i institutionen og har erklæret  

 at ville overholde de fastsatte vilkår.
 Stk. 2. Er straffuldbyrdelsen allerede iværksat,  

 skal fængslet eller arresthuset sørge for, at den dømte  

 overføres til anbringelsesstedet uden ugrundet ophold.
Tilbageførsel eller overførsel § 9. Tilbageførsel eller overførsel  

 til moderinstitutionen skal ske uden ugrundet ophold, hvis den  

 dømte 1)	anmoder om det, jf. dog § 2.
2)	er anbragt uden for kriminalforsorgen, og anbringelsesstedet finder,  

 at den dømte ikke længere kan være der, eller 3)	er anbragt på en af kriminalforsorgens pensioner og bortvises  

 derfra efter pensionens bestemmelse, jf. dog § 3, stk. 3.
 Stk. 2. Inden der træffes beslutning om  

 tilbageførsel eller overførsel fra psykiatrisk afdeling eller  

 hospital til fængsel eller arresthus, bør det nøje  

 overvejes, om fornyet ophold i kriminalforsorgens institutioner vil  

 medføre risiko for genopblussen eller forværring af den  

 tilstand, der oprindelig medførte anbringelse i eller  

 overførsel til psykiatrisk afdeling eller hospital.
 Stk. 3. Tilbageførsel eller overførsel  

 efter stk. 1 sker ved moderinstitutionens foranstaltning.
 Stk. 4. Den dømte kan på grund af  

 pladsforholdene eller af andre praktiske årsager midlertidigt anbringes  

 i et andet fængsel eller arresthus end moderinstitutionen.
 Stk. 5. Moderinstitutionen kan ved  

 vilkårsovertrædelse, jf. straffuldbyrdelseslovens § 78, stk. 4,  

 træffe afgørelse om akut eller midlertidig tilbageførsel  

 eller overførsel.
§ 10. Justitsministeriet, Direktoratet for  

 Kriminalforsorgen, eller moderinstitutionen, jf. kompetencefordelingen i § 1,  

 kan tilbagekalde tilladelsen, når 1)	den dømte efter reglerne i § 9, stk. 1, er tilbageført  

 eller overført til fængsel eller arresthus, 2)	den dømte kan tilbageføres eller overføres til  

 fængsel eller arresthus efter straffuldbyrdelseslovens § 78, stk. 4,  

 eller 3)	formålet med anbringelsen ikke længere er til  

 stede.
 Stk. 2. Hvis afgørelsen efter stk. 1 skal  

 træffes af Justitsministeriet, Direktoratet for Kriminalforsorgen, jf.  

 § 1, sker det efter indstilling fra moderinstitutionen.
Stk. 3. Tilbagekaldes en tilladelse til anbringelse i en  

 institution m.v. uden for fængsel eller arresthus, skal den  

 dømte som udgangspunkt anbringes i moderinstitutionen.
Anbringelse kan  

 dog på grund af pladsforholdene eller af andre praktiske årsager  

 midlertidigt finde sted i et andet fængsel eller arresthus.
§ 11. Inden der efter § 10 træffes  

 afgørelse om tilbagekaldelse af tilladelsen som følge af  

 vilkårsovertrædelse, skal den dømte i fornødent  

 omfang gøres bekendt med de foreliggende oplysninger.
Den dømte  

 skal endvidere gøres bekendt med adgangen til at lade sig bistå  

 af andre og få aktindsigt.
Den dømte skal herudover have  

 lejlighed til at udtale sig.
 Stk. 2. Foretages der afhøringer, skal den  

 afhørte have lejlighed til at godkende referatet af sin forklaring, og  

 det skal fremgå af referatet af afhøringen, om godkendelse er  

 sket.
 Stk. 3. Afhøringer skal overværes af en af  

 fængslets, arresthusets eller pensionens ansatte.
Stk. 4. Der skal gøres notat om den trufne  

 afgørelse.
Notatet skal endvidere indeholde en begrundelse for  

 afgørelsen.
Begrundelsen skal opfylde kravene til en begrundelse i  

 forvaltningslovens § 24, samt oplysning om 1)	hvornår afgørelsen er meddelt den dømte, 2)	at den dømte er orienteret om begrundelsen for  

 afgørelsen, 3)	hvornår fristen for at indgive klage til justitsministeren  

 udløber, jf. straffuldbyrdelseslovens § 111, stk. 2, og 4)	at den dømte er vejledt om muligheden for at klage til  

 justitsministeren og om fristen for at indgive klage.
 Stk. 5. Den dømte skal efter anmodning have  

 udleveret en kopi af det notat, der er udfærdiget efter stk. 4.
Ikrafttræden § 12. Bekendtgørelsen træder i kraft den 1. juli  

 2001.
