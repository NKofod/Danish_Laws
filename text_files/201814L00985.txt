Betænkning afgivet af Miljø- og Fødevareudvalget den 10. april 2019 Betænkning over Forslag til lov om ændring af fiskeriloven (Auktion m.v. over fangstrettigheder, frivilligt kystfiskermærke og digitaliseret fiskerikontrol) [af ministeren for fiskeri og ligestilling (Eva Kjer Hansen)]:
1. Ændringsforslag Der er stillet 4 ændringsforslag til lovforslaget, herunder om deling af lovforslaget.
Ministeren for fiskeri og ligestilling har stillet ændringsforslag nr. 2-4. Dansk Folkepartis medlemmer af udvalget har stillet ændringsforslag nr. 1 om deling af lovforslaget.
2. Indstillinger Udvalget vil stemme for ændringsforslag nr. 1 om deling af lovforslaget.
 Et flertal i udvalget (udvalget med undtagelse af DF) indstiller lovforslag A og B til vedtagelse med de af ministeren for fiskeri og ligestilling stillede ændringsforslag.
Et mindretal i udvalget (DF) indstiller det under A nævnte lovforslag til vedtagelse med de af ministeren for fiskeri og ligestilling stillede ændringsforslag.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for ændringsforslag nr. 4 til det under B nævnte lovforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (DF) tiltrådt et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af fiskeriloven (Auktion m.v. over fangstrettigheder samt frivilligt kystfiskermærke)« omfattende § 1, nr. 1-6, og §§ 2 og 3.
 B. »Forslag til lov om ændring af fiskeriloven (Digitaliseret fiskerikontrol)« omfattende § 1, nr. 7, og §§ 2 og 3.
[Forslag om deling af lovforslaget] b Ændringsforslag til det under A nævnte forslag Til § 1 Af ministeren for fiskeri og ligestilling tiltrådt af udvalget:
 2) Nr. 5 affattes således:
»5. I § 102, stk. 2, ændres »der landes,« til: »der landes af dansk indregistrerede fiskerfartøjer i Danmark eller i udlandet, eller som«.« [Sproglig præcisering] 3) I nr. 6 ændres »fondens« til: »fondenes«.
[Sproglig præcisering] c Ændringsforslag til det under B nævnte forslag Til § 1 4) Efter nr. 7 indsættes som nye numre:
 »01. I § 117, stk. 4, der bliver stk. 5, ændres »stk. 2« til: »stk. 3«.
 02. I § 124, stk. 3, ændres »stk. 4« til: »stk. 5«.
03. I § 126 ændres »stk. 2« til: »stk. 3«, og »stk. 4« ændres til: »stk. 5«.« [Konsekvensændringer som følge af ændring af § 117] Bemærkninger Til nr. 1 Med ændringsforslaget foreslår Dansk Folkeparti, at lovforslaget deles i to selvstændige lovforslag (A og B). Den foreslåede deling giver partierne mulighed for at stemme for de dele af lovforslaget, som de hver især støtter, eller stemme imod de dele, de ikke kan støtte.
Til nr. 2 Den foreslåede ændring er en sproglig præcisering.
Til nr. 3 Den foreslåede ændring er en sproglig præcisering.
Til nr. 4 Den foreslåede ændring er konsekvensændringer i § 117, stk. 4, § 124, stk. 3, og § 126 af henvisningerne til § 117, stk. 2 og 4, som følge af nr. 1 i lovforslaget, hvor der indsættes et nyt stk. 2 i § 117, hvorefter de hidtidige stk. 2-7 bliver stk. 3-8.
4. Udvalgsarbejdet Lovforslaget blev fremsat den 28. marts 2019 og var til 1. behandling den 4. april 2019. Lovforslaget blev efter 1. behandling henvist til behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og ministeren for fiskeri og ligestilling sendte den 6. februar 2019 dette udkast til udvalget, jf.
MOF alm. del  bilag 372. Den 28. marts 2019 sendte ministeren for fiskeri og ligestilling høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 3 spørgsmål til ministeren for fiskeri og ligestilling til skriftlig besvarelse, som ministeren har besvaret.
Pia Adelsteen (DF) fmd.
Lise Bech (DF) René Christensen (DF) Ib Poulsen (DF) Claus Kvist Hansen (DF) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Hans Christian Schmidt (V) Carsten Bach (LA) May-Britt Kattrup (LA) Mette Abildgaard (KF) Orla Østerby (KF) Bjarne Laustsen (S) Lea Wermelin (S) nfmd.
Christian Rabjerg Madsen (S) Jesper Petersen (S) Kirsten Brosbøl (S) Simon Kollerup (S) Søren Egge Rasmussen (EL) Øjvind Vilsholm (EL) Christian Poll (ALT) Roger Courage Matthisen (ALT) Rasmus Helveg Petersen (RV) Ida Auken (RV) Trine Torp (SF) Pia Olsen Dyhr (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
