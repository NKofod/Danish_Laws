Vejledning  

 om udarbejdelse af del- og slutmål samt undervisningsplaner for friskoler og  

 private grundskoler Indhold 1.  

 	  

 Indledning.
 2.  

 	  

 Centrale begreber.
 3.  

 	  

 Lovens krav til  

 undervisningsplaner, delmål og slutmål.
 4.  

 	  

 Eksempler og  

 modeller til inspiration.
1. Indledning En fri grundskole skal give en undervisning, der står mål med,  

 hvad der almindeligvis kræves i folkeskolen.
Dette krav er ikke nyt.
 I medfør af lov nr. 336 af 18. maj 2005, jf. lovbekendtgørelse  

 nr. 665 af 27. juni 2005 om friskoler og private grundskoler skal de frie  

 grundskoler fastsætte slutmål og delmål samt udarbejde undervisningsplaner,  

 der  

 er i overensstemmelse med skolens overbevisning og tilrettelæggelse af  

 undervisningen.
Formålet med lovændringerne er, at det skal være muligt for skolen  

 løbende at kunne vurdere, om undervisningsplan og delmål er beskrevet på en  

 sådan måde og med et sådant indhold, at det kan dokumenteres, at skolen med  

 sin  

 undervisning både agter at lede og vil kunne lede frem mod de af skolen  

 fastsatte  

 slutmål.
Det skal endvidere være muligt at vurdere, om slutmålene samlet set  

 står mål med de slutmål, der er fastsat for folkeskolens undervisning.
 Slutmål, delmål og undervisningsplaner skal ligeledes gøre det  

 muligt for tilsynet (forældrekredsen, det forældrevalgte, eksterne tilsyn og  

 Undervisningsministeriets tilsyn) at vurdere, om skolen lever op til lovens  

 krav.
 Det er skolens ansvar, at dens udfærdigede mål og planer for u  

 ndervisningen lever op til, hvad der  

 almindeligvis kræves i folkeskolen, og det er skolens ansvar, at der er  

 overensstemmelse mel  

 lem undervisningsplaner, delmål og slutmål og  

 skolens praksis.
2. Centrale begreber Det forudsættes, at en fri grundskole har et sikkert kendskab  

 til folkeskolens mål og fagbeskrivelser, når den skal give en undervisning,  

 som  

 står mål med, hvad der almindeligvis kræves i folkeskolen.
 Af bemærkningerne til lovforslaget fremgår det, at skolerne i  

 deres udarbejdelser af slut- og delmål samt undervisningsplaner enten kan  

 vælge  

 at fastsætte egne mål, at anvende egne beskrivelser eller gøre brug af  

 folkeskolens Fælles Mål i det omfang, skolen skulle ønske det.
2.1 Folkeskolens Fælles Mål Fælles Mål dækker over de to vigtigste sæt af faglige tekster  

 til folkeskolens fag og emner:
 For det første de bindende fælles nationale mål i form af  

 fagformål, centrale kundskabs- og færdighedsområder (slutmål) og trinmål samt  

 mål og bindende indholdsbeskrivelser for børnehaveklassen.
 For det andet de vejledende læseplaner og beskrivelser af  

 udviklingen i undervisningen frem mod trin- og slutmål.
 Hertil kommer  

 undervisningsvejledninger, specielt rettet mod lærerne.
 I kapitel 6 i denne vejledning findes en oversigt over  

 folkeskolens obligatoriske fag og emner.
Slutmålene Slutmålene - eller de centrale kundskabs- og færdighedsområder -  

 angiver, hvad undervisningen skal lede frem mod, at eleverne har tilegnet sig  

 af kundskaber og færdigheder i faget/emnet ved afslutningen af  

 undervisningen.  

 Det vil sige, at slutmålene er de langsigtede mål, der skal fungere som  

 pejlemærker for undervisningen i hele forløbet.
Trinmålene Trinmålene angiver, hvad undervisningen skal lede frem mod, at  

 eleverne har tilegnet sig af kundskaber og færdigheder i faget/emnet ved  

 afslutningen af bestemte klassetrin.
Det vil sige, at trinmålene er de  

 kortsigtede mål, som anvendes i forbindelse med planlægning og evaluering af  

 undervisningen, som dialogredskab og som områder i forbindelse med  

 vurderingen  

 af elevens udbytte af undervisningen.
 Beskrivelser af udviklingen i undervisningen  

 frem mod trin- og slutmål for de enkelte fag.
 Undervisningsministeren udsender vejledende beskrivelser heraf.  

 Beskrivelserne anvendes som et redskab i lærernes planlægning af  

 undervisningen  

 og i samarbejdet om fag og tværgående forløb med henblik på at understøtte  

 den  

 enkelte elevs udvikling og behov.
Vejledende læseplaner Undervisningsministeren udsender vejledende læseplaner, der  

 angiver indholdet i undervisningen i folkeskolen.
Læseplanerne indeholder  

 tillige en angivelse af progressionen frem mod henholdsvis trinmål og  

 slutmål.
Undervisningsvejledninger Vejledninger indeholdende en række råd og vink til undervisningen.
2.2 Forholdet mellem Fælles Mål og kravene til  

 de frie grundskoler For de frie grundskoler gælder begreberne slutmål, delmål og  

 undervisningsplaner.
Disse begreber findes nærmere beskrevet i kapitel 3.
 En sammenstilling af begreberne, som de anvendes i henholdsvis  

 folkeskolens Fælles Mål og i friskoleloven, anskueliggør, at der på et  

 overordnet  

 niveau er sammenhæng mellem dem:
Folkeskolens  

 Fælles Mål Friskoleloven Beskrivelser af udviklingen i undervisningen frem mod  

 trin- og slutmål Vejledende læseplaner Undervisningsvejledninger Undervisningsplaner Trinmål Delmål Slutmål Slutmål 3. Lovens krav til undervisningsplaner, delmål  

 og slutmål 3.1 Slutmål Det fremgår af friskolelovens § 1a, at   

  

 Skolen fastsætter slutmål for de fagområder, som folkeskolens fagkreds  

 naturligt kan opdeles i, og for folkeskolens obligatoriske emner. Med den frie grundskoles egne slutmål menes de kundskabs- og  

 færdighedsområder for de enkelte fag eller fagområder, som undervisningen  

 skal  

 lede frem mod.
Slutmålene er skolens undervisningsmæssige pejlemærker.
Uanset  

 hvordan skolen tilrettelægger sin undervisning, skal den formulere, hvilke  

 kundskaber og færdigheder skolens undervisning leder eleverne frem mod inden  

 for det enkelte fag/fagområde eller emne.
Antallet af slutmål Der er ikke fastsat krav om, at skolen skal udarbejde særskilte  

 slutmål for hvert enkelt fag eller emne, der er obligatorisk i folkeskolen.  

 Skolen skal som minimum udarbejde særskilte slutmål for de fagområder, som  

 folkeskolens fagkreds naturligt kan opdeles i, det vil sige de humanistiske  

 fag, naturfagene og de praktisk musiske fag.
Skolen kan også vælge at  

 fastsætte  

 slutmål for de enkelte fag, som den underviser i, eller for flere fag under  

 ét,  

 hvis skolen har tilrettelagt undervisningen tværfagligt Skolerne kan f.eks. i det tilfælde, hvor den vælger at beskrive  

 slutmål for de tre hovedområder, lade slutmålene indgå på en måde, som  

 understøtter skolens undervisningsformer, hvor eksempelvis emnearbejde,  

 tværfaglighed og projektorienteret undervisning er bærende elementer.
Dette  

 er  

 uddybet i kapitel 4.
 Undervisningen i et fag eller emne kan bidrage med meget eller  

 blot en lille del af et slutmål for et af de tre fagområder.
 Skolen skal beskrive, hvordan undervisningen i faget/fagområdet  

 eller emnet bidrager til, at skolens undervisning samlet set står mål med,  

 hvad  

 der almindeligvis kræves i folkeskolen.
Valgfag Skolen skal sikre, at alle elever gennem dens undervisning får  

 mulighed for at nå slutmålet.
Hvis et valgfag vurderes at bidrage til, at  

 undervisningen samlet set står mål med, hvad der almindeligvis kræves i  

 folkeskolen,  

 men kun tilbydes som et valgfag (fag som ikke er obligatorisk for alle  

 elever),  

 skal skolen i sine beskrivelser tilkendegive, hvordan det sikres, at alle  

 elever møder den faglighed, som valgfaget bidrager med.
Slutmålets udformning Det er op til den enkelte skole at beslutte, hvordan den  

 fastsætter sine slutmål.
Slutmålene kan udformes, så de stemmer overens med  

 skolens overbevisning, og de skal udformes, så det er muligt at vurdere, om  

 en  

 fri grundskoles egne slutmål står mål med folkeskolens slutmål.
Det betyder ikke, at skolens slutmål skal være identiske med  

 folkeskolens slutmål.
Men at slutmålene skal beskrives på en måde, så det med  

 sikkerhed kan fastslås, at slutmålene for en fri grundskole samlet set  

 indeholder beskrivelser af kundskabs- og færdighedsområder for hvert enkelt  

 fag, som står mål med folkeskolens centrale kundskabs- og færdighedsområder.  

 Det væsentlige er, at målene udfærdiges på en måde, som tydeliggør, at en  

 elev,  

 som går på en fri grundskole, samlet set har samme mulighed for at tilegne  

 sig  

 kundskaber og færdigheder, som hvis eleven havde gået i en folkeskole.
 Skoler, hvis undervisningstilbud ikke omfatter  

 9. klasse.
Særlige  

 forhold gør sig gældende for frie grundskoler, hvis undervisningstilbud  

 ophører  

 efter 7. eller 8. klasse.
Disse skolers slutmål ligger efter henholdsvis 7.  

 eller 8. klasse.
For  

 nogle af folkeskolens fag vil der være trinmål for de pågældende klassetrin,  

 som slutmålene kan sammenholdes med, for andre fag/fagområder gælder dette  

 ikke.
Den frie grundskoles slutmål må imidlertid have en udformning og et  

 indhold,  

 der dokumenterer, at de leder frem mod mål, der står mål med folkeskolens  

 slutmål.
Skolen har dermed en forpligtelse til, at dens elever har mødt  

 fag/fagområder i et omfang og på et niveau, der står mål med folkeskolens.
En  

 fri grundskole skal således gennem sine slutmål sikre elevernes mulighed for  

 at  

 kunne fortsætte deres skolegang og bygge videre på de færdigheder og  

 kundskaber,  

 som de har opnået i skolen, ved forsat skolegang på en anden fri grundskole  

 eller i en folkeskole.
3.2 Undervisningsplaner Det fremgår af  

 friskolelovens §  

 1 a, stk. 2, at   

 Skolen udarbejder undervisningsplaner for de  

 fagområder og emner, der er nævnt i stk. 1. Undervisningsplanerne skal angive  

 udviklingen hen mod slutmålene, beskrive, på hvilke klasse- eller alderstrin  

 der arbejdes med de forskellige fagområder og emner, samt beskrive, hvorledes  

 det samlede undervisningstilbud giver mulighed for alsidig personlig  

 udvikling.
En fri grundskole skal som minimum udarbejde tre  

 undervisningsplaner, nemlig én for hvert af fagområderne humanistiske fag,  

 naturfag og praktisk musiske fag.
Skolerne kan også vælge at udarbejde en  

 undervisningsplan for hvert af folkeskolens fag og fagområder, og skolerne  

 kan  

 vælge forskellige kombinationer heraf.
Se nærmere herom under kapitel 3.
Undervisningsplanens indhold Undervisningsplanerne skal som minimum angive på hvilket klasse-  

 eller alderstrin, der arbejdes med de forskellige fag, fagområder og emner.  

 Undervisningsplanerne skal indeholde en angivelse af udviklingen hen imod  

 skolens slutmål, bl.a. gennem beskrivelser af delmål.
Undervisningsplanerne  

 beskriver den helhed, som undervisningen frem mod slutmålene indgår i, og de  

 beskriver, hvorledes det samlede undervisningstilbud giver eleven mulighed  

 for  

 alsidig personlig udvikling.
Skolerne vil fortsat inden for  

 rammerne af kravet om, at undervisningen skal stå mål med, hvad der  

 almindeligvis kræves i folkeskolen, have frihed til at beslutte, hvordan  

 undervisningen skal tilrettelægges, samt hvilke undervisningsmetoder og  

 undervisningsmidler, der skal anvendes.
Den enkelte frie grundskole bestemmer  

 ligeledes selv inden for samme rammer, på hvilket klassetrin eller alderstrin  

 den vil placere fagene/fagområderne i skoleforløbet.
Dog skal fagene dansk,  

 regning/matematik  

 og engelsk tilbydes så tidligt i skoleforløbet, at barnet kan bygge videre  

 herpå i den fortsatte kundskabsindlæring inden for et normalt skoleforløb på  

 ni  

 år.
Eksempelvis vil det være tvivlsomt, om skolens undervisningsplan kan lede  

 frem mod de af skolen fastsatte slutmål, hvis undervisningen i faget er  

 planlagt over væsentligt færre klassetrin end den tilsvarende undervisning i  

 folkeskolen.
Udarbejdelsen af undervisningsplanerne kan tage udgangspunkt i  

 den undervisningspraksis, der er på skolen.
De allerede eksisterende  

 undervisningsplaner for hele skoleforløbet, lærernes årsplaner for de  

 forskellige fag/fagområder kan indgå i skolens undervisningsplaner.
Uanset om  

 skolen evt. vælger at lade lærernes årsplaner eller dele heraf indgå i sine  

 undervisningsplaner, skal den sikre sig, at planerne har et indhold og  

 beskriver en progression, der samlet set leder frem mod de slutmål, skolen  

 har  

 udarbejdet.
 Det skal endvidere indgå i overvejelserne, om  

 undervisningsplanerne er så konkrete og har en sådan detaljeringsgrad, at det  

 er muligt at vurdere, om skolen med sin undervisning både agter at lede og  

 vil  

 kunne lede frem mod de af skolen fastsatte slutmål.
 Det skal være muligt for skolen på baggrund af  

 undervisningsplanerne (og delmålene) at foretage en løbende vurdering af den  

 enkelte elevs udbytte af undervisningen og af skolens samlede undervisning og  

 for på denne baggrund at udarbejde en plan for opfølgning af evalueringen.
 Som led i udarbejdelsen af undervisningsplanen skal skolen  

 beskrive, hvorledes det samlede undervisningstilbud giver mulighed for  

 elevens  

 alsidige personlige udvikling, herunder den åndelige, intellektuelle,  

 musiske,  

 fysiske og sociale.
 Se i øvrigt vejledningens kapitel 4 med eksempler  

 og modeller.
3.3 Delmål Det fremgår af  

 friskolelovens §  

 1 a, stk. 3, at   

 Skolen fastsætter mål for undervisningen i dansk, regning/matematik,  

 engelsk, geografi, biologi og fysik/kemi på bestemte tidspunkter i det  

 samlede  

 undervisningsforløb (delmål). Der skal udarbejdes delmål for: dansk, engelsk, matematik,  

 geografi, biologi og fysik/kemi.
 Et delmål kan overordnet sammenlignes med folkeskolens trinmål.  

 Et delmål er et beskrevet mål for elevens tilegnelse af  

 kundskaber og færdigheder  

 undervejs i skoleforløbet, som vil bidrage til, at eleven når de opstillede  

 slutmål for faget eller fagområdet.
En fri grundskole sætter delmål for fag og fagområder på alders- og  

 klassetrin, der er relevante i forhold til skolens praksis.
Der vil derfor  

 ikke altid kunne foretages en direkte sammenligning mellem den fri  

 grundskoles delmål og folkeskolens trinmål, f.eks. når en fri grundskoles  

 progression i undervisningen afviger fra folkeskolens.
Således kan et fags  

 delmål for eksempel være forskudt i forhold til folkeskolens trinmål for  

 faget, hvis faget påbegyndes på et andet tidspunkt i skoleforløbet eller  

 læses med en anden undervisningsmæssig progression.
Delmål skal beskrives på en sådan måde og med et sådant indhold, at det kan  

 afgøres om skolens undervisning vil føre frem til slutmål, der står mål med  

 folkeskolens.
Det indebærer, at et delmål som minimum beskriver, hvornår  

 delmålet skal være opfyldt, og hvilke kundskaber og færdigheder eleven skal  

 have tilegnet sig i det pågældende fag eller fagområde.
3.4 Når skolen ikke opfylder lovens krav om delmål, slutmål og  

 undervisningsplaner Det fremgår af friskolelovens §  

 1 a, stk. 4, at   

 I det omfang skolen ikke har fastsat slutmål, jf. stk. 1, og delmål, jf. stk.  

 3, der står mål med, hvad der almindeligvis kræves i folkeskolen, gælder de  

 slutmål henholdsvis trinmål (Fælles Mål), der er fastsat for undervisning i  

 folkeskolen.  

  

  Skolerne kan vælge at anvende eller følge Fælles Mål helt eller delvist.
 Hvis en skole ikke ved udløbet af de angivne tidsfrister (se afsnit 3.7) har  

 udarbejdet egne delmål og slutmålsbeskrivelser, eller hvis en  

 skoles beskrivelser ikke vurderes at stå mål med, hvad der almindeligvis  

 kræves  

 i folkeskolen, træder de slutmål og/eller trinmål, der gælder for  

 undervisningen  

 i det pågældende fag eller emne i folkeskolen, i kraft.
 Det fastsættes hermed som et krav, at ikke alene undervisningen,  

 jf. friskolelovens § 1, stk.1, men også de slutmål og delmål, som skolen  

 fastsætter for sin undervisning, skal stå mål med de slutmål og trinmål, der  

 gælder for folkeskolens undervisning.
 Hvis en skole f.eks. har valgt at beskrive delmål og slutmål for  

 engelsk i en samlet undervisningsplan for de humanistiske fag, og delmålene  

 for  

 faget vurderes ikke at stå mål med, hvad der almindeligvis kræves i  

 folkeskolen, gælder Fælles Måls trinmål for engelskundervisningen på skolen.  

 I  

 dette tilfælde erstatter folkeskolens trinmål altså skolens egne delmål i  

 faget, mens skolens slutmål - som står mål med slutmålene i folkeskolen -  

 opretholdes.
Slutmål, der står mål med At en friskoles beskrivelser af slutmål står mål med, hvad der  

 almindeligvis kræves i folkeskolen, indebærer, at slutmålene, hvad angår det  

 indholdsmæssige,  

 skal kunne sammenlignes med og indeholde kvalitet på samme niveau, men ikke  

 behøver at være identisk med folkeskolens.
Delmål, der står mål med At delmål skal stå mål med folkeskolens trinmål betyder at  

 delmålene skal dokumentere, at skolen med sin undervisning både agter at lede  

 og vil kunne lede frem mod de af skolen fastsatte slutmål.
Det betyder  

 derimod  

 ikke, at der indholdmæssigt skal kunne foretages en direkte sammenligning  

 mellem delmål og trinmål, f.eks. på bestemte klassetrin.
Den frie grundskoles  

 fag/emner kan f.eks. være placeret på andre alders- og klassetrin end i  

 folkeskolen.
Det er et samlet indholdsmæssigt krav til de udarbejdede  

 målbeskrivelser (slut- og delmål) og undervisningsplaner, at de i deres  

 beskrivelser er konkrete og har en detaljeringsgrad, der gør det muligt at  

 vurdere dem sammenholdt med de slut- og trinmål, der gælder for folkeskolens  

 undervisning.
Der er ikke krav om, at beskrivelserne skal have samme omfang  

 som  

 beskrivelserne for folkeskolen.
3.5 Udskydelse af krav for nyoprettede skoler Det fremgår af  

 friskolelovens §  

 1a, stk. 5, at   

 For en nyoprettet skole skal de i stk. 1-4 nævnte krav  

 være opfyldt senest den 1. januar i det første skoleår. En skole, der f.eks. oprettes i 2006,  

 vil således i forhold til allerede etablerede skoler kunne vente med at  

 opfylde  

 kravene om målbeskrivelser og planer til dansk, regning/matematik og engelsk  

 indtil den 1. januar 2007.
 En skole vil i forhold til loven dog  

 kun blive betragtet som nyoprettet i et enkelt år.
 En skole, der oprettes i 2006, er ikke  

 længere nyoprettet i 2007, og skal derfor opfylde kravene om udarbejdelse af  

 delmål for geografi, biologi og fysik/kemi den 1. august 2007.
3.6 Offentliggørelse på skolens hjemmeside Det fremgår af  

 friskolelovens  

 § 1 c, at   

 Skolen  

 skal offentliggøre sine slutmål, delmål og undervisningsplaner, jf. §  

 1 a,  , på skolens hjemmeside på internettet. Skolens udarbejdede slutmål, delmål og undervisningsplaner skal  

 gøres tilgængelige på skolens hjemmeside.
 Det indebærer, at offentliggørelsen finder sted senest på de tidspunkter,  

 der er sat som frist for skolernes udarbejdelse af mål og undervisningsplaner  

 for de enkelte undervisningsområder  

.  

  

 (Se nærmere om  

  

 tidsfrister  

  

 i  

 afsnittet herunder).
 Det er et lovkrav, at alle frie grundskoler har en hjemmeside.
3.7 Tidsfrister Det fremgår af § 2, stk. 4,  

 i Lov om ændring af lov om friskoler og private grundskoler m.v.  

 (L  

 336), at Kravene om slutmål, delmål og  

 undervisningsplaner i §  

 1 a  

 som affattet  

 ved denne lovs § 1, nr. 4, skal, for så vidt angår undervisningen i dansk,  

 regning/matematik og engelsk, senest være opfyldt den 1. august 2006, for  

 nyoprettede skoler dog den 1. januar 2007. Kravene om slutmål, delmål og  

 undervisningsplaner i § 1a som affattet ved denne lovs § 1, nr. 4, skal, for  

 så  

 vidt angår undervisningen i geografi, biologi og fysik/kemi, senest være  

 opfyldt den 1. august 2007, for nyoprettede skoler dog den 1. januar 2008.  

 Kravene om slutmål og undervisningsplaner i §  

 1 a  

 som affattet ved denne lovs § 1, nr. 4,  

 for skolens øvrige undervisning skal senest være opfyldt den 1. august 2008,  

 for nyoprettede skoler dog den 1. januar  

 2009. Skolernes udarbejdelse af mål og undervisningsplaner for de enke  

 lte undervisningsområder skal fore  

 ligge  

 som følger:
 Pr. 1. august 2006: Slutmål, delmål og undervisningsplaner for  

 dansk, regning/matematik og engelsk.
 Pr. 1. august 2007: Slutmål, delmål og undervisningsplaner for  

 geografi, biologi og fysik/kemi.
 Pr. 1. august 2008: Slutmål og undervisningsplaner for skolens  

 øvrige undervisning.
 Nyoprettede skoler får i det første år som ny skole et halvt års  

 læ  

 ngere frist til udar  

 bejdelsen  

 af mål og planer.
 3.8 Samlet oversigt over friskolelovens krav  

 til udarbejdelse af slutmål, delmål og undervisningsplaner samt tidsfrister  

 herfor.
Humanistiske  

 fag Naturfag Praktisk  

 musiske fag Emner Undervis- ningen Da.
 En.
Øv. humanistiske fag (*1) Ma.
 Ge.
 Bi.
Fy./ ke.
Øv.
Natur-fag (*2) Praktisk musiske fag(*3) Skolens Emner (*4) Slutmål skal skal skal skal skal skal skal skal skal skal Delmål skal skal skal skal skal skal Undervisningsplaner skal skal skal skal skal skal skal skal skal skal Senest opfyldt 1/8 2006 1/8 2006 1/8 2008 1/8 2006 1/8 2007 1/8 2007 1/8 2007 1/8 2008 1/8 2008 1/8 2008 (*1)  

 	  

 Kristendomskundskab, historie og samfundsfag, tysk/(fransk). Dansk  

 som andetsprog indgår i den humanistiske faggruppe.
Der skal kun udarbejdes  

 undervisningsplaner og slutmål for dette fagområde,  

  

 hvis  

  

 skolen har elever, der har behov for dansk som andetsprog.
 (*2)  

 	  

 Natur/teknik.
 (*3)  

 	  

 Idræt, musik, billedkunst, håndarbejde, sløjd, hjemkundskab og  

 idræt.
 (*4)  

 	  

 Færdselslære, sundheds- og seksualundervisning og familiekundskab,  

 uddannelses-,  

 erhvervs- og arbejdsmarkedsorientering.
4. Eksempler og modeller til inspiration En fri grundskole kan vælge at udarbejde egne del- og slutmål  

 samt undervisningsplaner for alle fag og fagområder.
 Dette kan gøres på forskellige måder, som følgende modeller  

 anskueliggør.
4. 1 Model A - Fagopdelte beskrivelser og mål Skolen kan, som vist i modellen, vælge at beskrive alle  

 folkeskolens fag separat.
Det betyder, at skolen fastsætter slutmål og delmål  

 samt undervisningsplaner for hvert enkelt fag i skolens undervisning, og  

 hvert  

 fag fremstår som en selvstændig søjle i beskrivelsen.
Delmål er ikke et krav  

 for alle fagene, se skema under pkt. 3.8.
Fag Fag Fag Fag Fag Fag Undervis-ningsplan Undervis-ningsplan Undervis-ningsplan Undervis-ningsplan Undervis-ningsplan Undervis-ningsplan 1. delmål 1. delmål 1. delmål 1. delmål 1. delmål (*1) 2. delmål 2. delmål 2. delmål 2. delmål (*2) (*1) Slutmål Slutmål Slutmål Slutmål Slutmål Slutmål (*1)  

 	  

 Der skal ikke udarbejdes delmål for det praktisk musiske område, og  

 der er fag under såvel det humanistiske fagområde som under naturfagene,  

 hvortil der heller ikke skal udarbejdes delmål.
 (*2)  

 	  

 Til fag, der har et kortere forløb, f.eks. to til tre år, skal der  

 kun udarbejdes et delmål.
4.2 Model B  Beskrivelser i tre fagområder En fri grundskole kan, som vist i modellen, vælge at udarbejde  

 en række slutmål for hvert af de tre fagområder: Det humanistiske, det  

 naturfaglige og det praktisk musiske fagområde.
Skolen kan ligeledes vælge at  

 beskrive sin undervisning i tre undervisningsplaner, altså en for hvert  

 fagområde.
Uanset om skolen vælger at samle sine beskrivelser i de tre  

 faglige  

 hovedområder, skal der udarbejdes særskilte delmål for fagene dansk,  

 regning/matematik, engelsk, biologi, geografi, fysik/kemi.  

 Slutmålsbeskrivelserne i de tre fagområder skal samlet set rumme slutmål, som  

 står mål med slutmålene for alle folkeskolens obligatoriske fag og emner.
Det humanistiske fagområde Det naturfaglige fagområde Det praktisk musiske fagområde Undervisningsplan Undervisningsplan Undervisningsplan 1. delmål for fagene dansk og engelsk.
1. delmål for fagene matematik, geografi, biologi og fysik/kemi 2. delmål for fagene dansk og engelsk.
2. delmål for fagene matematik, geografi, biologi og  

 fysik/kemi Slutmål Slutmål Slutmål 4.3 Delvis anvendelse af Fælles Mål (Model C  

 og D) Beskrivelse af afvigelser fra Fælles Mål En fri grundskole kan vælge at lade folkeskolens Fælles Mål  

 gælde for alle fag eller for et enkelt fag eller fagområde.
Skolen kan lade  

 Fælles Mål gælde i alle forhold omkring et fag eller fagområde.
Men skolen  

 kan  

 også vælge at lade beskrivelserne i Fælles Mål gælde for en del af  

 faget/fagområdet  

 og dermed beskrive, på hvilke områder Fælles Måls beskrivelse ikke gælder, og  

 erstatte disse dele af beskrivelsen med skolens egen.
Hvis en skole vælger at  

 anvende dele af Fælles Mål, er det væsentligt, at skolen tydeligt beskriver,  

 hvor skolen afviger fra Fælles Mål, og hvad skolen sætter i stedet.
Der kan  

 tænkes beskrivelser heraf i flere variationer med udgangspunkt i de viste  

 eksempler nedenfor.
Model C Skolerne kan vælge at anvende Fælles Måls vejledende læseplaner,  

 trinmål eller slutmål for et eller flere fag.
Eksempelvis kan en fri  

 grundskole  

 som vist i modellen vælge at lade slutmålene, som beskrevet i Fælles Mål,  

 gælde  

 for skolens undervisning.
Skolen kan derved nøjes med at beskrive egne delmål  

 og undervisningsplaner.
Dermed kan skolens særkender få rum i beskrivelserne  

 af  

 undervisningsplaner og delmål.
I den viste model gælder Fælles Måls slutmål  

 for  

 alle skolens fag, men skolen kan frit vælge, for hvilke fag Fælles Måls  

 slutmål  

 skal gælde, og for hvilke fag skolen ønsker egne beskrivelser.
 Skolens egne  

 undervisningsplaner og delmål:
Fag Fag Fag Fag Fag Fag Undervis-ningsplan Undervis-ningsplan Undervis-ningsplan Undervis-ningsplan Undervis-ningsplan Undervis-ningsplan 1. delmål 1. delmål 1. delmål 1. delmål 1. delmål 1. delmål 2. delmål 2. delmål 2. delmål 2. delmål 2. delmål 2. delmål Adoption af  

 folkeskolens slutmål:
Slutmål Slutmål Slutmål Slutmål Slutmål Slutmål Model D En fri grundskole kan, som vist i modellen, vælge at lade Fælles  

 Måls slut- og trinmål samt undervisningsplaner gælde for et eller flere fag,  

 og  

 derved kun beskrive de fag eller fagområder, hvor skolen ønsker at skille sig  

 ud.
Adoption af slut- og trinmål samt læseplaner fra Fælles  

 Mål Skolens egne udarbejdede mål og undervisningsplaner Fag Fag Fag Fag Fag Læseplaner og undervis-ningsbeskri-velser Læseplaner og undervis-ningsbeskri-velser Læseplaner og undervis-ningsbeskri-velser Undervis-ningsplan Undervis-ningsplan 1. trinmål 1. trinmål 1. trinmål 1. delmål 1. delmål 2. trinmål 2. trinmål 2. trinmål 2. delmål 2. delmål Slutmål Slutmål Slutmål Slutmål Slutmål Undervisningsministeriet, den 21. november  

 2005 Kim Mørch JacobsenDirektør /Anders Andersen Bilag 1 Oversigt over de obligatoriske fag og emner i  

 folkeskolen Efter folkeskolelovens § 5 er følgende fag obligatoriske:
dansk engelsk kristendomskundskab * historie samfundsfag idræt musik billedkunst håndarbejde sløjd hjemkundskab matematik natur/teknik geografi biologi fysik/kemi.
Dansk som andetsprog (kun til elever som har behov) Som led i folkeskolens obligatoriske undervisning i grundskolen  

 (1. - 9. klasse) indgår efter folkeskolelovens § 7 følgende  

 obligatoriske  

 emner:
færdselslære sundheds- og seksualundervisning og familiekundskab uddannelses-, erhvervs- og arbejdsmarkedsorientering.
 *)  

 	  

 For så vidt angår kristendomskundskab  

 kan eleverne efter  

 folkeskolelovens § 6, stk. 2, blive fritaget for denne  

 undervisning,  

 hvis forældrene skriftligt over for skolens leder erklærer, at de selv vil  

 sørge for elevens religionsundervisning.
Bilag 2 LBK nr. 665 af 27/06/2005 (Gældende) Bekendtgørelse af lov om friskoler og private  

 grundskoler m.v, kap. 1 Kapitel 1 Undervisning m.v.
§ 1.  

  

 Friskoler og private grundskoler (frie  

 grundskoler) kan inden for rammerne af denne lov og lovgivningen i øvrigt  

 give  

 undervisning, der stemmer med skolernes egen overbevisning, og tilrettelægge  

 undervisningen i overensstemmelse med denne overbevisning.
Skolerne afgør  

 inden  

 for de samme rammer frit, hvilke elever de vil have på skolerne.
Stk. 2.  

  

 Frie grundskoler giver undervisning inden for 1.-9.  

 klassetrin, som står mål med, hvad der almindeligvis kræves i folkeskolen.  

 Frie  

 grundskoler giver tillige sprogstimulering, som står mål med, hvad der  

 almindeligvis kræves i folkeskolen.
Dette gælder dog kun sprogstimulering af  

 tosprogede  

 børn, som forældrene efter bestemmelserne i lov om folkeskolen har pligt til  

 at  

 lade børnene deltage i.
Skolerne skal efter deres formål og i hele deres  

 virke  

 forberede eleverne til at leve i et samfund som det danske med frihed og  

 folkestyre samt udvikle og styrke elevernes kendskab til og respekt for  

 grundlæggende friheds- og menneskerettigheder, herunder ligestilling mellem  

 kønnene.  

 Skolerne kan tillige omfatte 1-årig undervisning på 10. klassetrin og 1-årige  

 børnehaveklasser.
Stk. 3.  

  

 Undervisningen på 8. og 9. klassetrin kan forberede  

 til folkeskolens afgangsprøve.
Undervisningsministeren kan meddele lederen af  

 en fri grundskole ret til at afholde folkeskolens afgangsprøver i  

 obligatoriske  

 fag, tilbudsfag og valgfag efter de regler, der gælder for folkeskolen.  

 Skolen  

 fastsætter selv, på hvilke klassetrin prøver i valgfag afholdes.
 Stk. 4.  

  

 Undervisningen på 10. klassetrin kan forberede til  

 10. klasse-prøver, hvis skolens undervisning står mål med den obligatoriske  

 undervisning i folkeskolens 10. klasse, jf. folkeskolelovens § 8, stk. 1-4.  

 Undervisningsministeren kan meddele lederen af en fri grundskole ret til at  

 afholde 10. klasse-prøver, jf. folkeskolelovens § 18, stk. 3.
 § 1 a.  

  

 Skolen fastsætter slutmål for de  

 fagområder, som folkeskolens fagkreds naturligt kan opdeles i, og for  

 folkeskolens obligatoriske emner.
 Stk. 2.  

  

 Skolen udarbejder undervisningsplaner for de  

 fagområder og emner, der er nævnt i stk. 1. Undervisningsplanerne skal angive  

 udviklingen hen mod slutmålene, beskrive, på hvilke klasse- eller alderstrin  

 der arbejdes med de forskellige fagområder og emner, samt beskrive, hvorledes  

 det samlede undervisningstilbud giver mulighed for alsidig personlig  

 udvikling.
 Stk. 3.  

  

 Skolen fastsætter mål for undervisningen i dansk,  

 regning/matematik, engelsk, geografi, biologi og fysik/kemi på bestemte  

 tidspunkter i det samlede undervisningsforløb (delmål).
 Stk. 4.  

  

 I det omfang skolen ikke har fastsat slutmål, jf.  

 stk. 1, og delmål, jf. stk. 3, der står mål med, hvad der almindeligvis  

 kræves  

 i folkeskolen, gælder de slutmål henholdsvis trinmål (Fælles Mål), der er  

 fastsat for undervisning i folkeskolen.
 Stk. 5.  

  

 For en nyoprettet skole skal de i stk. 1-4 nævnte  

 krav være opfyldt senest den 1. januar i det første skoleår.
 § 1 b.  

  

 Skolen skal regelmæssigt underrette  

 eleverne og forældrene, jf. § 38, om sit syn på elevernes udbytte af  

 skolegangen.
Stk. 2.  

  

 Som led i undervisningen skal skolen løbende  

 foretage evaluering af elevernes udbytte.
Evalueringen danner grundlag for,  

 at  

 undervisningen tilrettelægges, så den svarer til den enkelte elevs behov og  

 forudsætninger med det formål, at eleven så vidt muligt tilegner sig de  

 kundskaber og færdigheder, der følger af de fastsatte slutmål.
 Stk. 3.  

  

 Skolen skal regelmæssigt foretage en evaluering af  

 skolens samlede undervisning og udarbejde en plan for opfølgning på  

 evalueringen.
 § 1 c.  

  

 Skolen skal offentliggøre sine  

 slutmål, delmål og undervisningsplaner, jf. §  

 1 a, og resultatet af evaluering og  

 opfølgningsplan, jf. § 1 b, stk. 3, på skolens hjemmeside på internettet.
