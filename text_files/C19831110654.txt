 I tilslutning til den i november måned 1982 afviklede  

 introduktionsmøderække vedrørende Det kriminalpræventive Råds  

 informationsmateriale »kriminalpræventiv orientering om narkotika«  

 skal følgende fremgangsmåde i forbindelse med foredragsvirksomhed, som helt  

 eller delvist omfatter det til tjenestestederne udleverede  

 informationsmateriale, bringes i anvendelse:
 Honorar for foredrag i 2 gange 45 min. er fastsat til 250,00 kr., og  

 udbetalingen forudsætter, at rekvirenten (skole, ungdomsklub m.v.) ikke har  

 mulighed for honorering.
 Foredragsholderen indsender det ene eksemplar af vedlagte blanket (* 1) i  

 udfyldt stand (herunder med underskrift fra rekvirenten) til direktoratets 5.  

 kontor til registrering og videregivelse til løn- og regnskabskontoret med  

 henblik på udbetaling af honorar.
 Honoraret er skattepligtigt efter de almindeligt gældende regler og giver  

 ikke adgang til feriegodtgørelse.
 Udbetaling af honorar forudsætter, at den tid, der anvendes til foredrag  

 ikke medregnes i den almindelige tjenestetid.
 Udgifter til transport i forbindelse med foredrag refunderes som  

 tjenesterejse af foredragsholderens tjenestested.
 Ordningen er gældende for foredrag, der er afholdt efter modtagelsen af  

 informationsmaterialet.
 Da materialet foreligger i et begrænset antal eksemplarer, henvises  

 interesserede medarbejdere fra arresthusene til at rette henvendelse til den  

 nærmeste anstalt eller afdeling med henblik på at låne materialet og modtage  

 orientering om dets anvendelse.
 E.B.
Ethly Stagaard Kriminalforsorgens anstalter, afdelinger, pensioner m.v. samt  

 arrestinspektørerne.
