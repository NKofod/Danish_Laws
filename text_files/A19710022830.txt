(Statsbyggeloven) VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Opførelse, om-og tilbygning af statsbygninger og  

 anlæg knyttet hertil skal ske på den for staten økonomisk mest fordelagtige  

 måde under hensyntagen til den påtænkte anvendelse og fremtidige drift.  

 Byggeriet skal tilrettelægges teknisk hensigtsmæssigt og opfylde de  

 arkitektoniske krav, som formål og beliggenhed tilsiger.
Stk. 2.  Statens byggevirksomhed skal tilrettelægges og  

 gennemføres således, at de fordele, som en omfattende og kontinuerlig  

 byggevirksomhed muliggør, udnyttes.
Udvikling og gennemprøvning af nye  

 byggemetoder og materialer, som også kan komme det øvrige byggeri til gode,  

 skal kunne indgå i det statslige byggevirksomhed.
 § 2.  Boligministeren kan fastsætte regler for  

 tilrettelæggelse og gennemførelse af statens byggevirksomned.
 § 3.  Gennemførelsen af den virksomhed, der er nævnt i  

 § 1, og administrationen af de dertil nødvendige bevillinger påhviler  

 vedkommende fagminister.
 § 4.  Under styrelser, der har et omfattende og  

 stadigt byggebehov, kan byggevirksomheden varetages af særlige  

 byggeadministrationer.
 Stk. 2.  Styrelser uden særlig byggeadministration skal  

 søge boligministerens bistand med det forberedende arbejde i forbindelse med  

 de enkelte byggeopgaver.
 Stk. 3.  Boligministeren kan i øvrigt yde bistand ved  

 afgørelse af særlige spørgsmål i forbindelse med tilrettelæggelse og  

 gennemførelse af konkrete byggeopgaver.
 § 5.  Boligministeren kan fastsætte regler for  

 vedligeholdelse og drift af statens bygninger.
 Stk. 2.  Boligministeren skal bistå med tilrettelæggelse  

 af nødvendigt bygningsteknisk tilsyn.
 § 6.  Til brug for tilrettelæggelse og gennemførelse  

 af statens byggevirksomhed m.v. fastsætter boligministeren regler om  

 indsamling og bearbejdelse af erfaringsmateriale.
 Stk. 2.  Boligministeren fastsætter regler om en  

 betrygende arkivering af tegningsmateriale og andre oplysninger vedrørende  

 statens bygninger.
 § 7.  Til at rådgive ved udøvelsen af de funktioner,  

 som er omtalt i denne lov, og til at bistå med udveksling af tekniske,  

 administrative og økonomiske erfaringer nedsætter boligministeren et udvalg  

 med repræsentation for de i § 4, stk. 1 nævnte særlige byggeadministrationer.
§ 8.  Boligministeren kan bestemme, at regler, som  

 udfærdiges i medfør af denne lov, skal være gældende for bygninger og dertil  

 knyttede anlæg, der helt eller delvis finansieres ved lån eller tilskud fra  

 statan.
Det samme gælder bygninger til brug for institutioner, hvis drift  

 helt eller delvis betales af staten.
 § 9.  Lov nr. 294 af 6. juli 1942 om statens  

 bygningsvæsen, jfr. lov nr. 117 af 31. marts 1952, ophæves.
 givet på Christiansborg slot, den 19.  

 maj 1971.
 Under Vor Kongelige Hånd og Segl.
 FREDEIK R.
 Aage Hastrup.
