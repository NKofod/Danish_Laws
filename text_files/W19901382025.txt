Der meddeltes påbud om genafhændelse af ejendom nr. 2, hvorved  

 ansøgers samlede landbrugsareal blev ca. 74 ha, medmindre ansøger afhændede  

 suppleringsjord til en fortrinsstillet nabo.
Ansøger havde selv brug for ca.  

 56 ha til at skabe harmoni i bedriften mellem besætning og jordtilliggende I skrivelse af 20. november 1989 har De på vegne af Aage Korsgaard  

 påklaget den af Jordlovsudvalget i skrivelse af 8. november 1989 trufne  

 afgørelse, hvorefter der meddeltes Søren Vilsgaard tilladelse til at erhverve  

 adkomst på landbrugsejendommen matr. nr.  1b , 1 4a og 1 4b  Sindbjerg  

 By, Redsted med henblik på sammenlægning med landbrugsejendommen matr. nr.   

 1a m.fl. smst. uden betingelser om afståelse af suppleringsjord til naboer.
Landbrugsejendommen matr. nr.  1b , 1 4a og 1 4b  Sindbjerg By, Redsted er  

 af areal 6,3524 ha.
Søren Vilsgaard er i forvejen ejer af landbrugsejendommen  

 matr. nr.  1a m.fl. smst. af areal 67,4272 ha.
 Deres klient er selv ejer af landbrugsejendommen matr. nr.  1a og 7 d  

  Sindbjerg By, Redsted af areal ca. 13,4 ha.
Det fremgår af sagen, at advokat Peter Outzing på sin  

 klient Søren Vilsgaards vegne i skrivelse af 18. september 1989 ansøgte  

 Jordlovsudvalget om tilladelse til at erhverve adkomst på landbrugsejendommen  

 matr. nr. 1 b m.fl.
Sindbjerg By, Redsted, og at advokaten i den anledning  

 bl.a. fremsendte erklæringer fra de omkringboende naboer undtagen Dem.  

 Advokaten oplyste, at De ikke ønskede at underskrive naboerklæring.
I de  

 fremsendte underskrevne erklæringer var ikke udtrykt ønske om  

 fortrinsstilling til suppleringsjord fra ejendommen.
 Det fremgår endvidere af sagen, at Deres klient Aage Korsgaard i skrivelse  

 af 13. juli 1989 meddelte Jordlovsudvalget, at han har behov for et større  

 arealtilliggende for at opfylde miljøkravene, og at han derfor ønsker  

 fortrinsstilling til suppleringsjord fra den omhandlede ejendom.
I skrivelse af 8. november 1989 meddelte Jordlovsudvalget,  

 at Søren Vilsgaards landbrugsejendom i henhold til landbrugslovens regler om  

 omlægning af jorder mellem landbrugsejendomme kunne sammenlægges med den  

 omhandlede landbrugsejendom uden betingelser om afståelse af suppleringsjord  

 til Aage Korsgaard.
Jordlovsudvalget henviste til, at det samlede dyrkbare  

 areal efter sammenlægningen ikke vil overstige 70 ha, når vej- og engarealer  

 fradrages.
I Deres klage anfører De, at Søren Vilsgaards landbrugsejendom efter  

 sammenlægningen vil have et samlet areal på 73,7 ha samtidig med, at Deres  

 klient har behov for suppleringsjord for at skabe harmoni i bedriften mellem  

 besætning og jordtilliggendet.
Dette behov er af  

 bygningskonsulent E.
Kolt Jespersen opgjort til ca. 14 ha.
De anfører videre,  

 at Deres klient er villig til at betale samme pris for jorden  

 som Søren Vilsgaard.
 Landbrugsministeriet har i anledning af klagen den 8. januar 1990 modtaget  

 en udtalelse fra Jordlovsudvalget, der, efter at klagen har været forelagt  

 den stedlige jordbrugskommission, finder, at den indsendte klage ikke har  

 frembragt oplysninger, der kan begrunde en ændring af den trufne afgørelse.
Landbrugsministeriet skal indledningsvis bemærke, at hvis det samlede  

 areal efter sammenlægningen vil overstige 70 ha, og ansøgeren ikke selv har  

 behov for arealet for at skabe harmoni i bedriften, kan sammenlægningen  

 nægtes, hvis en nærliggende landbrugsejendom har behov for suppleringsjord  

 for at skabe harmoni i en bedrift med en væsentlig animalsk produktion, jf.  

 landbrugslovens § 13, stk. 3. Det bemærkes endvidere, at der ved arealgrænsen  

 bortses fra fradragsarealer.
Ved fradragsarealer forstås skovarealer, der er  

 pålagt fredskovspligt, og arealer, der er helt uden dyrkningsmæssig værdi,  

 herunder søarealer, strandbredder, moser, heder og lignende.
Offentlige  

 vejarealer og private fællesveje, der er registreret under ejendommens areal  

 i matriklen, vil også kunne fradrages.
Derimod kan arealer, der udgør en  

 naturlig bestanddel af en landbrugsejendom, f.eks. arealer, der anvendes som  

 læbælter, hegn, markveje, bebyggede arealer, gårdsplads og have ikke  

 betragtes som fradragsarealer.
Der henvises til pkt. 5.4 og 5.5 i  

 Landbrugsministeriets vejledning nr. 113 af 15. august 1989.
Landbrugsministeriet har den 17. januar 1990 kontaktet  

 planteavlskonsulent Jens L.
Hansen, der oplyste, at engarealet, som  

 jordlovsudvalget har betragtet som fradragsareal, tidligere har været drænet  

 og dyrket, men nu kun kan bruges som græsningsareal.
Det er endvidere  

 fra Jens L.
Hansen oplyst, at der ikke kan køres på arealet om foråret og  

 efteråret.
På baggrund heraf skal Landbrugsministeriet meddele, at man ikke  

 betragter engarealerne som fradragsarealer.
 Da det samlede areal af de to ejendomme, efter fradrag af de i matriklen  

 registrerede vejarealer, udgør ca. 72,4 ha og Søren Vilsgaard ikke har behov  

 for mere end ca. 56 ha for at skabe harmoni i bedriften mellem besætning og  

 jordtilliggendet, mens Aage Korsgaard har et aktuelt behov for  

 suppleringsjord for at skabe harmoni i sin bedrift, finder  

 Landbrugsministeriet, at der ikke er grundlag for at meddele tilladelse  

 til Søren Vilsgaards erhvervelse af den omhandlede ejendom, jf. § 18, stk. 6,  

 i landbrugsloven (lovbekendtgørelse nr. 504 af 17. juli 1989).
 Landbrugsministeriet meddeler herved i medfør af landbrugslovens §  

 27 Søren Vilsgaard påbud om inden 6 måneder fra nærværende skrivelses dato at  

 genafhænde landbrugsejendommen matr. nr. 1 b , 1 4a og 1 4b  Sindbjerg  

 By, Redsted i overensstemmelse med landbrugslovens regler.
 Landbrugsministeriet skal samtidig meddele, at tilladelse  

 til Søren Vilsgaards erhvervelse af den omhandlede ejendom vil kunne  

 forventes meddelt, hvis der indgås bindende aftale med Aage Korsgaard om  

 frasalg af et passende areal af ejendommens jordtilliggende, således at den  

 samlede af den af Søren Vilsgaard erhvervede og den i forvejen ejede ejendom  

 ikke overstiger 70 ha.
 Endvidere bemærkes, at Landbrugsministeriet ikke har taget stilling til,  

 hvorvidt jorderne til den erhvervede ejendom vil kunne tillades sammenlagt  

 med den ejendom, som Søren Vilsgaard i forvejen ejer.
 Eventuelle fornyede ansøgninger i henhold til landbrugsloven skal  

 fremsendes til Jordbrugskommissionen for Viborg Amt.
 Landbrugsministeriet beklager den sene besvarelse af klagen.
 P.M.V.
 e.b.
