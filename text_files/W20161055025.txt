Erstatningsansvarslovens § 26 - forbrydelser mod kønssædeligheden mv., nævnets j.nr. 16-520-09511 Ansøger blev på vej hjem fra en fest antastet af en ukendt mand.
Ansøger forklarede til politiet, at manden forsøgte at hive frakke og halstørklæde af ansøger, hvorefter han førte en finger op i ansøgers skede i gennem ansøgerens strømpebukser.
Nævnet tilkendte ansøger 15.000 kr. i godtgørelse for tort.
Ved fastsættelsen af godtgørelsens størrelse lagde nævnet på den ene side vægt på, at skadevolder hev fat i ansøgers tøj og førte en finger op i ansøgers skede.
På den anden side lagde nævnet vægt på, at der i forbindelse med hændelsen ikke blev udøvet vold eller fremsat trusler, samt at der var tale om et enkeltstående forhold af kort varighed og en afgrænset krænkelse.
