 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Stk. 1.  Denne Lovs Bestemmelser angaar Behandling af  

 Sindssygdomme paa Stats- eller kommunale Hospitaler eller paa private  

 Helbredelsesanstalter, som er autoriserede til at modtage sindssyge til  

 Behandling.
Autorisationen meddeles af Justitsministeren efter Indstilling  

 fra Sundhedsstyrelsen og skal søges fornyet, naar Anstalten skifter ledende  

 Læge.
En meddelt Autorisation kan til enhver Tid tilbagekaldes.
 Stk. 2.  Indlæggelse og Tilbageholdelse af en sindssyg  

 mod dennes Vilje maa kun finde Sted paa de i Stk. 1 nævnte Hospitaler og  

 Helbredelsesanstalter.
§ 2 Stk. 1.  Uden for de Tilfælde, hvor en sindssyg Person  

 selv undergiver sig fornøden Lægebehandling, paahviler det hans nærmeste,  

 naar de skønner, at han er saa sindslidende, at Behandling er paakrævet, at  

 tilkalde en Læge.
Paa Grundlag af de ham givne eller af ham indhentede  

 yderligere Oplysninger skønner Lægen efter Foretagen Undersøgelse af  

 Patienten, om denne maa anses for at være sindssyg, og afgør i saa Fald, om  

 han bør indlægges paa et Sindssygehospital eller en autoriseret  

 Helbredelsesanstalt.
Saadanne Foranstaltninger er de nærmeste da berettigede  

 til at iværksætte.
Stk. 2.  Saafremt den tilkaldte Læge finder, at det vil  

 være uforsvarligt, at den syge ikke indlægges til Behandling paa et  

 Sindssygehospital eller en Helbredelsesanstalt, fordi den syge er farlig for  

 sig selv eller for andre, er de nærmeste pligtige at foretage det videre  

 fornødne til Indlæggelsens Gennemførelse.
Tilsvarende Pligt paahviler  

 ligeledes de nærmeste, naar den tilkaldte Læge finder det uforsvarligt at  

 undlade Indlæggelse, fordi Udsigterne for den syges Helbredelse væsentlig vil  

 forringes, hvis Indlæggelse ikke finder Sted, og Lægens Skøn godkendes af  

 Amtslægen paa den syges Hjemsted, i København af Stadslægen.
 Stk. 3.  Ved en Persons nærmeste forstaas de, hvem  

 Forsorgen for Personen retlig eller faktisk paahviler, saasom Indehaver af  

 Forældremyndighed, Værge, Lavværge, Ægtefælle, myndige Børn, Forældre, andre  

 nære Slægtninge eller de, hos hvem Personen har til Huse, eller hvem det  

 ifølge de foreliggende Omstændigheder paahviler at drage Omsorg for Personen.
 Stk. 4.  Bestemmelsen i Lov Nr. 181 af 20. Maj 1933 om  

 offentlig Forsøg § 252, Stk. 1, forbliver ved Magt, saaledes at de nærmeste  

 forstaas som foran i Stk. 3 angivet.
 Stk. 5.  For saa vidt ikke andre drager Omsorg for den  

 syge, paahviler det Politiet at træde til.
§ 3 Indlæggelse til Behandling af sindssyge kan kun ske paa Grundlag af en  

 Lægeerklæring, som hviler paa en inden for de sidste fire Uger før  

 Indlæggelsen foretagen Undersøgelse.
Bortset fra de Tilfælde, hvor den  

 paagældende indlægges i Henhold til sin egen Begæring, skal Lægeerklæringen  

 være udstedt af en Læge, der ikke er ansat ved Sindssygehospitalet eller  

 Helbredelsesanstalten.
I særlig paatrængende Tilfælde kan Indlæggelse dog  

 finde Sted, uden at Lægeerklæring foreligger, men saadan Erklæring skal da  

 saa vidt muligt fremskaffes i Løbet af tre Dage efter Indlæggelsen.
§ 4 Vedkommende Overlæge træffer Afgørelse om, hvorvidt Betingelserne for  

 Indlæggelse er opfyldt, og hvorvidt Patienten bør modtages til Behandling for  

 sin Sygdom.
§ 5 Stk. 1.  I de i § 2, Stk. 2, jfr.
Stk. 4, omhandlede  

 Tilfælde paahviler det Politiet paa Begæring af de i § 2, Stk. 3 og 4, nævnte  

 Personer eller Myndigheder at yde Bistand til Indlæggelsens Iværksættelse,  

 naar de for Indlæggelsen fastsatte Betingelser er opfyldt.
Nærmere Regler om  

 Politiets Medvirken til Indlæggelsen gives af Justitsministeren.
 Stk. 2.  Sindssyge, som ved Politiets Foranstaltning  

 begæres indlagt som farlige for sig selv eller for andre, skal straks  

 modtages paa Statens eller Kommunens Sindssygehospitaler.
§ 6 Stk. 1.  I de Tilfælde, hvor en sindssyg er  

 tvangsindlagt ved Politiets Bistand, paahviler det Politiet straks ved  

 Indlæggelsen at give Skifteretten paa den sindssyges Hjemsted, i København  

 Magistraten, Meddelelse herom, for at der kan blive beskikket ham en dertil  

 egnet og villig Tilsynsværge, om muligt en Person af hans nærmeste  

 paarørende, dog ikke den, der har foranlediget ham tvangsindlagt; hvor  

 Forholdene ikke taler derimod, bør endvidere den sindssyges eget Ønske tages  

 i Betragtning ved Beskikkelsen.
Tilsynsværgen skal holde sig underrettet om  

 den sindssyges Tilstand og drage Omsorg for, at Opholdet i Hospitalet eller  

 Helbredelsesanstalten ikke udstrækkes længer end nødvendigt.
Den sindssyge  

 har Ret til af afsende lukkede Breve til Tilsynsværgen.
 Stk. 2.  I andre Tilfælde af Behandling paa Hospitaler  

 eller Anstalt end de i Stk. 1 nævnte paahviler det paa tilsvarende Maade den  

 behandlende Læge at foranledige en Tilsynsværge beskikket, hvis den sindssyge  

 selv fremsætter Ønske derom.
§ 7 Er en Patient helbredet, skal den behandlende Læge udskrive ham eller,  

 hvis han er indlagt ifølge Dom eller i Henhold til § 10, stk. 1, snarest gøre  

 Indstilling til vedkommende Ret eller Myndighed om hans Udskrivning.
§ 8 Stk. 1.  Naar den behandlende Læge skønner, at  

 Udskrivning er uforsvarlig, enten fordi Patienten er farlig for sig selv  

 eller for andre, eller fordi Udskrivning væsentlig vil forringe Udsigterne  

 for Patientens Helbredelse, skal Udskrivning nægtes.
 Stk. 2.  Uden for de i Stk. 1 nævnte Tilfælde maa den  

 behandlende Læge ikke nægte at efterkomme en Anmodning om Udskrivning,  

 medmindre den maa antages at ville medføre væsentlige Ulemper for Patienten  

 selv, og Justitsministeren tiltræder Nægtelsen.
§ 9 Stk. 1.  Udskrivning kan begæres af Patienten selv eller  

 af følgende Personer: Indehaver af Forældremyndighed, Værge, Lavværge,  

 Tilsynsværge, Ægtefælle, myndige Børn, Forældre eller andre nære Slægtninge.
 Stk. 2.  For saa vidt en saadan Begæring afslaas, skal  

 den behandlende Læge paa Forlangende af den, der har fremsat Begæring om  

 Udskrivning, forelægge Sagen for Justitsministeren, der da afgør, om  

 Udskrivning skal finde Sted.
 Stk. 3.  Er en fremsat Begæring afslaaet af  

 Justitsministeren, kan Spørgsmaal om Udskrivning ikke med Virkning efter  

 denne Paragraf rejses, forinden der er forløbet fire Maaneder efter  

 Justitsministerens Afgørelse.
§ 10 Stk. 1.  Over for sindssyge Personer, hvis Sygdom ifølge  

 Lægeerklæring rummer Fare for Retssikkerheden, skal Overøvrigheden, for saa  

 vidt det skønnes fornødent, træffe passende Sikkerhedsforanstaltninger,  

 eventuelt ved Anbringelse paa dertil bestemt Hospital eller Anstalt.
Saadanne  

 sindssyge skal snarest muligt modtages paa Statens eller Kommunens  

 Sindssygehospitaler.
 Stk. 2.  Forstaltninger, der er truffer i Henhold til  

 foranstaaende Bestemmelse, kan kun ophæves eller forandres af vedkommende  

 Overøvrighed.
§ 11 Det har sit Forblivende ved de hidtil gældende Regler om Indlæggelse af  

 sindssyge Personer i Henhold til Dom om Indlæggelse til Observation ifølge  

 Retskendelse.
§ 12 De i §§ 2-11 indeholdte Regler finder tilsvarende Anvendelse paa  

 Behandlingen af sjælelig abnorme Epileptikere paa statsanerkendte Anstalter,  

 saaledes at Indlæggelse og Tilbageholdelse af saadanne Personer mod deres  

 VIlje kun maa finde Sted paa de nævnte Anstalter.
§ 13 Denne Lov træder i Kraft den 1. Juli 1938.
§ 14 Fra denne Lovs Ikrafttræden ophæves, for saa vidt angaar sindssyge og  

 Epileptikere, Christian den Femtes Danske Lov 1ste Bog, 19de Kap., Art. 7,  

 for Færøernes Vedkommende samme Konges norske Lov 1ste Bog, 17de Kap., Art.  

 7.
 Hvorefter alle vedkommende sig have at rette.
 Givet paa Christiansborg, den 13. April  

 1938.
 Under Vor Kongelige Haand og Segl.
 Christian R.
(L.S.) Steincke.
(* 1) Udfærdiget gennem Justitsministeriet.
Se Rigsdagstidenden for  

 1937-38; Folket.
Tid.
Sp. 1385, 1573,3990, 4222; Landst.
Tid.
Sp. 845, 929,  

 987; Till.
A.
Sp. 2677; Till.
B.
Sp. 753; Till.
C.
Sp. 349.
