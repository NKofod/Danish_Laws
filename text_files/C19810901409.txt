Mærkningsbestemmelser for fisk og fiskevarer har hidtil været givet i  

 produktspecifikke bekendtgørelser.
Ved fiskeriministeriets bekendtgørelse nr.  

 67 af 20. februar 1981 om mærkning af fisk og fiskevarer er de samlet i een  

 bekendtgørelse.
Man har herved tilsigtet dels at opnå en bedre overskuelighed af disse  

 bestemmelser, dels at koordinere dem bedst muligt.
Endvidere har man ved den  

 nye bekendtgørelse gennemført EF's direktiv om mærkning af levnedsmidler, for  

 så vidt angår fiskeområdet.
Ud over de ændringer, der har været nødvendige af  

 disse grunde, er de hidtil gældende bestemmelser opretholdt, jfr. de  

 afsluttende bemærkninger på side 13.
EF's mærkningsdirektiv Rådets direktiv nr. 79/112/EØF om mærkning af og præsentationsformer for  

 levnedsmidler bestemt til den endelige forbruger samt om reklame for sådanne  

 levnedsmidler er udstedt 18. december 1979. Direktivet omhandler de  

 forbrugerorienterende mærkningsbestemmelser, der - med tiden - bliver  

 obligatoriske i alle EF's medlemsstater.
Direktivet indeholder dog  

 bemyndigelser til på en række områder nationalt at opretholde eller  

 gennemføre afvigelser fra eller tilføjelser til disse bestemmelser.
 I direktivet pålægges det medlemsstaterne:
1. senest 2 år efter direktivets meddelelse (d.v.s.  

 fra 1. januar 1981) at tillade handel med varer, som er i overensstemmelse  

 med de deri fastsatte bestemmelser, og 2. 4 år efter direktivets meddelelse (d.v.s. fra 1.  

 januar 1983) at forbyde handel med varer, som ikke er i overensstemmelse med  

 de deri fastsatte bestemmelser.
 Der er dog mulighed for visse afvigelser fra disse frister.
 I danmark er direktivets bestemmelser blevet gennemført af  

 fiskeriministeriet (fisk), landbrugsministerier (kød, mejeriprodukter,  

 margarine m.m.) og miljøministeriet (andre levnedsmidler samt generelle  

 bestemmelser for tilsætningsstoffer). Der er den 20. februar 1981 udstedt i  

 alt 11 bekendtgørelser om mærkning af levnedsmidler (yderligere een kan  

 forventes fra miljøministeriet). Kun fiskeriministeriets ovennævnte  

 bekendtgørelse og miljøministeriets bekendtgørelse nr. 65 af 20. februar 1981  

 om tilsætningsstoffer til levnedsmidler er af betydning for fiskesektoren.  

 Sidstnævnte bekendtgørelse vil senere blive fremsendt til fiskerikontrollen.
Mærkningsbekendtgørelsens område EF's mærkningsdirektiv stiller kun krav til detailemballage og for  

 Danmarks vedkommende kun til varer bestemt for salg i Danmark.
 Fiskeriministeriets mærkningsbekendtgørelse omfatter imidlertid både  

 detailemballage (kapitel II) og engrosemballage (kapitel III) og både fisk og  

 fiskevarer bestemt for salg i Danmark og for udførsel.
»Fisk« og »fiskevarer« er i bekendtgørelsen defineret  

 på samme måde som i loven om kvalitetskontrol med fisk og fiskevarer.
For at  

 undgå overlapning af de mærkningsbestemmelser, der gælder for andre varer,  

 har man dog i bekendtgørelsens § 1, stk. 3, sidste punktum, undtaget  

 produkter, hvori fisk indgår som en ikke-dominerende bestanddel.
Ikrafttræden Bekendtgørelsen er (ligesom mærkningsbekendtgørelserne fra landbrugs- og  

 miljøministerierne) trådt i kraft 1. marts 1981 (§ 28, stk. 1), og samtidig  

 er alle hidtil gældende mærkningsbestemmelser ophævet (§ 29). Der er  

 imidlertid en række overgangsbestemmelser:
 1. De nye mærkningsbestemmelser bliver først  

 obligatoriske fra 1. januar 1983. D.v.s., at varer, der forhandles (herunder  

 detailforhandles) efter denne dato, skal være mærket efter de nye regler.  

 Indtil da kan der frit vælges mellem de hidtil gældende bestemmelser og de  

 nye (§ 28, stk. 2.). Det er dog ikke tilladt at kombinere enkelte af de  

 gældende bestemmelser med enkelte af de nye.
 2. Varer med holdbarhed over 18 måneder, som er mærket  

 efter de hidtil gældende bestemmelser, kan dog detailforhandles indtil 1.  

 januar 1985 (§ 28, stk. 2). Med hensyn til engrosforhandling er fristen for  

 disse varer 1. januar 1983 (jfr. punkt 1).
3. For varer med holdbarhed over 12 måneder gælder  

 kravet om mærknin g af detailemballagen med en dato for mindste holdbarhed først fra 1.  

 januar 1985 (§ 13, stk. 6), medens de øvrige nye bemærkningsbestemmelser for  

 disse varer bliver obligatoriske fra 1. januar 1983 (jfr. punkt 1).
Disse overgangsbestemmelser er ens i alle de danske  

 mærkningsbekendtgørelser.
De særlige frister for de langtidsholdbare varer  

 skyldes den ofte meget lange omsætningstid for disse varer.
Detailemballage I § 2, stk. 1, er nævnt de 9 mærkningsangivelser, der generelt kræves på  

 detailemballage, og som omtales nærmere i de efterfølgende paragraffer.  

 Angivelse nr. 1 - 7 svarer til kravene i EF's mærkningsdirektiv, nr. 8 og 9  

 er supplerende krav, som stilles af kontrolmæssige grunde.
Kun nr. 2 og 4 er  

 helt nye angivelser for fiskevarer.
 Varer bestemt til udførsel omfattes af § 2, stk. 2.
I § 3, stk. 1, gengives de krav, der i EF's mærkningsdirektiv stilles til  

 sprog og tydelighed.
Bestemmelsen i sidste punktum om »samme  

 synsfelt« kan give anledning til fortolkningsvanskeligheder.
Udtrykket  

 er ikke nærmere forklaret i direktivet.
Meningen må være, at man ikke skal  

 vende og dreje emballagen for at finde varebetegnelsen, nettovægt og mindste  

 holdbarhed; disse angivelser skal kunne ses samtidigt.
Sprogkravet i § 3, stk. 2, til varer bestemt for det danske marked er en  

 stærk begrænsning af det hidtidige sprogkrav (dansk, norsk, svensk eller et  

 af hovedsprogene) for fiskevarer.
Det har imidlertid været afgørende at få  

 sprogkravet formuleret på nøjagtig samme måde i alle danske  

 mærkningsbekendtgørelser.
Det skærpede sprogkrav vil formentlig især få betydning for visse  

 importerede fiskehelkonservesspecialiteter.
Da sådanne varer har en  

 holdbarhed på over 18 måneder, bliver sprogkravet først obligatorisk ved  

 detailforhandling fra 1. januar 1985, jfr. § 28, stk. 2. I særlige tilfælde  

 vil der eventuelt kunne meddeles en begrænset dispensation under forudsætning  

 af, at den generelle bestemmelse i § 3, stk. 1, er tilfredsstillende opfyldt.
Bekendtgørelsen udelukker ikke anvendelse af andre mærkningsangivelser end  

 de foreskrevne.
I § 4 er det imidlertid præciseret, at sådanne andre  

 angivelser ikke må være vildledende, jfr. kvalitetslovens § 5.
Varebetegnelse Bekendtgørelsens § 5 ændrer ikke gældende regler.
Eksemplerne i § 5, stk.  

 2, er taget fra EF's mærkningsdirektiv, og de er ikke udtømmende.  

 Fiskehalvkonserves skal således fortsat mærkes »halvkonserves«.
Et fabrikations- eller varemærke og et fantasinavn må ikke anvendes i  

 stedet for (men godt i forbindelse med) varebetegnelsen.
Fantasinavnet  

 »sølaks« kan dog stadig anvendes efter de hidtil gældende regler (§  

 5, stk. 4).
Ingrediensliste Angivelse af en ingrediensliste er et af de to nye mærkningskrav for  

 fiskevarer i EF's mærkningsdirektiv.
Dette krav er i princippet ret enkelt,  

 idet man under overskriften »ingredienser« skal angive samtlige  

 ingredienser i varen efter aftagende vægt.
Der er imidlertid i §§ 6-9 i nøje  

 overensstemmelse med direktivet givet en række detailbestemmelser, som nok  

 vil medføre fortolkningsvanskeligheder.
Af de særlige bestemmelser skal  

 følgende fremhæves:
 Tilsætningsstoffer (§ 6, stk. 3) skal deklareres i overensstemmelse med de  

 i medfør af levnedsmiddelloven til enhver tid fastsatte bestemmelser, det vil  

 for tiden sige miljøministeriets bekendtgørelse af 20. februar 1981 om  

 tilsætningsstoffer til levnedsmidler, jfr. ovenfor.
Tilsat vand skal ikke deklareres, hvis mængden ikke overstiger 5% af  

 færdigvaren (§ 6, stk. 5, sidste punktum). Det skal heller ikke deklareres,  

 hvis det benyttes til at rekonstituere en koncentreret eller tørret  

 ingrediens (§ 6, stk. 6; se også § 7, nr. 1). Denne bestemmelse har f.eks.  

 betydning ved anvendelse af tørmælk til fremstilling af fiskefars og ved  

 anvendelse af koncentreret tomatpulp ved fremstilling af tomatsauce til  

 fiskevarer.
Endvidere skal vand ikke deklareres, når det indgår i en lage,  

 der normalt ikke fortæres.
I dette tilfælde skal den drænede vægt imidlertid  

 angives (§ 10, stk. 3 - omtales nedenfor).
En sammensat ingrediens kan i ingredienslisten anføres med den sædvanlige  

 betegnelse, f.eks. tomatsauce, efterfulgt af en opregning af de ingredienser,  

 den består af (§ 8, stk. 2, 1. punktum). Denne opregning er dog ikke  

 nødvendig, hvis den sammensatte ingrediens udgør mindre end 25% af varen (§  

 8, stk. 2, 2. punktum). Bestemmelsen har f.eks. betydning for sardin (og  

 andre fisk) i tomat, såfremt fisken udgør mere end 75% og tomatsaucen mindre  

 end 25% af færdigvaren.
Er dette ikke tilfældet, skal ingredienserne i  

 tomatsaucen angives.
 Henvisningen sidst i § 8, stk. 2, til »et levnedsmiddel, for hvilket  

 der ikke kræves ingrediensliste«, har endnu ingen betydning.  

 EF-bestemmelser for nogle varer - men ikke fiskevarer - indeholder  

 detaljerede krav til sammensætningen af disse varer, og i sådanne tilfælde  

 kan en ingrediensliste være overflødig.
Som nævnt skal ingredienslisten generelt angive varens bestanddele efter  

 faldende vægt, men der kræves ikke vægtangivelse for de enkelte bestanddele.  

 En undtagelse er nævnt i § 9, stk. 1; fremhæves en bestemt ingrediens, skal -  

 efter omstændighederne - det mindste eller største indhold af denne  

 ingrediens angives.
Man kunne f.eks. tænke sig en færdigtilberedt fiskeret  

 bestående af fiskefileter garneret med rejer.
Hvis rejerne f.eks. ved en  

 illustration fremhæves som værende af væsentlig betydning for varens særpræg,  

 skal mindsteindholdet af rejer angives i procent.
I § 9, stk. 2, er nævnt et par undtagelser fra bestemmelsen i § 9, stk. 1.  

 Såvel undtagelserne som den generelle bestemmelse vil nok give anledning til  

 fortolkningsvanskeligheder.
F.eks. må man gå ud fra, at betegnelsen  

 »torsk i persillecauce« og »makrel i sennepssauce« kan  

 anvendes uden deklarering af et mindsteindhold af henholdsvis persille og  

 sennep (hvorimod naturligvis persille og sennep skal angives som ingrediens i  

 den pågældende sauce, såfremt denne udgør 25% eller mere af færdigvaren, jfr.  

 ovenfor). Derimod er det nok muligt, at »brislingsardiner i tomatsauce  

 og sherry« bør mærkes med en angivelse af den mængde sherry, der mindst  

 er tilsat produktet.
Nettoindhold Der er sket en ændring i reglerne for angivelse af nettoindhold  

 (nettovægt).
 Man har hidtil (se fiskekonservesbekendtgørelsens § 32, stk. 1, nr. 2)  

 defineret nettovægt som vægten af de faste bestanddele i detailemballagen  

 samt påfyldt olie, tomatpuree og lignende (men ikke suppe, lage, gelee og  

 lignende). Denne definition er forladt, idet man nu - i overensstemmelse med  

 EF's mærkningsdirektiv samt almindelig sprogbrug og praksis - ved nettovægt  

 forstår det samlede indhold i emballagen (§ 10, stk. 2, 1. punktum).
 Altså: Netto = Brutto - Tara.
 Det er nettovægten forstået på denne måde, der efter de nye bestemmelser  

 altid skal angives.
I § 10, stk. 2, 2. punktum, bestemmes i overensstemmelse med hidtidig  

 dansk og international praksis, at et eventuelt glaseringslag på dybfrosne  

 varer ikke medregnes til nettovægten; glasering betragtes som emballage, idet  

 den som anden emballage har til formål at beskytte varen.
Det fremgår  

 imidlertid af den generelle definition af nettovægt, at et eventuelt  

 optøningsdryp fra dybfrosne varer skal medregnes.
Eller sagt på en anden  

 måde: Nettovægten af en dybfrossen vare er varens vægt i frossen stand uden  

 glasering og anden emballage.
Bestemmelsen medfører kontrolmæssige problemer  

 med at skelne mellem smeltevand fra glasering og optøningsdryp, men man har  

 ikke ment, at disse problemer kunne begrunde en tilsidesættelse af en i og  

 for sig ganske logisk og som nævnt almindelig anerkendt praksis.
Ifølge § 10, stk. 3, skal fiskevarer i vand, lage, marinade m.m. mærkes  

 med både nettovægt og drænet vægt.
Sådanne varer har hidtil kun skullet  

 mærkes med drænet vægt (kaldt nettovægt, jfr. ovenfor). I § 10, stk. 4,  

 fastslås, at den hidtidige praksis for varer pakket i olie og sauce m.m.  

 opretholdes.
EF's mærkningsdirektiv foreskriver kun mærkning med nettovægt (og i visse  

 tilfælde drænet vægt), men siger intet om, hvorledes nettovægt og drænet vægt  

 bestemmes.
I fiskeriministeriets bekendtgørelse (§ 11, stk. 1) har man  

 foreskrevet anvendelse af gennemsnitsnettovægtprincippet.
Landbrugs- og  

 miljøministerierne har ladet dette spørgsmål stå åbent.
Når fiskeriministeriet har valgt gennemsnitsnettovægtprincippet, skyldes  

 det, at man herved opretholder en praksis (jfr.  

 fiskekonservesbekendtgørelsens § 32, stk. 1, nr. 2), som har virket  

 tilfredsstillende i en årrække, og som internationalt har vundet stadig  

 større indpas.
Men hertil kommer, at man derved kan anvende  

 kontrolbestemmelser og -metoder svarende til dem, der er fastlagt i  

 industriministeriets bekendtgørelse nr. 445 af 15. oktober 1980 om  

 EØF-mærkning (e-mærkning) af færdigpakkede varer.
Det vil utvivlsomt være en  

 fordel, at nettovægtkontrollen kan gennemføres efter ensartede principper,  

 uanset om virksomhederne ønsker at benytte e-mærket eller ej.
 Gennemsnitsnettovægtprincippet går ud på, at den angivne nettovægt ikke må  

 være større end den gennemsnitlige nettovægt for det pågældende vareparti,  

 idet der tillige gælder særlige regler for den enkelte paknings negative  

 afvigelse fra den angivne nettovægt.
Hidtil har man for fiskevarer haft en fast negativ tolerance på 5%. De nye  

 regler har varierende tolerancer, som det fremgår af tabellen i § 11, stk. 1,  

 der er gengivet fra industriministeriets e-mærkningsbekendtgørelse.
For  

 nettovægte i intervallet 100 - 200 g er tolerancen således 4,5%. Dette  

 sammenholdt med de anvendte kontrolmetoder betyder, at der for dette  

 interval, der omfatter en overvejende del af fiskekonservesprodukterne og en  

 væsentlig del af de dybfrosne fiskevarer, ikke er sket nogen væsentlig  

 ændring af hidtidig praksis.
Det må imidlertid forudses, at de nye  

 toleranceregler kan medføre vanskeligheder for større enheder.
I så fald vil  

 der eventuelt kunne blive tale om dispensation for visse vare- eller  

 emballagetyper.
Det bemærkes, at man ikke har fundet det hensigtsmæssigt i  

 mærkningsbekendtgørelsen at gengive de ret detaljerede statistiske metoder  

 for kontrol af nettovægt, der gælder efter e-mærkningsbekendtgørelsen.
Der  

 vil senere blive udsendt cirkulære herom fra Fiskeriministeriets  

 Industritilsyn.
Ifølge EF's mærkningsdirektiv skal der fastlægges metoder til kontrol af  

 drænet vægt.
Indtil dette er sket, vil Fiskeriministeriets Industritilsyn  

 benytte den hidtil benyttede praksis ved dræning samt tilsvarende statistiske  

 kontrolmetoder som ved kontrol af nettovægt.
Dato for mindste holdbarhed Angivelse af dato for mindste holdbarhed er det andet af de nye  

 mærkningskrav for fiskevarer i EF's mærkningsdirektiv.
 Fiskeriministeriet har i modsætning til landbrugs- og miljøministerierne  

 benyttet en særlig hjemmel i direktivet til at forlange angivelse af sidste  

 forbrugsdag i stedet for dato for mindste holdbarhed på ferske fisk og  

 fiskevarer samt letkonserverede fisk og fiskevarer (§ 13, stk. 1). Dette er  

 sket for at få bedst mulig overensstemmelse med de hidtil gældende  

 bestemmelser, hvorefter de nævnte varer skal mærkes med en sidste salgsdag.  

 Efter de nye regler er der for ingen varer krav om angivelse af sidste  

 salgsdag.
 Bestemmelsen i § 13, stk. 3, har betydning i tilfælde, hvor  

 detailemballagen mærkes med åben dato for varens fremstilling eller pakning  

 (jfr. § 19).
Det er producenten eller forhandleren, der fastsætter datoen for mindste  

 holdbarhed eller den sidste forbrugsdag for en bestemt vare.
Bestemmelsen i  

 kvalitetslovens § 3, stk. 1, (samt straffebestemmelsen for overtrædelse af  

 denne bestemmelse, jfr. § 28, stk. 3) gælder dog, uanset hvilken dato der er  

 påført varen.
Angivelse af en misvisende dato medfører tillige strafansvar i  

 medfør af bekendtgørelsens § 27.
Opbevaringsforskrifter Man har fundet det hensigtsmæssigt at opretholde gældende bestemmelser om  

 angivelse af en højeste opbevaringstemperatur på detailemballage til ferske  

 og letkonserverede fisk og fiskevarer (§ 14, stk. 2) samt fiskehalvkonserves  

 (§ 14, stk. 3).
 Bestemmelsen i § 14, stk. 4, om eksportvarer betyder, at man ved udførsel  

 til et land, hvor der ikke er fastsat noget krav om mærkning med  

 opbevaringstemperatur, skal følge bestemmelserne i § 14, stk. 2 og 3. Er der  

 derimod i det pågældende land fastsat sådanne bestemmelser, skal disse  

 overholdes, jfr. § 2, stk. 2.
Firmanavn Bestemmelsen i § 16 opretholder i alt væsentligt hidtidige regler og  

 praksis.
På al detailemballage skal angives navn og adresse for et firma, der  

 har ansvaret for varen.
Det kan være producenten eller pakkeren af varen, men  

 også en forhandler.
For varer, der skal forhandles i Danmark, skal  

 forhandleren være etableret inden for EF-området.
Det er i § 16, stk. 2, præciseret, at formålet med adressen er, at det  

 pågældende firma kan lokaliseres entydigt.
Det er derfor ikke nødvendigt at  

 angive fuldstændig postadresse, når blot man kan finde frem til firmaet med  

 midler, der normalt er tilgængelige (telefonbog m.m.). For danske varer er  

 angivelse af autorisationsnummer ikke tilstrækkeligt.
Ganske vist er det  

 muligt for de kontrollerende myndigheder ved hjælp af autorisationsnummeret  

 at identificerede producenten eller pakkeren, men autorisationsnumrene er  

 ikke almindeligt tilgængelige.
Oprindelsessted Oprindelsessted skal kun angives, hvis det er nødvendigt for ikke at  

 vildlede forbrugeren (§ 17, stk. 1).
Efter de hidtil gældende bestemmelser skal importerede varer forsynes med  

 angivelse af oprindelsesland.
Det vil formentlig stadig være almindeligt at  

 gøre dette, men det er altså ikke ubetinget nødvendigt.
Dertil kommer, at angivelse af oprindelsesland ikke altid er  

 tilstrækkeligt til at give forbrugerne den nødvendige information.
Det er  

 således væsentligere at oplyse, om en laks fra Nordamerika stammer fra  

 Atlanterhavet eller fra Stillehavet, end om den kommer fra Canada eller USA.
§ 17,  stk. 2, sigter netop på det forhold, at mange  

 forskellige fiskearter forhandles under samme betegnelse, fordi man ikke har  

 danske navne på alle udenlandske arter.
Et eksempel er rejer. 4 forskellige  

 biologiske familier benyttes verden over til fremstilling af rejekonserves  

 eller dybfrosne rejer.
Hver familie omfatter flere slægter, og hver slægt  

 flere arter, der kan være meget forskellige, både i størrelse og med hensyn  

 til smag og andre egenskaber.
I Danmark har man hidtil kun anvendt een art,  

 dybvandsrejen.
Det vil derfor være rimeligt, at frosne dybvandsrejer kan  

 forhandles som »dybfrosne rejer«, uden at det nødvendigvis angives,  

 om de hidrører fra f.eks.
Grønland eller Island.
Derimod afviger rejer fra  

 det indiske ocean, den mexikanske golf eller Sydamerikas vestkyst så stærkt  

 fra dybvandsrejen, at forbrugeren vil blive vildledt, hvis det ikke af  

 mærkningen fremgår, at der er tale om andre rejer end de sædvanlige.
Autorisationsnummer I EF's mærkningsdirektiv kræves ikke, at produktions- eller  

 pakkevirksomheden angives (jfr. § 16, stk. 1), men det tillades, at nationale  

 bestemmelser herom opretholdes for den nationale produktion.
Denne mulighed  

 har man udnyttet ved i § 18 at kræve angivelse af autorisationsnummer.
Krav  

 herom findes i kvalitetslovens § 14, stk. 4, og kravet kan ikke fraviges uden  

 lovændring.
Angivelse af autorisationsnummer kræves af kontrolmæssige grunde og ikke  

 af hensyn til forbrugeroplysninger.
Autorisationsnumrene anses derfor  

 (fortsat) som fortrolige.
Opmærksomheden henledes på, at fiskekonservesbekendtgørelsen (§ 32, stk.  

 1, nr. 4), bekendtgørelsen om fremstilling af røgede fisk og fiskevarer (§  

 15, stk. 3) og fiskefiletbekendtgørelsen (§ 21, stk. 3) indeholder - i øvrigt  

 indbyrdes forskellige - bestemmelser om, at en autoriseret virksomhed kan  

 mærke med en anden virksomheds autorisationsnummer.
Disse bestemmelser har i  

 de senere år været uden væsentlig betydning og strider mod det generelle  

 formål med mærkning med autorisationsnummer.
De er derfor ikke overført til  

 den ny mærkningsbekendtgørelse.
Der kan stadig være et rimeligt  

 forretningsmæssigt ønske om »anonymitet«, f.eks. når en  

 detailforhandlerkæde benytter eget varemærke eller emballagedesign.
Et sådant  

 ønske kan imidlertid tilgodeses ved, at producenten får tildelt et ekstra  

 autorisationsnummer.
Det er netop dette hensyn, der ligger til grund for  

 bestemmelsen i kvalitetslovens § 14, stk. 4, om, at der kan tildeles en  

 virksomhed flere autorisationsnumre.
Fremstillings- eller pakkedato EF's mærkningsdirektiv kræver heller ikke angivelse af fremstillings-  

 eller pakkedato, idet forbrugeroplysningen forudsættes tilgodeset ved krav om  

 dato for mindste holdbarhed.
 Direktivet tillader imidlertid, at der for bestemte levnedsmidler, men  

 ikke for levnedsmidler generelt, foreskrives flere obligatoriske oplysninger  

 end dem, der kræves ifølge direktivet.
 Denne mulighed har man benyttet til i § 19 at kræve, at fiskevarer, der  

 fremstilles eller færdigpakkes i Danmark, skal mærkes med dato for  

 fremstilling eller pakning i overensstemmelse med de hidtil gældende regler,  

 jfr. § 19, stk. 3, 4 og 5.
For mindst muligt at bryde med direktivets generelle princip om, at  

 direktivets krav er udtømmende for så vidt angår forbrugeroplysning, er det  

 imidlertid i § 19, stk. 2, bestemt, at angivelse af dato for fremstilling  

 eller pakning kan ske i kode, der er anmeldt til og godkendt af  

 Fiskeriministeriets Industritilsyn.
Hermed bortfalder den hidtidige  

 bestemmelse om, at ferske og letkonserverede fiskevarer skal være mærket med  

 åben dato, samt kravet om, at man ved mærkning af fiskehalvkonserves og  

 dybfrosne fiskevarer i kode skal benytte en bestemt kode (jfr.  

 fiskekonservesbekendtgørelsens § 32, stk. 1, nr. 5, og industritilsynets  

 cirkulære af 3. januar 1969 angående datomærkning af fiskefilet og frosne  

 fiskevarer m.v.).
 Af samme årsag som anført for autorisationsnumre betragtes de til  

 industritilsynet anmeldte koder som fortrolige.
Engrosemballage Som tidligere anført omfattet EF's mærkningsdirektiv ikke engrosemballage.  

 Der er i øvrigt ikke fundet anledning til væsentligt at ændre de hidtil  

 gældende bestemmelser for mærkning af engrosemballage.
Disse bestemmelser er  

 derfor med mindre modifikationer og ajourføringer samlet i bekendtgørelsens  

 kapitel III.
 Bestemmelsen i § 22, stk. 2, sidste punktum, er medtaget specielt af  

 hensyn til de regler, der gælder i Italien.
§ 22,  stk. 3, er til en vis grad en forenkling af  

 hidtidige bestemmelser.
Man har således f.eks. ikke fundet anledning til at  

 opretholde kravet i filetbekendtgørelsens § 17, stk. 3, om, at fileternes art  

 skal angives på engrosemballagen.
 Kravet om angivelse af oprindelsesland på engrosemballagen (§ 24, stk. 1)  

 er opretholdt af kontrolmæssige grunde, men begrænset til at omfatte lande  

 uden for EF af hensyn til bestemmelserne for handel mellem EF-staterne.
 For visse varer har man hidtil forlangt, at producentens eller  

 forhandlerens firmanavn og hjemsted skal angives på engrosemballagen  

 (fiskefiletbekendtgørelsens § 17, stk. 5, og letkonservesbekendtgørelsens §  

 8). Man har imidlertid fundet det kontrolmæssige hensyn tilfredsstillende  

 tilgodeset med kravet om, at engrosemballage i alle tilfælde mærkes med  

 autorisationsnummer (§ 25) og i tilfælde af udførsel med »Danmark«  

 eller »Grønland« (§ 24, stk. 2).
 Bestemmelsen i § 26 om mærkning af engrosemballage med dato for  

 fremstilling og pakning er koordineret med den tilsvarende bestemmelse for  

 detailemballage (§ 19) og har derfor samme konsekvenser som nævnt ovenfor.
De få modifikationer, der er foretaget i de gældende bestemmelser om  

 mærkning af engrosemballage, er en lempelse af disse.
Der er derfor ikke  

 behov for overgangsbestemmelser som for detailemballage, jfr. § 28.
Grønland EF's mærkningsdirektiv undtager levnedsmidler, der markedsføres i Grønland  

 til lokalt forbrug.
I konsekvens heraf gælder bekendtgørelsens kapitel II  

 (detailemballage) ikke for varer, der fremstilles og markedsføres i Grønland  

 (§ 30, stk. 1). Kapitel III (engrosemballage) gælder i og for sig for sådanne  

 varer, men er kun aktuelt for varer, der fremstilles på egentlige  

 produktionsvirksomheder, hvor de ikke frembyder noget problem.
 Det er endvidere en naturlig konsekvens, at fiskevarer, der fremstilles i  

 Danmark til det grønlandske marked, omfattes af bekendtgørelsens bestemmelser  

 for varer bestemt til udførsel (§ 30, stk. 2).
 Fiskevarer, der fremstilles i Grønland til det danske marked, omfattes  

 fuldt ud af bekendtgørelsens bestemmelser, herunder de særlige bestemmelser i  

 §§ 18, 19, 24, stk. 2, og 25 vedrørende varer, der fremstilles på en af  

 fiskeriministeriet autoriseret virksomhed.
 Tilsvarende gælder for fiskevarer, der fremstilles i Grønland til  

 udførsel, dog med de begrænsninger, der fremgår af §§ 2, stk. 2, 3, stk. 3,  

 og 20, stk. 2.
Afsluttende bemærkninger Som det fremgår af det ovenfor anførte, er bestemmelserne i  

 fiskeriministeriets mærkningsbekendtgørelse på mange punkter en videreførelse  

 af de hidtil gældende mærkningsbestemmelser.
 De væsentligste ændringer er:
 1. Krav om ingrediensliste på detailemballage til  

 varer bestemt for Danmark.
 2. Krav om angivelse af dato for mindste holdbarhed på  

 detailemballage til varer bestemt for Danmark.
 3. Ændring af reglerne for angivelse af nettovægt og  

 drænet vægt på detailemballage.
 4. Begrænsning af sprogkravet til mærkning af  

 detailemballage til varer bestemt for Danmark.
Det kan ikke undgås, at især disse ændringer medfører visse  

 fortolkningsvanskeligheder, som ikke alle kan forudses.
Man skal derfor  

 henstille til fiskerikontrollen, at alle tvivlsspørgsmål, så snart de opstår,  

 forelægges Fiskeriministeriets Industritilsyn.
En del af spørgsmålene vil  

 formentlig være af generel karakter og bør derfor løses i samarbejde med  

 landbrugs- og miljøministerierne.
Andre spørgsmål vil være specifikke for  

 fiskevarerne, men af hensyn til den ensartede fortolkning landet over er det  

 væsentligt, at også de forelægges så hurtigt som muligt.
