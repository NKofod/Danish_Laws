 I medfør af § 32, stk. 5, i lov om folkehøjskoler, efterskoler,  

 husholdningsskoler og håndarbejdsskoler, jf. lovbekendtgørelse nr. 1191 af  

 23. december 1993, som ændret ved § 1 i lov nr. 319 af 17. maj 1995, og § 12  

 a, stk. 5, i lov om erhvervsskoler, jf. lovbekendtgørelse nr. 689 af 20. juli  

 1994, som ændret ved § 2 i lov nr. 319 af 17. maj 1995, og efter forhandling  

 med Finansministeriet fastsættes:
Garantistillelse § 1.  Folkehøjskoler, efterskoler, husholdningsskoler  

 og håndarbejdsskoler (frie kostskoler), der er godkendt efter § 10 i lov om  

 folkehøjskoler, efterskoler, husholdningsskoler og håndarbejdsskoler, samt  

 skoler, der er godkendt efter § 1, stk. 1, i lov om erhvervsskoler, og  

 skolehjem, der er godkendt efter § 13 i lov om erhvervsskoler, kan søge  

 Undervisningsministeriet om garanti for lån i Kongeriget Danmarks Hypotekbank  

 og Finansforvaltning (Hypotekbanken), jf. dog § 2.
Stk. 2.  Garanti for lån stilles kun for skoler, der på  

 ansøgningstidspunktet har været i drift som godkendt skole i mindst 3 hele  

 regnskabsår.
Ved oprettelse af skoler kan der dog stilles garanti for lån,  

 hvis en sådan belåning indgår i en samlet finansieringsplan, der er godkendt  

 af Undervisningsministeriet.
§ 2.  Undervisningsministeriet kan stille garanti for  

 lån til nybyggeri og til- og ombygning af egne bygninger.
Garantien kan  

 stilles for lån til finansiering af en procentdel af de dokumenterede  

 byggeudgifter, jf. bilag 4a og 4b til denne bekendtgørelse.
Procentdelen  

 fastsættes på de årlige finanslove.
Stk. 2.  Undervisningsministeriet kan i særlige tilfælde  

 stille garanti for lån til erhvervelse af fast ejendom, jf. § 7. Garantien  

 kan stilles for lån til finansiering af en procentdel af købesummen omregnet  

 til kontantpris.
Procentdelen fastsættes på de årlige finanslove.
 Stk. 3.  Garanti for lån stilles kun ved byggeri eller  

 køb af fast ejendom, der skal anvendes til skolens tilskudsberettigede  

 aktiviteter.
 Stk. 4.  Garanti stilles ikke, hvis garantisummen, som  

 beregnet efter stk. 1 eller 2, udgør mindre end 500.000 kr., jf. dog § 5,  

 stk. 7.
 Stk. 5.  Garantisummen, jf. stk. 1 og 2, fastsættes ved  

 afrunding nedad til nærmeste beløb deleligt med 10.000.
§ 3.  Garantien kan stilles for perioder på 5, 10, 15,  

 20, 25 eller 30 år.
Garantien bortfalder ved låneforholdets ophør.
 § 4.  Undervisningsministeriet kan stille garanti for  

 lån efter § 1, hvis skolen opfylder betingelserne i denne bekendtgørelse,  

 herunder for frie kostskoler betingelserne der er nævnt i bilag 1 til denne  

 bekendtgørelse, og for erhvervsskoler og skolehjem betingelserne der er nævnt  

 i bilag 2 til denne bekendtgørelse.
 Stk. 2.  Garantien stilles på de vilkår, der fremgår af  

 bilag 3b til denne bekendtgørelse.
 Stk. 3.  Undervisningsministeriet orienterer skolerne om  

 Hypotekbankens til enhver tid gældende lånevilkår.
Garanti for lån til byggeri § 5.  Skoler, der ønsker at få stillet garanti for lån  

 som omtalt i § 1, skal sende ansøgning herom til Undervisningsministeriet,  

 jf. § 6, stk. 1. Skolen skal oplyse, hvor lang løbetid, skolen ønsker,  

 garantien skal have, jf. § 3, og om skolen ønsker garanti for det maksimale  

 beløb, jf. § 2, stk. 1.
Stk. 2.  Skolen kan på grundlag af projektforslag søge  

 om forhåndstilsagn om garanti for lån til det pågældende byggearbejde.
Sådant  

 tilsagn kan gives, hvis betingelserne i denne bekendtgørelse, herunder  

 betingelserne der er nævnt i bilag 1 eller 2 til denne bekendtgørelse, jf. §  

 4, stk. 1, er opfyldt.
Forhåndstilsagnet bortfalder efter en frist fastsat af  

 Undervisningsministeriet, jf. bilag 3a til denne bekendtgørelse, hvis det  

 ikke er blevet afløst af garanti i henhold til stk. 3.
Stk. 3.  Skolen søger på grundlag af byggesagsrapporten,  

 inkl. licitationsoversigten, om garanti for lån med henblik på at finansiere  

 byggeriet.
Garantien beregnes på baggrund af de bud, som skolen vil antage.  

 Garantien kan ikke efterfølgende forhøjes.
 Stk. 4.  I beregningen af størrelsen af forhåndstilsagn  

 og garanti indgår købesummen for den faste ejendom, hvor byggeriet tænkes  

 gennemført, hvis skolen har overtaget ejendommen mindre end et år før  

 ansøgningstidspunktet, og hvis erhvervelsen af ejendommen opfylder  

 betingelserne i § 7. Ansøgningstidspunktet regnes som det tidspunkt, hvor  

 Undervisningsministeriet har modtaget de nødvendige oplysninger for at kunne  

 bedømme ansøgningen, jf. §§ 6 og 7.
 Stk. 5.  Der kan kun stilles garanti for byggeri, der  

 har været i udbud i overensstemmelse med gældende regler om licitation m.v.,  

 herunder EUs regler om offentlige indkøb m.v.
 Stk. 6.  Hvis skolen har antaget budene, før ansøgning  

 om garanti er imødekommet, jf. stk. 3, kan der ikke stilles garanti for lån  

 til det pågældende projekt.
 Stk. 7.  Når byggeriet er afsluttet, og endeligt  

 byggeregnskab er udarbejdet i overensstemmelse med Bygge- og Boligstyrelsens  

 regler herom, afgiver skolens sædvanlige revisor til Undervisningsministeriet  

 erklæring på ansøgningsskemaet, jf. bilag 4 a og bilag 4 b til denne  

 bekendtgørelse, om størrelsen af de dokumenterede udgifter til byggeriet.  

 Hvis det endelige byggeregnskab viser, at udgifterne har været mindre end  

 summen af de antagne bud, nedsættes garantien forholdsmæssigt, jf. § 2, stk.  

 1.
§ 6.  Ved ansøgning om garanti eller forhåndstilsagn  

 om garanti anvendes Undervisningsministeriets ansøgningsskema, jf. bilag 4a  

 og bilag 4b til denne bekendtgørelse.
Skolens revisor skal ved påtegning  

 attestere skolens oplysninger på ansøgningsskemaet.
I forbindelse med  

 ansøgning om forhåndstilsagn skal ansøgningsskemaet være vedlagt  

 projektforslaget.
I forbindelse med ansøgning om garanti skal  

 ansøgningsskemaet være vedlagt byggesagsrapporten, inkl.  

 licitationsoversigten.
 Stk. 2.  Undervisningsministeriet kan indkalde  

 dokumentation for de givne oplysninger.
Garanti for lån til køb af fast ejendom § 7.  Undervisningsministeriet kan stille garanti for  

 lån i forbindelse med en skoles køb af fast ejendom, hvis betingelserne i  

 denne bekendtgørelse, herunder betingelserne der er nævnt i bilag 1 eller 2  

 til denne bekendtgørelse, jf. § 4, stk. 1, er opfyldt.
Stk. 2.  Ansøgning om garanti indgives, når der  

 foreligger bindende salgstilbud, som vedlægges ansøgningen.
Skolens revisor  

 skal ved påtegning attestere skolens oplysninger i ansøgningen.
Skolen skal  

 samtidig oplyse, hvor lang løbetid, skolen ønsker, garantien skal have, jf. §  

 3, og om man ønsker garanti for det maksimale beløb, jf. § 2, stk. 2.
Stk. 3.  Garanti for lån til køb af fast ejendom kan  

 gives, hvis Stk. 4.  Hvis anskaffelsesprisen er højere end  

 markedsprisen for den pågældende ejendom, nedsættes garantien  

 forholdsmæssigt, jf. § 2, stk. 2.
 Stk. 5.  Der kan ikke stilles garanti for lån til køb af  

 fast ejendom, som skolen hidtil har lejet af selskaber, fonde, foreninger  

 eller andre organisationer, hvis formål er at støtte den pågældende skole  

 eller skoleform, eller som på anden måde har en økonomisk interesse i skolens  

 virksomhed.
Fælles betingelser § 8.  Garantien træder i kraft, når håndpantsat et ejerpantebrev med 1. eller oprykkende prioritets panteret i  

 skolens faste ejendom, jf. stk. 2 og 3.
Stk. 2.  Skolen tinglyser ejerpant i skolens faste  

 ejendom.
Når ejerpantebrevet er tinglyst uden præjudicerende  

 retsanmærkninger, håndpantsættes dette til Undervisningsministeriet ved  

 Hypotekbanken.
Ejerpantebrevet må ikke være mindre end garantisummen med et  

 tillæg på 10 pct. til sikkerhed for ministeriets eventuelle  

 inddrivelsesomkostninger.
 Stk. 3.  I de tilfælde, hvor skolen får garanti for lån  

 til køb af fast ejendom, skal ejerpantet også omfatte denne ejendom.
 § 9.  Undervisningsministeriet kan uden varsel opsige  

 garantien i forhold til skolen, hvis skolen i forbindelse med opnåelsen af  

 garantien har afgivet urigtige oplysninger.
 Stk. 2.  Undervisningsministeriet kan uden varsel opsige  

 garantien helt eller delvis i forhold til skolen, hvis skolen ikke i  

 forbindelse med byggeriets gennemførelse har overholdt gældende regler  

 herfor, eller hvis skolens revisor ikke inden for en frist fastsat af  

 ministeriet afgiver erklæring efter § 5, stk. 7.
Stk. 3.  Undervisningsministeriet kan uden varsel opsige  

 garantien i forhold til skolen, hvis skolen optager andre lån med pant i  

 skolens faste ejendom, efter at der er stillet garanti for et lån optaget  

 efter reglerne i denne bekendtgørelse.
Dette gælder, hvis de samlede udgifter  

 til forrentning og tilbagebetaling efter denne seneste lånoptagelse bevirker,  

 at betingelserne for garantistillelsen, jf. bilag 1 og 2 til denne  

 bekendtgørelse, ikke længere er opfyldt.
 Stk. 4.  Undervisningsministeriet kan uden varsel opsige  

 garantien i forhold til skolen, hvis skolen afhænder den pantsatte ejendom,  

 eller hvis skolen ophører, eller pantets værdi væsentligt forringes.
 Stk. 5.  Undervisningsministeriet opsiger garantien i  

 forhold til skolen, hvis skolens godkendelse bortfalder.
Stk. 6.  Opsiger Undervisningsministeriet garantien i  

 forhold til skolen, forfalder den til enhver tid værende garantisum til  

 øjeblikkelig betaling til Undervisningsministeriet, jf.
Danske Lov 1-23-15.
 § 10.  Undervisningsministeriet modregner  

 Hypotekbankens træk på garanti i skolens fremtidige tilskud fra ministeriet.  

 Hvis der ikke opnås en afdragsordning mellem skolen og ministeriet, modregnes  

 beløbet krone for krone i fremtidige tilskudsudbetalinger.
 Stk. 2.  Hvis skolen i to på hinanden følgende terminer  

 misligholder betalingsforpligtelsen over for Hypotekbanken eller i alt tre  

 gange har misligholdt betalingsforpligtelsen, kan Undervisningsministeriet  

 for skolens regning indbetale forfaldne og fremtidige ydelser på lånet til  

 Hypotekbanken.
 Stk. 3.  Har Undervisningsministeriet overtaget skolens  

 betalingsforpligtelse over for Hypotekbanken efter stk. 2, modregnes  

 forfaldne ydelser krone for krone i skolens fremtidige tilskudsudbetalinger.  

 Når de forfaldne ydelser er modregnet, tilbageholder Undervisningsministeriet  

 til dækning af de fremtidige ydelser et beløb, der fordeles ligeligt over  

 skolens månedlige tilskudsudbetalinger.
Andre bestemmelser § 11.  Garantitilsagn og forhåndstilsagn tildeles  

 inden for den givne bevilling, der er fastsat på finansloven for det  

 pågældende år.
Overstiger det samlede ansøgte garantibeløb bevillingen afsat  

 til formålet i det pågældende finansår, imødekommes ansøgningerne efter  

 tidsprioritet regnet fra modtagelsen af ansøgningen i ministeriet.  

 Ansøgninger, der ikke kan imødekommes, bortfalder.
Ikrafttræden § 12.  Bekendtgørelsen træder i kraft den 1. september  

 1995.
Undervisningsministeriet, den 20. juli  

 1995 Ole Vig Jensen / Jesper Rasmussen Bilag 1 Bekendtgørelse om långivning til erhvervsskoler og frie kostskolerJuli  

 1995 Betingelser for stillelse af garanti for lån i Kongeriget Danmarks  

 Hypotekbank og Finansforvaltning til frie kostskoler Undervisningsministeriet stiller garanti for lån i Hypotekbanken til frie  

 kostskoler, hvis nøgletallene for skolens økonomi i henhold til skolens  

 ansøgning, jf. pkt.
B4 i bilag 4a til denne bekendtgørelse, opfylder:
Hvis nøgletallene for skolens økonomi ikke opfylder nogen af de ovennævnte  

 betingelser, og det påtænkte projekt skønnnes at medføre en væsentlig  

 forbedring af skolens samlede økonomiske situation, kan skolen ansøge om  

 garanti på grundlag af et af ministeriet godkendt flerårsbudget for skolen,  

 hvor udgifterne til det påtænkte projekt er indregnet.
Nøgletallene beregnes  

 da på grundlag af budgettal for skolens økonomi for en 3-års periode i stedet  

 for regnskabstal, og Undervisningsministeriet stiller garanti for lån, hvis  

 nøgletallene opfylder mindst en af de ovennævnte to betingelser.
Bilag 2 Bekendtgørelse om långivning til erhvervsskoler og frie kostskolerJuli  

 1995 Betingelser for stillelse af garanti for lån i Kongeriget Danmarks  

 Hypotekbank og Finansforvaltning til erhvervsskoler Undervisningsministeriet stiller garanti for lån i Hypotekbanken til  

 erhvervsskoler, hvis nøgletallene for skolens økonomi i henhold til skolens  

 ansøgning, jf. pkt.
B4 i bilag 4b til denne bekendtgørelse, opfylder:
Hvis nøgletallene for skolens økonomi ikke opfylder nogen af de ovennævnte  

 betingelser, og det påtænkte projekt skønnes at medføre en væsentlig  

 forbedring af skolens samlede økonomiske situation, kan skolen ansøge om  

 garanti på grundlag af et af ministeriet godkendt flerårsbudget for skolen,  

 hvor udgifterne til det påtænkte projekt er indregnet.
Nøgletallene beregnes  

 da på grundlag af budgettal for skolens økonomi for en 3-års periode i stedet  

 for regnskabstal, og Undervisningsministeriet stiller garanti for lån, hvis  

 nøgletallene opfylder mindst en af de ovennævnte to betingelser.
