Ret  

 til VEU-godtgørelse og befordringstilskud, organist, præliminær  

 Organistuddannelse,  

 uddannelse på niveau og længde med erhvervsuddannelserne Vedr.
XX Arbejdsmarkedets Ankenævn har behandlet YYs klage på  

 møde den 14. december 2005.
Nævnet traf denne A F G Ø R E L S E Arbejdsmarkedets Ankenævn finder, at XX opfylder  

 betingelserne for at modtage VEU-godtgørelse ved deltagelse i AMU-kurset  

 Almen  

 fødevarehygiejne  obligatorisk certifikat i perioden fra den 23. august  

 2005  

 til og med den 25. august 2005. YY er derfor berettiget til refusion af  

 lønudgifter.
 XX opfylder endvidere betingelserne for at kunne modtage  

 befordringstilskud.
B E G R U N D  

 E L S E Efter reglerne er det en betingelse for at opnå  

 VEU-godtgørelse, at deltageren ikke har en erhvervsrettet uddannelse, der med  

 hensyn til niveau og varighed overstiger erhvervsuddannelse.
 Nævnet finder, at den Præliminære  

 Organistuddannelse hverken overstiger niveau eller varighed af  

 erhvervsuddannelserne.
 Nævnet har ved afgørelsen lagt vægt på, at der ikke er et  

 adgangskrav til uddannelsen, der forudsætter bestået uddannelse på gymnasialt  

 niveau, samt at varigheden af uddannelsen ikke ses at overstige varigheden af  

 erhvervsuddannelserne.
Nævnet finder derfor, at XX er omfattet af den personkreds, der er  

 berettiget til VEU-godtgørelse.
Heraf følger, at arbejdsgiver er berettiget  

 til  

 refusion af lønudgifter.
 Da XX er omfattet af målgruppen for VEU-godtgørelse, er han  

 endvidere ikke udelukket fra at modtage befordringstilskud.
 Afgørelsen er truffet med hjemmel i §§ 1, 2, 3, 4 og 9 i lov  

 om godtgørelse ved deltagelse i erhvervsrettet voksen- og efteruddannelse,  

 jf.  

 lovbekendtgørelse nr. 106 af 18. februar 2004, §§ 1, 2, 4 og 14 i  

 bekendtgørelse nr. 494 af 14. juni 2005 om godtgørelse ved deltagelse i  

 erhvervsrettet voksen- og efteruddannelse, § 21 i lov nr. 446 af 10.  

 juni  

 2003 om arbejdsmarkedsuddannelser samt §§ 1 og 2 i bekendtgørelse nr.  

 495  

 af 16. juni 2005 om tilskud til befordring ved deltagelse i  

 arbejdsmarkedsuddannelser  

 og enkeltfag optaget i en fælles kompetencebeskrivelse.
 Ankenævnet ændrer således SUstyrelsens afgørelse af 12. september  

 2005.
På ankenævnets vegne De kan læse om afgørelsens faktiske og retlige grundlag  

 på de følgende sider.
Kopi til:  

  

 XX  

  

 SUstyrelsen 1. Sagsforløb XX ansøgte den 10. august 2005 om  

 VEU-godtgørelse og befordringsgodtgørelse til AMU-kurset Almen  

 fødevarehygiejne  

  obligatorisk certifikat der afholdtes fra den 23. august 2005 til og  

 med den  

 25. august 2005.
 Af ansøgningen fremgår, at XX er uddannet organist og har  

 gennemført Præliminær Organistuddannelsen, og at han har brugt sin uddannelse  

 arbejdsmæssigt inden for de sidste 5 år.
 Det fremgår videre af ansøgningen, at arbejdsgiver har søgt om  

 refusion.
2. SUstyrelsens  

 afgørelse SUstyrelsen traf den 12. september  

 denne afgørelse:
 Vi har den 11/08-2005 modtaget din ansøgning om godtgørelse  

til  

  

 erhvervsrettet voksen-  

 og efteruddannelse (VEU-godtgørelse) og befordringstilskud til følgende  

 fag/uddannelser:  

  

 Almen fødevarehygiejne  

-  

  

 obligatorisk  

 certifikat.  

  

 Du har ikke fået tildelt VEU-godtgørelse.
 Begrundelsen for dette er:
 Du er for højt uddannet, jf. § 4, stk. 1-3, i  

 bekendtgørelsen om VEU-godtgørelse.
Du har ikke fået tildelt befordringstilskud.
Begrundelsen for  

 dette er:
 Du er for højt uddannet, jf. § 21 stk. 2, i loven om  

 arbejdsmarkedsuddannelser.
 Behandling af din ansøgning om VEU-godtgørelse er sket  

 efter reglerne i lov om godtgørelse ved deltagelse i erhvervsrettet voksen-  

 og  

 efteruddannelse, jf. lovbekendtgørelse nr.106 af 18. februar 2004, som ændret  

 senest ved lov nr. 523 af 24. juni 2005 og bekendtgørelse nr. 494 af 14. juni  

 2005 om godtgørelse ved deltagelse i erhvervsrettet voksen- og  

 efteruddannelse.
 Behandling af din ansøgning om befordringstilskud er sket efter  

 reglerne i lov nr. 446 af 10. juni 2003 om arbejdsmarkedsuddannelser m.v.,  

 som  

 ændret ved lov nr. 1228 af 27. december 2003 og bekendtgørelse nr. 495 af 16.  

 juni 2005 om tilskud til befordring ved deltagelse i  

 arbejdsmarkedsuddannelser  

 og enkeltfag optaget i en fælles kompetence-  

  

 beskrivelse.
Du kan læse mere om VEU-godtgørelse og befordringstilskud på  

 www.veug.dk.
Vil du have flere oplysninger om beregningen, eller mener du, at  

 der er forkerte oplysninger, skal du henvende dig til os. 3. Klagen  

 til ankenævnet Arbejdsgiver har den 15. september  

 2005 klaget over afgørelsen som følger:
Iflg. brev af d 12. sep. 2005, fremgår det, at der er givet  

 afslag på godtgørelsen.
Begrundelsen herfor finder vi ikke rigtig, ej heller  

 fyldestgørende, da det på intet tidspunkt har været oplyst, at dette kunne  

 være  

 tilfældet.
Normalt betaler vi fuld løn under kursus, hvorefter vi får  

 VEU-godtgørelse for de medarbejdere, vi sender på kursus.
Dette har vi gjort,  

 for at kunne opkvalificere vore medarbejdere. 4. SUstyrelsens  

 bemærkninger til klagen SUstyrelsen har ved brev af 18.  

 oktober 2005 oversendt sagen til nævnet som følger:
 I brev af 15. september 2005 har XXs arbejdsgiver YY klaget til  

 Arbejdsmarkedets Ankenævn over afslag på VEU-godtgørelse.
 Styrelsen for Statens Uddannelsesstøtte fastholder afslaget af 12.  

 september 2005.
 Afslaget er begrundet i, at XX er for højt uddannet.
XX har i ansøgningsskemaet om VEU-godtgørelse oplyst, at han er  

 uddannet organist.
Med fax af 16. oktober 2005 har Styrelsen for Statens  

 Uddannelsesstøtte modtaget kopi af XXs eksamensbevis fra CCskole, hvoraf det  

 fremgår, at han har bestået Præliminær Orgelprøve.
 Det er en betingelse for at kunne få VEU-godtgørelse, at ansøger  

 ikke er uddannet over erhvervsuddannelsesniveau, jf. § 1 i  

 lovbekendtgørelse nr. 795 af 18. august 2005 om godtgørelse ved deltagelse i  

 erhvervsrettet voksen- og efteruddannelse.
Den Præliminære Organist uddannelse er en kort videregående  

 uddannelse, der varer 2 til 4 år.  

  

 Vi kan på denne baggrund ikke imødekomme klagen af 15. september 2005. 5. Nyt  

 efter klagen Intet nyt.
6. Regler Bekendtgørelse af lov nr. 106 af 18. februar 2004 om godtgørelse ved  

 deltagelse i erhvervsrettet voksen- og efteruddannelse Kapitel 1 Formål og område § 1.  

  

 Loven har til formål at skabe økonomisk  

 grundlag for, at voksne fortrinsvis kortuddannede, kan deltage i  

 erhvervsrettet  

 voksen- og efteruddannelse til og med erhvervsuddannelsesniveau.
Dette formål  

 sikres ved, at deltagerne under uddannelsen kan opnå godtgørelse for tab af  

 indtægt eller arbejdsmulighed.
 § 2.  

  

 Den personkreds, der kan opnå ydelser  

 efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og St  

 k. 2.  

  

 Det er en betingelse for at opnå ydelser efter  

 § 1, at den pågældende ikke har en erhvervsrettet uddannelse, der med  

 hensyn til niveau og varighed overstiger erhvervsuddannelse eller anden  

 uddannelse, der kan sidestilles med erhvervsuddannelse, medmindre uddannelsen  

 ikke har været anvendt i de sidste 5 år.
 § 3.  

  

 Der kan opnås ydelser efter § 1,  

 jf. dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 Arbejdsmarkedsuddannelser (AMU) efter lov om arbejdsmarkedsuddannelser  

 m.v., dog undtaget Træningsskolens arbejdsmarkedsuddannelser (TAMU).
Kapitel 2 Godtgørelse § 4.  

  

 Under deltagelse i uddannelse, der er  

 omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 3. Godtgørelsen udgør ved fuldtidsundervisning  

 pr. undervisningsuge et beløb svarende til dagpengenes højeste beløb for en  

 uge, jf. § 47 i lov om arbejdsløshedsforsikring m.v.
 Stk. 6.  

  

 Undervisningsministeren kan fastsætte nærmere regler om godtgørelse.
§ 9.  

  

 For  

 beskæftigede lønmodtagere kan godtgørelse i henhold til §§ 4 og 5  

 udbetales til arbejdsgiveren i tilfælde, hvor der er truffet aftale om, at  

 arbejdsgiveren  

 fortsætter med at udbetale sædvanlig løn under uddannelsen.
Beløbet svarer  

 til  

 den godtgørelse, som en deltager kunne have fået udbetalt efter §§ 4 og  

 5.  

 Beløbet kan dog højst udgøre et beløb, der svarer til arbejdsgiverens  

 lønudgifter til en deltager under dennes uddannelse.
 Bekendtgørelse nr. 494 14. juni 2005 om godtgørelse ved deltagelse i  

 erhvervsrettet  

 voksen- og efteruddannelse (VEU):
Afsnit I Generelle betingelser Kapitel 1 Uddannelser, hvortil der kan opnås godtgørelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau.
 Stk. 2.  

  

 Erhvervsrettet  

 voksen- og efteruddannelse jf. stk. 1 er:
1) Arbejdsmarkedsuddannelser (AMU)  

 efter lov om arbejdsmarkedsuddan- nelser m.v., dog undtaget  

 Træningsskolens arbejdsmarkedsuddannelser (TAMU).
Kapitel 2 Personkredsen § 2.  

  

 Deltagere, der kan opnå godtgørelse  

 efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og 3)  

 	  

 ledige, som er  

 berettigede til dagpenge efter § 55 i lov om arbejdsløshedsforsikring  

 m.v.
§ 4.  

  

 Det er en betingelse for at opnå  

 godtgørelse efter denne bekendtgørelse, at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
 Stk. 2.  

  

 Uddannelser, der kan sidestilles med  

 erhvervsuddannelserne, jf. stk. 1, er uddannelser, der i niveau eller  

 varighed maksimalt svarer til niveauet eller varigheden af  

 erhvervsuddannelserne.  

 Det er en betingelse, at der ikke er et adgangskrav til uddannelsen, der  

 forudsætter bestået uddannelse på gymnasialt niveau.
 Stk. 3.  

  

 Personer med en uddannelse, der er afløst af  

 en ny tilsvarende uddannelse, kan opnå godtgørelse, hvis den nye uddannelse  

 ikke forudsætter bestået gymnasial uddannelse.
Kapitel 6 Refusion til arbejdsgiver § 14.  

  

 Arbejdsgivere,  

 der efter aftale med deltageren udbetaler sædvanlig løn under uddannelsen,  

 har  

 ret til refusion.
Refusionen svarer til den godtgørelse, som deltageren ville  

 have været berettiget til efter kapitlerne 3, 4 og 5. Refusionen kan dog ikke  

 være højere end den løn, arbejdsgiveren udbetaler under uddannelsen.
 Lov nr. 446  

 af 10. juni 2003 om arbejdsmarkedsuddannelser:
 § 21.  

  

 Beskæftigede lønmodtagere, selvstændige erhvervsdrivende og ledige med ret  

 til  

 selvvalgt uddannelse samt personer, der hverken er berettigede til dagpenge  

 eller ydelser efter lov om arbejdsløshedsforsikring m.v. eller modtager  

 kontanthjælp eller starthjælp efter lov om aktiv socialpolitik eller  

 introduktionsydelse  

 efter lov om integration af udlændinge i Danmark, kan opnå tilskud til kost  

 og  

 logi ved indkvartering og til dækning af udgifter til befordring ved  

 deltagelse  

 i arbejdsmarkedsuddannelser og enkeltfag, der er optaget i en fælles  

 kompetencebeskrivelse.
 Stk. 2.  

  

 Det er en  

 betingelse for at opnå ydelse efter stk. 1, at den pågældende ikke har  

 en  

 erhvervsrettet uddannelse, der med hensyn til niveau og varighed overstiger  

 erhvervsuddannelse eller anden uddannelse, der kan sidestilles med  

 erhvervsuddannelse, medmindre uddannelsen ikke har været anvendt de sidste 5  

 år.
 Bekendtgørelse  

 nr. 495 af 16. juni 2005 om tilskud til befordring ved deltagelse i  

 arbejdsmarkedsuddannelser  

 og enkeltfag optaget i en fælles kompetencebeskrivelse:
 § 1.  

  

 Deltagere,  

 der opfylder betingelserne i § 21 i lov om arbejdsmarkedsuddannelser  

 m.v.,  

 har ret til befordringstilskud, hvis deres daglige befordring mellem bopæl og  

 uddannelsessted og retur er mere end 24 km.
Stk.2.  

  

 Tilskuddet for  

 deltagere, der er i beskæftigelse under uddannelsen, er 1,02 kr. pr.  

 kilometer  

 (4. juli 2005) regnet fra deltagerens bopæl til uddannelsesstedet.
For andre  

 deltagere er tilskuddet 1,85 kr. pr. kilometer.
Kilometertaksten reguleres en  

 gang årligt med virkning fra den første mandag i juli måned med 2,0 pct.  

 tillagt eller fratrukket en tilpasningsprocent for det pågældende finansår,  

 jf.  

 lov om en satsreguleringsprocent.
Ved udbetaling afrundes det samlede tilskud  

 til nærmeste hele kronebeløb.
 Stk.3.  

  

 Tilskuddet pr.  

 dag kan alene udbetales for de kilometer, der ligger ud over de første 24  

 kilometer.
 § 2.  

  

 Befordringstilskud til deltagere, der er medlemmer af en arbejdsløshedskasse,  

 administreres og udbetales af arbejdsløshedskassen.
Stk.2. Styrelsen for  

 Statens Uddannelsesstøtte (SUstyrelsen) har det overordnede ansvar for  

 administrationen og foretager udbetaling af befordringstilskud til deltagere,  

 der ikke er medlemmer af en arbejdsløshedskasse.
Administrationen, herunder  

 beregning og tildeling, af befordringstilskud til deltagere, der ikke er  

 medlemmer af en arbejdsløshedskasse, varetages af de uddannelsessteder, der  

 udbyder erhvervsrettet voksen- og efteruddannelse, jf. lov om godtgørelse ved  

 deltagelse i erhvervsrettet voksen- og efteruddannelse.
