 (Til de skattelignende myndigheder og amtstuerne).
 Hermed følger eksemplarer af bekendtgørelse nr. 276 af 1. juli 1968 af lov  

 om indkomstbeskatning af aktieselskaber m.v. (selskabsskatteloven).
 Til vejledning for skattemyndighederne omtales i det følgende de  

 ændringer, der er gennemført i selskabsskatteloven ved lov nr. 186 af 31. maj  

 1968.
 1. I forhold til lovbekendtgørelse nr. 1 af 3. januar  

 1968 er følgende bestemmelser ændret:
 2. Om ændringen i § 35A, stk. 3, bemærkes følgende:
 Efter de hidtil gældende regler skal de i lovens § 1, stk. 1, nr. 3, og  

 stk. 2, 1. pkt., nævnte brugsforeninger og hovedforeninger, der i perioden  

 fra skatteåret 1968-69 til og med skatteåret 1971-72 overgår til beskatning  

 på grundlag af det regnskabsmæssige overskud, i overgangsåret ved opgørelsen  

 af afskrivningsgrundlaget lade de maskiner, inventar og lignende  

 driftsmidler, som foreningen ejer ved indkomstårets begyndelse, indgå i  

 saldoværdien med den værdi, hvortil de er ansat i den formueopgørelse, der er  

 lagt til grund ved foreningens skatteansættelse for det foregående skatteår.  

 Dette beløb forhøjes med halvdelen af anskaffelsessummen for driftsmidler,  

 der er anskaffet i løbet af indkomståret og nedsættes med beløb, der i samme  

 tidsrum er indvundet ved afståelse af driftsmidler, alt i overensstemmelse  

 med reglerne i afskrivningsloven.
 Efter de nye regler, der er en følge af den ved lov nr. 183 af 31. maj  

 1968 foretagne ændring af lov om skattefri afskrivninger m.v., skal  

 ovennævnte saldoværdi forhøjes med hele anskaffelsessummen for driftsmidler,  

 der er anskaffet i første halvdel af indkomståret, samt med 50 pct. af  

 anskaffelsessummen for driftsmidler, der er anskaffet i sidste halvdel af  

 indkomståret, og nedsættes med beløb, der i samme tidsrum er indvundet ved  

 afståelse af driftsmidler, alt i overensstemmelse med reglerne i  

 afskrivningsloven.
 Endvidere er der for automobiler af den i afskrivningslovens § 6A nævnte  

 art sket en forhøjelse af den afskrivningsberettigede anskaffelsessum fra  

 35.000 kr. til 40.000 kr.
 3. Bestemmelserne finder anvendelse ved  

 indkomstopgørelsen for skatteåret 1969-70 og senere skatteår, jfr. dog § 2,  

 stk. 3-6, og § 3, i lov nr. 183 af 31. maj 1968 om ændring af lov om  

 skattefri afskrivninger m.v., hvorom der henvises til skattedepartementets  

 cirkulære af 9. juli 1968.
 Skattedepartementet, den 9. juli 1968.
Hans P.
Gøtrik.
