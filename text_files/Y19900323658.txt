 Spørgsmål om en gruppe flygtninge, beskæftiget ved et kommunalt  

 beskæftigelsesprojekt, kunne optages i arbejdsløshedsforsikringen på baggrund  

 af dette arbejde.
 Direktoratet finder, at beskæftigelse ved et kommunalt  

 beskæftigelsesprojekt ikke kan sidestilles med almindeligt lønarbejde.
Vedr.
Korsør Kommunes anmodning om optagelse i arbejdsløshedsforsikringen  

 af flygtninge på beskæftigelsesprojekt.
 ./. Ved skrivelse af 5. februar 1990 og senere telefonsamtale har Korsør  

 Kommunes Beskæftigelssekretariat anmodet om, at spørgsmålet om optagelse i  

 arbejdsløshedsforsikringen af en gruppe flygtninge ved et kommunalt  

 beskæftigelsesprojekt må blive forelagt for Arbejdsministeriet.
 Ved skrivelse af 18. december 1989, hvoraf departementet har modtaget kopi  

 til orientering, udtalte direktoratet, at den omhandlede beskæftigelse ved  

 projekterne ikke kunne sidestilles med almindeligt lønarbejde, hvorfor  

 flygtningene efter direktoratets opfattelse ikke var berettiget til at blive  

 optaget i arbejdsløshedsforsikringen.
 I skrivelse af 5. februar 1990 har kommunen fastholdt, at beskæftigelse på  

 de ekstraordinært oprettede foranstaltninger generelt må give mulighed for  

 optagelse i arbejdsløshedskasserne og tillige til optjening af timer til  

 eventuel senere dagpengeudbetaling.
 Kommunen har i denne forbindelse henvist til, at størstedelen af  

 flygtningenes arbejdstimer er timer på kommunale institutioner og skoler,  

 hvor flygtninge indgår i de arbejdsopgaver, der findes på det enkelte  

 arbejdssted.
 Endvidere har kommunen anført, at kommunen modtager 100% statsrefusion på  

 alle udgifter forbundet med den enkelte flygtning.
 Kommunen spørger, om det er lovligt at hjemtage 100% refusion samtidig  

 med, at flygtningene er i arbejde og bliver optaget i  

 arbejdsløshedskassesystemet.
 ./. Ved telefonsamtale den 26. februar 1990, jf. vedlagte samtalerapport,  

 var kommunens beskæftigelsessekretariat ganske uforstående over for, at disse  

 flygtninge ikke kunne optages i forsikringen og anmodede om, at spørgsmålet  

 måtte blive forelagt Arbejdsministeriet, såfremt direktoratet ikke kunne  

 afgive en positiv udtalelse.
 Direktoratet skal i denne anledning udtale, at man må fastholde, at de  

 omhandlede flygtninge på beskæftigelsesprojektet ikke efter det oplyste  

 udfører sådant lønarbejde, som giver grundlag for optagelse i forsikringen.
 Man skal i denne forbindelse henvise til formålet med projekterne, som  

 efter det oplyste er ønsket om at integrere flygtningene og give dem mulighed  

 for beskæftigelse på det danske arbejdsmarked.
Det må endvidere efter direktoratets opfattelse falde uden for hele  

 politikken omkring beskæftigelsesprojekter at bruge sådanne  

 beskæftigelsesprojekter til en indslusning i et  

 arbejdsløshedsforsikringssystem.
Ud over at udgifterne flyttes over i  

 arbejdsløshedsforsikringen, som herefter skal betale, vil dette system i  

 realiteten intet kunne gøre for de pågældende, som ikke på nogen måde kan  

 siges at have fået tilknytning til det danske arbejdsmarked gennem projektet.  

 Man opnår eventuelt at skabe endnu en gruppe langtidsledige, der forud for  

 eventuelt arbejdstilbud alene har været beskæftiget i det  

 »optagelsesberettigende projekt«.
 P.D.V.
