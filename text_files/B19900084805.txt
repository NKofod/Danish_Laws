I medfør af § 7, nr. 2, og § 20, stk. 2, i lov nr. 370 af 7. juni 1989, konkurrencelov, fastsættes:
 § 1.  Bestemmelserne i denne bekendtgørelse gælder for  

 annonce- og reklamebureauer ved formidling af annoncer og reklamer til  

 provisionsgivende media.
 § 2.  Bureauer, der udfører arbejde som anført i § 1,  

 skal til annoncøren udfærdige faktura herfor i overensstemmelse med  

 bestemmelserne i §§ 3 og 4, medmindre det samlede fakturabeløb for  

 indrykningen af annonce-/reklameordren er under 5.000 kr. ekskl. moms.
Stk. 2.  Bestemmelserne kan fraviges, såfremt der mellem  

 bureauet og annoncøren er aftalt en anden afregningsform.
Sådan aftale skal  

 være indgået senest ved annoncens/reklamens bestilling og skal foreligge i  

 skriftlig form eller på anden måde kunne dokumenteres.
Det skal fremgå af  

 aftalen, at der sker en fravigelse af faktureringsbestemmelserne i §§ 3 og 4.
 § 3.  Fakturaen skal indeholde oplysninger om:
§ 4.  Bureauet viderefakturerer til annoncøren det fra  

 mediet til bureauet beregnede fakturabeløb ekskl. moms med fradrag af  

 bureauprovision.
Endvidere fratrækkes rabatter og lignende, der direkte  

 vedrører kunden.
 Stk. 2.  Bureauets vederlag for formidlingen faktureres  

 særskilt.
 Stk. 3.  Såfremt der er andre ydelser i forbindelse med  

 formidlingen, f.eks. mediarådgivning eller lignende, faktureres eller anføres  

 disse særskilt.
 § 5.  Overtrædelse af foranstående bestemmelser  

 straffes med bøde.
 § 6.  Bekendtgørelsen træder i kraft den 1. januar  

 1991, og samtidig ophæves Monopoltilsynets bekendtgørelse MT nr. 7-88 af 3.  

 oktober 1988 om faktureringsregler for formidling af annoncer og reklamer.
