Klage over at praktiserende læge ikke imødekom anmodning om aktindsigt  

 inden 10 dage Nævnet fandt ikke grundlag for at kritisere den  

 praktiserende læges håndtering den 25. august 2004 af patientens anmodning om  

 aktindsigt af 18. august 2004 i sin journal.
Nævnet oplyste, at aktindsigt kan gennemføres ved, at  

 der gives adgang til gennemsyn af patientjournalen mv. på stedet, eller ved,  

 at  

 der udleveres en afskrift eller kopi.
Patienten har krav på at få kopi af  

 journalindholdet, hvis dette ønskes.
Der kan således ikke stiles krav om  

 patientens personlige gennemsyn af journalen på stedet, selv om det findes  

 betænkeligt  

 at udlevere fotokopi til patienten af journalen uden lægelig vejledning.
 Da aktindsigt således kan gennemføres på flere måder,  

 og da patienten i sit brev af 18. august 2004 ikke specifikt havde anmodet om  

 aktindsigt i sin journal i form af udlevering af kopi eller udskrift heraf,  

 fandt nævnet ikke grundlag for at kritisere, at lægen anmodede om at få  

 oplyst,  

 hvorledes patienten ønskede at få aktindsigt.
Det var dog nævnets opfattelse, at der ikke var tvivl  

 om, at patienten ønskede aktindsigt.
På den baggrund fandt nævnet, at det  

 havde  

 været hensigtsmæssigt, om lægen i sit brev af 25. august 2004 havde  

 tilkendegivet, at aktindsigten ville blive imødekommet i form af udlevering  

 af  

 kopi af journalen, såfremt patienten ikke inden en nærmere fastsat kortere  

 frist havde angivet, hvorledes hun ønskede at modtage aktindsigt.
