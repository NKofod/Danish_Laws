 Redegørelse for sagen:
 En faglærer på et AMU-center deltog i en arbejdsmarkedsuddannelse, benævnt  

 »CAF/CAT, 1«.
 Det fremgik af sagen, at faglæreren var uddannet som maskinarbejder og i  

 arbejde som underviser på et AMU-center.
 A-kassen meddelte afslag på ansøgning om kursusgodtgørelse med henvisning  

 til, at den pågældende faglærer ikke hører til den personkreds, som reglerne  

 om godtgørelse sigter på.
 Afgørelse:
 Arbejdsmarkedets Ankenævn traf på sit møde den 30. november 1994, j. nr.  

 1994-3-706 afgørelse om, at kursisten ikke var berettiget til  

 kursusgodtgørelse, idet kursisten ikke hører til den personkreds, der er  

 omtalt i bekendtgørelsens § 1.
 Nævnet lagde til grund, at ansøgeren var i arbejde som underviser på et  

 AMU-center, og ikke i færd med at skifte til andet erhverv.
