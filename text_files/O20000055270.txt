Resumé  



  

 En borger klagede over at den tidligere kasserer i et ældreråd fortsatte  

 som konsulent efter at han var flyttet til en anden kommune.
Endvidere  

 klagede  

 borgeren over at ældrerådet lod samtlige stedfortrædere deltage i ældrerådets  

 møder.
Ombudsmanden udtalte i anledning af sagen at det er almindeligt  

 antaget i den forvaltningsretlige litteratur at offentligheden som  

 udgangspunkt  

 ikke har ret til at overvære forvaltningens møder.
Et ældreråd er en  

 selvstændig forvaltningsmyndighed.
Ombudsmanden mente ikke at der var  

 grundlag  

 for at fravige udgangspunktet i den konkrete sag idet hensynet til den  

 interne  

 beslutningsproces talte for at drøftelserne skulle finde sted på lukkede  

 møder.  

 Ombudsmanden udtalte herefter at et ældreråd ikke har mulighed for at træffe  

 beslutning om at afholde sine egentlige møder som åbne møder.
Det er kun  

 ældrerådets medlemmer (eventuelt suppleret med sekretariatspersonale) der kan  

 deltage i møderne.
Ombudsmanden mente derfor det var forkert at lade  

 suppleanter deltage i ældrerådets møder.
Bestemmelsen om stedfortræderes  

 mødedeltagelse i ældrerådets forretningsorden var af samme grund ukorrekt.
 Da spørgsmålet om hvorvidt et ældreråd kan beslutte at møderne  

 skal overværes af suppleanter mv. eller afholdes som åbne møder må anses for  

 tvivlsomt, valgte ombudsmanden imidlertid ikke at udtale sin opfattelse i  

 form  

 af kritik. (J.nr. 1999-0190-009).
Ældreråd.
Mødeoffentlighed Den 7. maj 1998 rettede A  

 henvendelse til borgmester C, Sundheds- og Omsorgsudvalget i Københavns  

 Kommune.
A rejste spørgsmålet om lovligheden af at et medlem af et ældreråd  

 fortsatte som medlem efter at vedkommende den 1. maj 1998 var flyttet til en  

 anden kommune.
A anførte at når et medlem flytter varigt fra kommunen, skal  

 en  

 stedfortræder indkaldes.
C svarede den 4. juli 1998  

 at han var helt enig med A i at man må træde ud af et ældreråd ved  

 fraflytning  

 til en anden kommune, og at han havde meddelt ældrerådet dette.
I sit brev  

 til  

 ældrerådsformanden skrev C at han håbede rådet alligevel kunne finde ud af at  

 trække på den erfaring det fraflyttede ældrerådsmedlem havde, til gavn for  

 arbejdet i rådet.
I et nyt brev til borgmester  

 C af 27. august 1998 konstaterede A at man stadig ikke overholdt loven om  

 ældreråd.
Det fraflyttede medlem, B, var udnævnt til konsulent.
Han udførte  

 stadig de samme opgaver på trods af at en suppleant skulle gøre dette.
Efter  

 As opfattelse ville det være i direkte strid med loven hvis B, der var  

 tidligere kasserer, mødte op i nogle udvalg.
 Den 1. september 1998 svarede  

 C at han ikke havde bemærkninger til at B arbejdede som konsulent for  

 ældrerådet, men samtidig havde han bedt ældrerådet om rådets kommentarer til  

 As brev.
Rådet svarede den 9.  

 september 1998 at det var rigtigt at et enigt ældreråd havde besluttet at  

 knytte  

 B til sig som frivillig hjælper, om man ville en slags konsulent.
Han deltog  

 naturligvis ikke i beslutningsfasen.
Den 17. september 1998  

 meddelte D, Sundhedsforvaltningen i Københavns Kommune, ældrerådet at  

 forvaltningen fortsat ikke havde kommentarer til at ældrerådet  inden  

 for  

 lovgivningens rammer  trak på frivillig arbejdskraft i det omfang rådet  

 mente  

 det var hensigtsmæssigt.
Den 7. oktober 1998 fik A en kopi af dette brev  

 tilsendt.
A klagede herefter til  

 Indenrigsministeriet.
Indenrigsministeren svarede den 19. oktober 1998 bl.a.  

 således:
Efter § 32 i lov om  

 retssikkerhed og administration på det sociale område forudsætter valgbarhed  

 til ældrerådet bl.a. bopæl i kommunen.
Der er derimod ikke regler, der  

 forhindrer et ældreråd i at få bistand fra f.eks. frivillige, og dermed  

 heller  

 ingen regler, som forhindrer at frivillige kan have bopæl i en anden kommune.
 Indenrigsministeriet har  

 modtaget kopi af borgmester (C)s svar af 7. oktober 1998 på Deres  

 henvendelse.
Svaret fra borgmesteren  

 giver mig ikke anledning til at foretage videre i sagen. A rettede henvendelse til  

 mig om sagen.
Han anførte at formand F bøjede loven så B kunne fortsætte sit  

 hidtidige arbejde som kasserer blot ved at udskifte titlen til konsulent.  

 Endvidere anførte A at ældrerådsmedlemmer har tavshedspligt, og dette havde  

 konsulenten ikke.
A vedlagde en folder hvor B stod på kassererpladsen blot  

 med  

 titlen ændret til konsulent.
Endvidere lod man samtlige stedfortrædere indgå  

 som medlemmer af ældrerådet.
I et brev af 16. november  

 1998 oplyste jeg at jeg havde anset det for mest hensigtsmæssigt at lade  

 Socialministeriet, hvorunder lovgivningen om ældreråd henhører, besvare  

 henvendelsen.
Den 30. november 1998 svarede Socialministeriet følgende:
 De har rettet henvendelse  

 til Folketingets Ombudsmand om spørgsmål vedrørende et fraflyttet  

 ældrerådsmedlem samt spørgsmål om stedfortrædernes rolle i et ældreråd.
 .
De ønsker blandt andet  

 oplyst om et ældrerådsmedlem, der flytter til en anden kommune, kan blive  

 siddende i ældrerådet på samme post som pågældende tidligere har varetaget  

   

 blot som frivillig hjælper og med en anden titel.
Derudover ønsker De oplyst  

 om  

 stedfortræderne til ældrerådet kan indgå som medlemmer i ældrerådet, og  

 dermed  

 deltage på lige fod med de øvrige ældrerådsmedlemmer.
Til det første spørgsmål kan  

 Socialministeriet oplyse, at kun personer, der har fast bopæl i kommunen, og  

 som er fyldt 60 år, har valgret og er valgbare til ældrerådet, jf. lov om  

 retssikkerhed på det sociale område § 32. Hvis et ældrerådsmedlem således  

 flytter til en anden kommune anses pågældende for udtrådt af ældrerådet, og  

 en  

 af de valgte stedfortrædere skal herefter indtræde i stedet for.
Et tidligere  

 ældrerådsmedlem kan således ikke som frivillig hjælper deltage i ældrerådets  

 beslutninger eller møder, idet kun personer der er valgt ved direkte valg og  

 som opfylder betingelserne i ovenfor nævnte paragraf 32 kan deltage.
For så vidt angår Deres  

 andet spørgsmål om stedfortrædernes ret til at deltage i ældrerådets  

 beslutninger eller møder på lige fod med de øvrige ældrerådsmedlemmer, kan  

 Socialministeriet hertil oplyse, at en stedfortræder kun skal indtræde, hvis  

 et  

 medlem  fx i forbindelse med flytning til en anden kommune, ved  

 dødsfald e.a.  

  udtræder af ældrerådet.
Det er dog ikke et krav, at den enkelte  

 stedfortræder  

 knyttes personligt til et bestemt ældrerådsmedlem.
 I en avisartikel fra ( )  

 Avis fra 6. januar 1999 stod der bl.a.:
 (F), formand for ( )  

 Ældreråd, er langt fra begejstret for, at sagen kommer frem.
 Hun mener, at den vil skade  

 det gode arbejde, som ældrerådet udfører.
(B) er ikke til stede, når  

 beslutningerne træffes, og når personsagerne behandles.
De møder, han  

 deltager  

 i, deltager han i på lige fod med de øvrige tilhørere.
Så Socialministeriets  

 udtalelse ændrer ikke på noget, fastslår (F). Af et internt notat i  

 kommunen af 11. januar 1999 fremgår at der i rådets møder i reglen deltager  

 både medlemmer og suppleanter.
Rådet er fuldtalligt, så der er ikke tale om  

 at  

 B tager en plads op.
I et brev af 15. januar 1999 skrev  

 borgmester C bl.a.  

 følgende til A:
   (B) alene arbejder som  

 frivillig for rådet, og ikke deltager i rådets beslutninger.
 Videre har jeg læst artiklen  

 om rådets arbejde i ( ) Avis den 6. januar 1999, og finder på den baggrund  

 ikke  

 grundlag for at kritisere, at den pågældende medvirker som beskrevet.
Jeg har i øvrigt fået  

 oplyst, at rådet er fuldtalligt, så der er ikke tale om, at (B) tager  

 en plads  

 op. A klagede til mig over  

 sammensætningen af ældrerådet.
Han klagede over at den tidligere kasserer  

 fortsatte som konsulent i ældrerådet efter at han var flyttet til en anden  

 kommune.
A anførte at det lå helt klart at tidligere kasserer (B) havde  

 fortsat  

 sit virke som kasserer og havde deltaget i alle møder indtil dette tidspunkt.  

 A  

 henviste endvidere til at rådet i henhold til en grøn pjece af 3. oktober  

 1998  

 bestod af 10 medlemmer og en konsulent på trods af at man i samme pjece  

 nævnte  

 lovens krav om 7 medlemmer og resten som stedfortrædere.
A nævnte også at det  

 var ukorrekt når kommunen skrev at (B) ikke deltog i møderne og ikke optog en  

 plads.
Der skulle således vælges et andet medlem som kasserer.
 Af pjecen P, som A  

 henviste til, fremgik følgende om ældrerådets sammensætning:
 Formand:  

  

 (F).
 .
 Næstformand:  

  

 (M1).
 Konsulent:  

  

 (B).
 Øvrige medlemmer:
 (M2).
 (M3).
 (M4).
 (M5).
 (M6).
 (M7).
 (M8).
(M9). Der stod i pjecen endvidere  

 bl.a. følgende:
Hvorfor har vi ældreråd! Det handler om indflydelse  

 for ældre medborgere over 60 år.
 Københavns 15 bydele havde  

 valg til ældrerådet.
 Det fandt sted den 5.  

 november 1996, der skulle vælges 7 ordinære medlemmer og 7 stedfortrædere,  

 blandt bydelens ældre.
Alle borgere over 60 år var  

 valgbare og stemmeberettiget i den bydel, hvor de havde bopæl. Den 18. januar 1999 skrev  

 ældrerådet til Københavns Sundhedsforvaltning at det på ældrerådets møde den  

 12. januar 1999 var vedtaget at B skulle fortsætte som frivillig hjælper og  

 deltage i alle åbne møder uden indflydelse på ældrerådets afgørelser.
 Den 9. februar 1999 meddelte  

 B ældrerådet at han trak sig tilbage som frivillig hjælper for ældrerådet  

 fordi  

 han havde anmeldt sin kandidatur til ældrerådsvalget i sin bopælskommune.
I anledning af As klage til  

 mig bad jeg den 17. februar 1999 ældrerådet om en udtalelse.
Jeg bad om at  

 udtalelsen blev sendt via Københavns Kommune således at kommunen fik  

 lejlighed  

 til at kommentere udtalelsen.
Jeg bad om at få tilsendt kopi af rådets  

 vedtægter.
 I sin udtalelse af 18. marts  

 1999 skrev borgmester C følgende:
  .
Formanden for ældrerådet,  

 (F) har ( ) på telefonisk forespørgsel fra Sundhedsforvaltningen oplyst, at  

 rådet som udtalelse henviser til den førte korrespondance i sagen.
Der er  

 efter  

 rådets opfattelse ikke nyt i sagen, og (B) har i øvrigt ved brev af 9.  

 februar  

 1999 meddelt, at han trækker sig som konsulent med baggrund i opstillingen  

 til ældrerådsvalget  

 på ( ), hvor han senere er blevet valgt som stedfortræder.
 .
Socialministeriets brev af  

 30. november 1998 giver anledning til en bemærkning om, at det er  

 almindeligt,  

 at ikke alene egentlige medlemmer af byens 15 ældreråd, men også  

 stedfortrædere  

 deltager i rådenes møder, for at styrke rådenes samlede arbejde.
Dette har  

 ikke  

 hidtil givet anledning til kritik.
 Ældrerådet på ( ) har 2  

 suppleanter ud over de 7 medlemmer, således at der på intet tidspunkt har  

 været  

 tale om, at (B) har forhindret en suppleant i at indtræde på sin retmæssige  

 plads.
Det bemærkes, at ældrerådene  

 ikke behandler personfølsomme sager, men alene  efter  

 retssikkerhedslovens §  

 34  rådgiver kommunalbestyrelsen i ældrepolitiske spørgsmål og  

 formidler  

 synspunkter mellem borgerne og kommunalbestyrelsen om lokalpolitiske  

 spørgsmål,  

 der vedrører de ældre. Endvidere må fremhæves, at  

 Indenrigsministeriet i brevet af 19. oktober 1998 anfører, at der ikke er  

 regler, der forhindrer et ældreråd i at få bistand fra f.eks.  

 frivillige, og  

 dermed heller ingen regler, som forhindrer, at frivillige kan have bopæl i en  

 anden kommune.
Jeg har ikke yderligere  

 bemærkninger til sagen. I et brev af 20. maj 1999  

 kommenterede A borgmesterens udtalelse.
A skrev følgende:
 Jeg er totalt uenig med de  

 konklusioner borgmester (C) prøver at drage i denne sag.
 For det første har (B)  

 udført posten, som kasserer fra 1. april 1998 og indtil han fratrådte 9.  

 februar 1999 ulovligt, da han i denne periode boede ( ) [i en anden kommune;  

 min bemærkning].
 Socialministeren udtaler i  

 af 30. november 1998 den diametralt modsatte opfattelse af borgmester  

 (C)s  

 udtalelser til dette spørgsmål.
 I spørgsmålet om  

 stedfortrædere henviser jeg til de udsendte Ugler, hvor man pludselig lader  

 samtlige stedfortrædere indrullere som fuldgyldige medlemmer af ældrerådet,  

 på  

 trods af, at loven foreskriver 7. ældrerådsmedlemmer og 7. suppleanter, som  

 man  

 endda selv skriver i Uglen, man har endda ladet den syvende suppleant få en  

 af  

 ældrerådet indkøbt PCer installeret privat i hendes hjem.
 Her vil jeg igen henvise til  

 svaret fra Socialministeriet, der soleklart fortæller at, det må man ikke.
Det også ukorrekt,  

 borgmester (C) hævder, at man ikke behandler personfølsomme sager.
Hvorfor  

 skal  

 medlemmerne af ældrerådet, så have tavshedspligt? Jeg bad den 29. september  

 1999 ældrerådet om en supplerende udtalelse.
Jeg bad i den forbindelse om at  

 få  

 oplyst hvilke opgaver B varetog for ældrerådet  i perioden fra han var  

 udtrådt  

 af rådet og frem til den 9. februar 1999. Jeg skrev endvidere følgende:
Jeg må forstå ældrerådets  

 brev af 18. januar 1999 således, at rådet er af den opfattelse at rådets  

 møder  

 kan være offentlige.
Jeg beder rådet om at redegøre nærmere for denne  

 opfattelse, herunder for på hvilket retsgrundlag opfattelsen bygger.
Efter min gennemgang af de  

 indsendte akter må jeg lægge til grund at (B) deltog i rådets møder, men  

   

 ifølge det oplyste  ikke medvirkede ved rådets  

 beslutninger.
Jeg beder rådet  

 om at redegøre nærmere for hvorledes møder hvori der skulle træffes  

 beslutninger,  

 nærmere forløb.
Jeg beder om at få oplyst hvem der har været kasserer efter  

 (B)s udtræden af ældrerådet, jf. § 1, stk. 1, i ældrerådets  

 forretningsorden.  

 Endelig beder jeg om at få oplyst hvor mange medlemmer rådet består af, og  

 hvor  

 mange suppleanter der er valgt.
 Jeg beder ældrerådet om at  

 sende udtalelsen til mig via Københavns Kommune således at kommunen kan få  

 lejlighed til at kommentere sagen.
 Ældrerådet kommenterede  

 sagen i et brev der blev behandlet på ældrerådets møde den 1. november 1999.  

 Ældrerådet skrev bl.a. følgende:
 (B)s rolle fra han trådte ud af rådet og frem til den 9. februar  

 1999.
 (B) varetog i den periode en  

 række praktiske opgaver, som fx feje trappen til rådets lokaler, hænge opslag  

 i  

 vinduerne, afhente bestilt sodavand m.m.
 Bemærkningen om at rådets møder skulle være offentlige.
 Bemærkningerne fra  

 Ældrerådet vedrører alene, at referaterne fra rådets møder står fremme i dets  

 lokaler og er tilgængelige for de ældre, der måtte besøge rådet i  

 åbningstiden.
 De eneste offentlige møder  

 rådet afholder er på de enkelte plejehjem ved forskellige lejligheder.
 Rådets kasserer.
 Efter (B)s udtræden har der  

 ikke været udpeget en kasserer, idet regnskabsfunktionen, såvel før som efter  

 (B)s medvirken, har været varetaget af Pensions- og Omsorgskontorerne,  

 således  

 som det gøres i samtlige øvrige ældreråd i byen.
 Rådet har ikke brug for en  

 kasserer og ved først givne lejlighed vil vedtægterne blive ændret.
 Suppleanternes medvirken.
 Indledningsvis bemærkes, at  

 rådet har 7 medlemmer og 3 stedfortrædere.
 Der har på intet tidspunkt  

 været tale om, at rådets anvendelse af konsulenter har medført, at rådet ikke  

 har været fuldtalligt.
 Rådet finder anledning til  

 at fremhæve, at Indenrigsministeriet i brev af 19. oktober 1998 ikke havde  

 bemærkninger til, at der, i det omfang det måtte være nødvendigt, trækkes på  

 frivillig arbejdskraft, og at der ikke er regler, der forhindrer, at denne  

 arbejdskraft kan have bopæl i en anden kommune.
Denne retningslinie er  

 anvendt ved det arbejde (M9) udfører som sekretær for rådet.
Det er med  

 baggrund heri, den pågældende har fået overladt en computer, sålænge denne  

 konsulentfunktion varer.
 Rådet vil ikke afvise, at  

 stedfortræderne kan have deltaget i beslutningerne om den praktiske afvikling  

 af fx de arrangementer, Ældrerådet har stået for på plejehjemmene i bydelen i  

 anledning af FNs internationale ældreår den 9. september 1999.  

 Egentlige  

 beslutninger herudover har stedfortræderne ikke deltaget i.
 De beslutninger, rådet  

 træffer, vedrører, bortset fra ovenstående, alene behandlingen af de  

 høringssvar, der skal afgives til kommunens forskellige afdelinger.
 I praksis foregår  

 behandlingen af sådanne sager ved, at formanden rundsender det modtagne  

 materiale til medlemmerne og anmoder om en udtalelse, hvorefter formanden  

 efterfølgende  

 samler udtalelserne med henblik på et samlet svar til kommunen.
 Sådanne afsendte svar  

 meddeles de øvrige ældrerådsmedlemmer på det førstkommende ældrerådsmøde.
 Det er i øvrigt praksis i de  

 københavnske ældreråd, at stedfortræderne medvirker i det omfang, som også (  

 )  

 Ældreråd anvender, og det er forløbet helt gnidningsløst alle steder på nær  

 her.
 Det er desværre ikke alle  

 ældrerådsmedlemmer, der er lige aktive, hvorfor det i en række situationer er  

 nødvendigt for at kunne klare ældrerådsarbejdet, at også stedfortræderne  

 medvirker, typisk til en række opgaver af praktisk karakter.
 Personfølsomme sager.
 Det er i (A)s brev af 20.  

 maj 1999 anført, at der behandles personfølsomme sager.
 Ældrerådet kan efter  

 bestemmelserne  og vil heller ikke  behandle personfølsomme  

 sager, men man  

 henviser naturligvis ældre, der henvender sig for at få hjælp i  

 ældrerådskontoret, til rette vedkommende, typisk det lokale Pensions- og  

 Omsorgskontor.
 Ældrerådet betragter på  

 ingen måde en sådan henvisning til rette vedkommende som en sagsbehandling.
Ældrerådet har selvsagt  

 tavshedspligt i forhold til, at henvendelsen i det hele taget er foretaget  

 til  

 Ældrerådet. Borgmester C udtalte den 10.  

 december 1999 bl.a. følgende:
 Sundhedsforvaltningen har  

 ikke kommentarer til Rådets besvarelse af Ombudsmandens førstnævnte brev  

[brev  

 af 29. september 1999; min bemærkning].
 Ombudsmandens brev af 15.  

 oktober 1999 er af Ældrerådet kommenteret ved det ligeledes i kopi vedlagte  

 brev af 1. november 1999, hvori bl.a. anføres, at Rådet ikke har lyst  

 til at  

 udtale sig, før navnet er oplyst på den person i rådet, som  

 refererer fra  

 møderne til (A).
 Ældrerådet ved formanden (F)  

 har telefonisk oplyst, at man selvsagt er interesseret i at vide, hvem der i  

 Rådet refererer fra møderne, og håber Ombudsmanden kan være behjælpelig med  

 at  

 fremskaffe oplysninger herom.
 (F) har endvidere telefonisk  

 oplyst om de spørgsmål, der er stillet i (A)s brev af 30. september  

 1999, at  

 de tidligere henvendelser fra den pågældende selvsagt har været drøftet på  

 Ældrerådsmøde.
 Bemærkningerne om  

 henvendelser, herunder af personlig art, er ikke indføjet i referatet, da  

 disse  

 står fremme i Ældrerådets lokaler og er tilgængelige for de, der måtte besøge  

 Rådet i åbningstiden, jf. ovennævnte svar på Ombudsmandens brev af 29.  

 september 1999.
For så vidt angår  

 bemærkningerne i (A)s brev af 30. september 1999 om regnskabet  

 bemærkes, at  

 Pensions- og Omsorgskontoret, der fører regnskabet for Ældrerådet, hver 3.  

 måned udleverer en oversigt over forbruget.
Dette bliver lagt til alle  

 Ældrerådets medlemmer ved førstkommende møde.
 Man skal endvidere henvise  

 til det vedlagte brev af 7. september 1999 om Ældrerådets PCer.
 Forvaltningen har ikke  

 herudover kommentarer til Ældrerådets besvarelse af de rejste spørgsmål.
Der vedlægges kopi af rådets  

 nu ændrede forretningsorden. Af det notat til ældrerådet  

 af 7. september 1998 som borgmesteren henviste til, fremgår følgende:
 Tirsdag den 1 september  

 1998 blev ældrerådets Computer med tilbehør overdraget (M9), af undertegnede,  

 da hun skriver referat, m.m. samt udarbejder program i folderen.
 Samtidig overlod (M9) sin  

 Computer til (M8), for begge personer, gælder denne aftale, valgperioden ud.
Med venlig  

 hilsen Med venlig  

 hilsen (F) Formand (B) Økonomisk  

 Konsulent Den 31. maj 2000 gav jeg i  

 en redegørelse udtryk for min foreløbige retsopfattelse.
Jeg indledte med at  

 sammenfatte min foreløbige vurdering af sagen og skrev bl.a. følgende:
Ombudsmandens foreløbige redegørelse Sammenfatning af min foreløbige vurdering af sagen Jeg har på baggrund af den forvaltningsretlige teori som min foreløbige  

 opfattelse lagt til grund at møder i et ældreråd ikke er offentlige.
 Spørgsmålet er imidlertid om ældrerådet, hvis det ønsker det, selv kan  

 beslutte at dets møder skal være åbne, i det mindste hvis ingen af rådets  

 medlemmer modsætter sig det.
Det er min foreløbige opfattelse at ældrerådet eller kommunalbestyrelsen ikke  

 har mulighed for at beslutte at afholde ældrerådets egentlige møder som åbne  

 møder.
Således mener jeg som min foreløbige opfattelse ikke at det var  

 korrekt at lade suppleanter og konsulenter deltage i ældrerådets møder.
 Som min foreløbige opfattelse mener jeg at det er i strid med ældrerådets  

 egen forretningsorden at der ikke blev valgt en ny kasserer da (B) på grund  

 af flytning udtrådte af  

 ældrerådet.
Jeg kan ikke ud fra det  

 materiale jeg er i besiddelse af, afgøre hvilke funktioner (B) som kasserer  

 varetog før han udtrådte af ældrerådet.
Jeg kan derfor ikke konstatere om  

 netop  

 det at lave et notat af en karakter som notatet af 7. september 1998 hørte  

 under kassererfunktionerne.
Det forekommer mig dog at være et naturligt led i  

 et kassererarbejde at forestå dette arbejde.
Jeg mener derfor som min  

 foreløbige opfattelse at det på baggrund af at kassererfunktionerne i  

 forretningsordenen forudsattes varetaget af et ældrerådsmedlem, var  

 betænkeligt  

 at (B) også efter at være udtrådt af ældrerådet varetog arbejdet.
Jeg mener det er mest  

 korrekt at afgive min udtalelse i foreløbig form således at ældrerådet og  

 Københavns Kommune kan få lejlighed til at afgive en yderligere udtalelse i  

 sagen inden jeg afgiver min endelige udtalelse.
Jeg har samtidig besluttet at  

 sende min foreløbige udtalelse til Socialministeriet med henblik på at  

 ministeriet kan udtale sig på baggrund af den retsopfattelse om  

 mødeoffentlighed  

 ved møder i ældrerådet som fremgår af det jeg har anført nedenfor.
Sagens forløb og min  

 foreløbige vurdering af sagen fremgår nedenfor under afsnittene  

 Sagsfremstilling og Ombudsmandens foreløbige  

 udtalelse.
Afsnittene fremstår  

 således som jeg på det foreliggende grundlag har til hensigt at besvare  

 (A)s  

 klage.
Ombudsmandens foreløbige udtalelse Med lov om retssikkerhed og administration på det sociale område der trådte i  

 kraft den 1. juli 1998, indførtes de nugældende regler om ældreråd, jf. nu  

 lovbekendtgørelse nr. 540 af 21. juli 1998. Retssikkerhedsloven indeholder  

 følgende bestemmelser om ældreråd:
Ældreråd § 30. Kommunalbestyrelsen nedsætter et ældreråd. Ældrerådet rådgiver  

 kommunalbestyrelsen i ældrepolitiske spørgsmål og formidler synspunkter  

 mellem borgerne og kommunalbestyrelsen om lokalpolitiske spørgsmål, der  

 vedrører de ældre.
 Stk 2. Kommunalbestyrelsen skal høre ældrerådet om alle forslag, der  

 vedrører de ældre.
 Stk 3.  

  

 Kommunalbestyrelsen afgør, om der er grundlag for at nedsætte flere ældreråd.
§ 31.  

  

 Ældrerådet består af mindst 5 medlemmer.
Medlemmerne vælges  

 ved direkte valg, og for hvert medlem vælges en stedfortræder.
 Stk 2.  

  

 Kommunalbestyrelsen sørger for, at der afholdes valg til ældrerådet mindst  

 hvert fjerde år, og fastsætter i samarbejde med ældrerådet regler for,  

 hvordan  

 valget skal afholdes.
 § 32.  

  

 Personer, der har fast bopæl i kommunen, og som er fyldt 60  

 år, har valgret og er valgbare til ældrerådet.
 Stk 2.  

  

 Kommunalbestyrelsen kan efter drøftelse med ældrerådet beslutte, at også  

 personer med fast bopæl i kommunen, der modtager førtidspension, og som ikke  

 er  

 fyldt 60 år, har valgret og er valgbare til ældrerådet.
 § 33.  

  

 Kommunalbestyrelsen fastsætter i samarbejde med ældrerådet  

 vedtægter for ældrerådet. Ældrerådet fastsætter selv sin forretningsorden.
Stk 2.  

  

 Kommunalbestyrelsen betaler udgifterne ved ældrerådets  

 virksomhed og stiller sekretariatsbistand til rådighed, hvis rådet ønsker  

 dette. Efter de bemærkninger der  

 ledsagede forslaget til lov om retssikkerhed og administration på det sociale  

 område, er reglerne i bistandsloven om ældreråd med sproglige justeringer  

 ført  

 uændret videre.
 I bistandsloven blev  

 reglerne om ældreråd indført ved lov nr. 1114 af 20. december 1995. Af de  

 bemærkninger der ledsagede lovforslaget til denne lov (Folketingstidende  

 1995-96, Tillæg A, s. 1384 og s. 1389 og 1390, fremgår følgende:
Dette lovforslag er med  

 mindre ændringer en genfremsættelse af L 264, fremsat den 24. maj 1995. Som  

 et  

 led i de ældrepolitiske målsætninger om, at tilrettelæggelsen af  

 ældreomsorgen  

 i videst muligt omfang skal tage udgangspunkt i de ældres behov, og at de  

 ældre  

 skal have størst mulig indflydelse på egne forhold, foreslås det, at der  

 etableres ældreråd i alle kommuner. Ældrerådene skal medvirke til at udbygge  

 kontakten mellem kommunens ældre borgere og kommunalbestyrelsen, rådgive  

 kommunalbestyrelsen i ældrepolitiske spørgsmål samt drøfte og viderebringe  

 spørgsmål og synspunkter, der bredt vedrører nuværende og kommende ældre,  

 herunder de initiativer, som de ældre selv står for. Ældrerådet forudsættes  

 ikke kun at beskæftige sig med de spørgsmål, der vedrører de svage ældre, der  

 har behov for hjælp efter fx bistandsloven, men med alle spørgsmål, der har  

 betydning for personer på 60 år og derover.
For at sikre, at den rådgivende  

 funktion får et reelt indhold, foreslås det, at kommunalbestyrelsen  

 forpligtes  

 til at høre ældrerådene om alle initiativer, der vedrører de ældre.
Ældreråd kendes allerede i  

 et stort antal kommuner, hvor de er oprettet på frivillig basis.
Der er mange  

 gode erfaringer med det samarbejde, der på denne måde er opstået mellem  

 kommunens ældre borgere og kommunalbestyrelsen.
Regeringen foreslår derfor,  

 at  

 disse samarbejdsformer udbredes og udbygges med det formål at styrke de  

 ældrepolitiske målsætninger om øget medindflydelse og medansvar.
I forslaget til affattelse  

 af  

  

 § 56 a  

  

 foreslås det, at  

 kommunalbestyrelsen skal sørge for, at der i kommunen etableres et  

  

 ældreråd  

  

 , der kan medvirke til at  

 udbygge kontakten mellem kommunens ældre borgere og kommunalbestyrelsen.  

 Formålet hermed er at give de ældre borgere mulighed for at drøfte og følge  

 indholdet og udformningen af alle de tilbud, kommunen stiller til rådighed  

 for  

 denne gruppe og i øvrigt drøfte alle spørgsmål, ideer m.v., som ældrerådet  

 selv  

 mener har betydning for personer på 60 år og derover. Ældrerådet forudsættes  

 at  

 videregive ideer og forslag om ældre til kommunalbestyrelsen.
Det foreslås,  

 at  

 ældrerådet tillægges en rådgivende funktion i forbindelse med udformningen og  

 tilrettelæggelsen af kommunens politik på ældreområdet.
For at sikre indhold  

 i  

 ældrerådenes rådgivningsfunktion foreslås det, at kommunalbestyrelsen  

 forpligtes til at høre ældrerådene før, der træffes beslutninger om alle  

 initiativer  d.v.s. ikke alene initiativer på det sociale område   

 der  

 vedrører de ældre borgere i kommunen.
Det forudsættes således, at ældrerådet  

 høres om de årlige budgetter, om udbygningsplaner og om forslag til  

 iværksættelse af aktiviteter m.v. for ældre.
Det forudsættes desuden, at  

 høring i hvert enkelt tilfælde så vidt muligt sker i god tid, inden  

 kommunalbestyrelsen træffer endelige beslutninger.
Samarbejdet kan i øvrigt  

 tilpasses lokale forhold, således at dette udvides ud over de rammer, som  

 lovforslaget lægger op til.
Kommunalbestyrelsen afgør,  

 om der er grundlag for at etablere flere ældreråd i kommunen.
Hvis der  

 oprettes  

 flere ældreråd i kommunen, kan der eventuelt med henblik på koordinering af  

 disse, oprettes et centralt samarbejdsorgan, der består af medlemmer fra de  

 enkelte ældreråd.
Høringer m.v. skal kommunalbestyrelsen sende til de enkelte  

 ældreråd.
For at sikre en bred  

 brugerindflydelse foreslås det, at alle kommunens borgere, der er fyldt 60  

 år,  

 kan vælges til ældrerådet og deltage i valget hertil.
Kommunalbestyrelsen kan  

 herudover efter drøftelse med ældrerådet beslutte, at personer, der ikke er  

 fyldt 60 år, og som modtager social pension, også kan vælges til og deltage i  

 valget til kommunens ældreråd.
Spørgsmålet om hvorvidt førtidspensionister,  

 der  

 ikke er fyldt 60 år, skal have mulighed for at være repræsenteret i  

 ældrerådene  

 følges løbende.
Valget til ældrerådet skal ske mindst hvert fjerde år.
Der er  

 således mulighed for at afholde valg med kortere intervaller, fx hvert andet  

 år.
Medlemskab af ældrerådet er et frivilligt og ulønnet hverv.
Kommunalbestyrelsen  

 fastlægger i samarbejde med de ældre det nærmere indhold af rådets arbejde ud  

 fra lokale forhold, herunder vedtægter samt procedurer i forbindelse med valg  

 til rådet, fx eventuelle krav om stillere i forbindelse med opstilling til  

 ældrerådet. Ældrerådet fastsætter selv forretningsordenen for sit arbejde.  

 Det  

 forudsættes desuden, at rådet i videst muligt omfang selv tilrettelægger  

 arbejdet, herunder at ældrerådet selv aktivt rejser spørgsmål inden for det  

 område kommunalbestyrelsen og ældrerådet i fællesskab har besluttet, at  

 ældrerådet skal beskæftige sig med.
Det er i denne forbindelse vigtigt, at  

 ældrerådets medlemmer er opmærksomme på at opretholde tæt kontakt med  

 kommunens  

 ældre, således at ældrerådet varetager de ældres interesser og synspunkter i  

 videst muligt omfang.
Dette kan ske ved samarbejde med pensionistforeninger  

 og  

 ved at der fx indføres fast telefontid, hvor ældre kan henvende sig m.v.  

 Ældrerådet udpeger endvidere medlemmer til klagerådet, jf. forslaget til  

 affattelse  

 af § 56 b.
 Ældrerådet er en selvstændig  

 forvaltningsenhed, og rådet er derfor undergivet forvaltningslovens regler om  

 indhentelse og videregivelse af oplysninger, tavshedspligt m.v.  

 Kommunalbestyrelsen afholder udgifterne til ældrerådet og stiller lokaler  

 samt  

  hvis rådet ønsker det  sekretariatsbistand til rådighed for  

 ældrerådet.
 I vejledning nr. 59 om  

 sociale tilbud til ældre mfl. fremgår i kapitel 2 bl.a. følgende om  

 ældrerådets  

 funktion:
 3.  

  

 Ældrerådet skal ikke kun beskæftige sig med spørgsmål, der  

 angår de svage ældre, men med alle spørgsmål, der har betydning for personer  

 på  

 60 år og derover  fx trafik- og boligforhold, sundhed, miljø og kultur.
 De ældre skal således have  

 indflydelse på kommunens ældrepolitik i bred forstand og på såvel spørgsmål  

 af  

 overordnet karakter som på forhold, der har betydning for ældres hverdag.  

 Ældrerådet skal fx høres om de årlige budgetter, om planer for byggeri af  

 boliger til ældre, om forslag til at iværksætte aktiviteter for ældre,  

 kommunalbestyrelsens målsætninger og serviceinformation på ældreområdet m.v.
 Ældrerådet skal ikke  

 beskæftige sig med konkrete personsager eller konkrete personalespørgsmål.
 10.  

  

 Ældrerådet skal bestå af mindst 5 medlemmer, og for at sikre  

 størst mulig kontinuitet i arbejdet skal der vælges et tilsvarende antal  

 stedfortrædere.
11.  

  

 En stedfortræder skal ikke træde til, blot fordi et medlem er  

 forhindret i at deltage i et eller flere møder i ældrerådet.
Kun hvis et  

 medlem  

  fx i forbindelse med flytning til en anden kommune  udtræder af  

 ældrerådet,  

 skal en stedfortræder indtræde.
 Det er ikke et krav, at den  

 enkelte stedfortræder knyttes personligt til et bestemt ældrerådsmedlem.
 14.  

  

 Kommunalbestyrelsen fastsætter i samarbejde med ældrerådet  

 vedtægter for rådet.
 Vedtægterne kan fx indeholde  

 bestemmelser om de overordnede (politiske) målsætninger for og regler om  

 ældrerådets arbejde, om ældrerådets kompetence, om ændring af vedtægterne og  

 om  

 vedtægternes ikrafttræden.
Herudover forudsættes  

 ældrerådet at være selvstyrende.
Rådet fastsætter selv sin forretningsorden  

 og  

 tilrettelægger i videst muligt omfang selv arbejdet.
 15.  

  

 Det forudsættes desuden, at ældrerådet selv aktivt indgår i  

 samarbejdet med kommunalbestyrelsen, dels ved at komme med ideer og forslag  

 om  

 ældres forhold, dels ved at rejse spørgsmål og komme med synspunkter inden  

 for  

 de områder, som kommunalbestyrelsen og ældrerådet i fællesskab har besluttet,  

 at ældrerådet skal beskæftige sig med.
2.3. De lokale forhold 16.  

  

 Bestemmelsen om ældreråd indeholder alene minimum-regler for  

 opgaver, samarbejde m.v. Ældrerådet og kommunalbestyrelsen fastlægger i  

 samarbejde det nærmere indhold af rådets arbejde og kan tilpasse samarbejdet  

 efter de lokale forhold, således at ældrerådet inddrages i videre omfang, end  

 det kræves efter §§ 30-33 i retssikkerhedsloven.
 Kommunalbestyrelsen kan  

 eventuelt anvende ældrerådet som igangsætter og bindeled til de frivillige  

 organisationer.
 .
2.4. Kontakten til kommunens  

 ældre .
Kontakten til kommunens  

 ældre og synliggørelsen af ældrerådet i lokalsamfundet kan fx sikres via  

 lokalavis/-radio/-tv, hvor der kan informeres om ældrerådets aktiviteter,  

 ideer, forslag m.v.
Samarbejde med pensionistforeninger, fælles møder og fast  

 telefontid, hvor kommunens ældre kan henvende sig til rådet, kan ligeledes  

 medvirke  

 til at synliggøre ældrerådet.
2.5. Generelle regler 18.  

  

 Medlemskab af ældrerådet er et frivilligt og ulønnet hverv, og  

 der er således ikke tale om et borgerligt ombud.
19.  

  

 Udgifterne til ældrerådets virksomhed afholdes af  

 kommunalbestyrelsen, der også stiller lokaler og  hvis rådet ønsker det  

   

 sekretariatsbistand til rådighed.
Det er kommunalbestyrelsen, der afhængig af  

 de lokale forhold, beslutter, hvilke udgifter ældrerådet får dækket.
 20.  

  

 Ældrerådet er omfattet af forvaltningsloven og offentlighedsloven.  

 Det er samtidig en selvstændig forvaltningsmyndighed, jf. forvaltningslovens  

 §  

 28, stk. 6. Rådet har tavshedspligt og er omfattet af forvaltningslovens § 28  

 med hensyn til at videregive oplysninger.  .
2.6. Overgangsregler Kommunerne skulle senest den  

 1. januar 1997 have etableret ældreråd, der opfylder de betingelser, der er  

 beskrevet ovenfor.
 Kommuner, der har etableret  

 ældreråd før den 1. januar 1996, kan dog bevare disse i en overgangsperiode.  

 I  

 sådanne kommuner skal ældrerådene senest den 1. januar 1999 opfylde  

 betingelserne i retssikkerhedslovens §§ 30-33, men såfremt der afholdes valg  

 til ældreråd inden den 1. januar 1999, forudsættes dette at ske efter  

 reglerne  

 i §§ 30-33.
Der er ikke fastsat nærmere  

 krav i retssikkerhedsloven om sammensætning, valgmetoder etc. for de ældreråd  

 m.v., der er etableret før den 1. januar 1996, og som kan fungere indtil den  

 1.  

 januar 1999. Det må dog forudsættes, at disse råd er oprettet med henblik på  

 at  

 give de ældre en generel indflydelse på kommunens ældrepolitik. Jeg har fra Københavns  

 Kommune fået oplyst at ældrerådene i kommunen er etableret den 1. januar  

 1997.  

 De er derfor omfattet af de ovenfor citerede bestemmelser i  

 retssikkerhedsloven.
Københavns Kommune har sendt  

 mig de vedtægter som gælder for ældrerådene i Københavns Kommune.
Efter  

 vedtægterne består ældrerådet af 7 medlemmer.
For hvert medlem vælges en  

 stedfortræder.
 Jeg har fra Københavns  

 Kommune modtaget kopi af Forretningsorden for Ældrerådet i bydelen ( ) som er  

 vedtaget på ældrerådsmødet den 4. august 1997. Forretningsordenen indeholder  

 bl.a. følgende bestemmelser:
§ 1 Konstituering Stk. 1.
Ældrerådet konstituerer sig  

 med formand næstformand kasserer Konstitueringen er gældende  

 for hele rådets valgperiode.
 Stk. 2.
 I tilfælde af forfald af een  

 af ovennævnte tre personer vælges en ny.
 Stk. 3.
 Der indtræder stedfortræder,  

 hvis et medlem  f.eks. i forbindelse med flytning  udtræder af  

 ældrerådet.  

 Første stedfortræder og stedfortræder, der sidder i udvalg deltager i  

 ældrerådets møder.
§ 2 Møder Stk. 1.
 Mødeplan fastlægges for ½ år  

 ad gangen.
 Ekstraordinært møde kan  

 indkaldes på formandens initiativ, eller såfremt et medlem af ældrerådet over  

 for formanden eller i dennes fravær næstformanden fremsætter skriftlig  

 anmodning herom med afgivelse af, hvilke spørgsmål, der ønskes behandlet.
 Stk. 2.
Medlemmer kan indsende  

 forslag til emner på dagsordenen.
Disse skal tilstilles formanden eller i  

 dennes fravær næstformanden senest 14 dage før mødet.
 Dagsordenen udarbejdes af  

 formanden og udsendes (som A-post) senest 8 dage før mødet.
 Forfald meddeles formand  

 eller i dennes fravær næstformanden tidligst muligt.
 Stk. 3.
 Ældrerådets formand, eller   

 i tilfælde af dennes forfald  næstformanden, er mødeleder.
 Ældrerådet er  

 beslutningsdygtigt, når mindst fem medlemmer  heriblandt enten  

 formanden eller  

 næstformanden  er til stede.
 Afstemninger afgøres ved  

 almindeligt stemmeflertal blandt de tilstedeværende ældrerådsmedlemmer.
 Ved stemmelighed er  

 formandens  i dennes fravær den fungerende formands  stemme  

 afgørende.
§ 3 Udvalg Stk. 1.
Ældrerådet kan nedsætte  

 udvalg  herunder også permanente udvalg  til behandling af  

 bestemte opgaver.  

 Også stedfortrædere kan indgå i disse udvalg.
Mindst 1 medlem fra ældrerådet  

 skal deltage i disse udvalg.
 Stk. 2.
 Et udvalg består normalt af  

 fem medlemmer, og blandt disse udpeges en formand for udvalget.
 Stk. 3.
 Udvalgenes kommissorier  

 udarbejdes af ældrerådet og indstillingen skal godkendes af ældrerådet.
§ 4 Ældrerådet udadtil Stk. 1.
 Alene ældrerådets formand  

 eller i dennes fravær næstformand kan udtale sig på det samlede ældreråds  

 vegne, ligesom breve og andet skriftligt materiale, som udgår fra ældrerådet,  

 skal være underskrevet af formand eller i dennes fravær næstformand.
§ 6 Økonomi Stk. 1.
 De bogføringsmæssige opgaver  

 vedrørende det til enhver tid til ældrerådet bevilgede budget, foretages af  

 Socialcentret ( ) økonomiafsnit.
 Stk. 2.
 Formanden og kassereren kan  

 i fællesskab disponere over budgettet efter ældrerådets beslutninger, og  

 afregner med økonomiafsnittet i Socialcentret ( ).
 Stk. 3.
 Ældrerådet modtager  

 forbrugsrapporter og skal afgive bemærkninger hertil i overensstemmelse med  

 de  

 for socialcentret i øvrigt gældende procedurer vedrørende regnskabsforhold  

 m.m.
§ 7 Tavshedspligt Stk. 1.
Som ældrerådsmedlem har man  

 tavshedspligt med hensyn til de forhold, som man i medfør heraf bliver  

 bekendt  

 med, og efter tilsvarende regler, som er gældende for det i Københavns  

 Kommune  

 ansatte personale.
Denne tavshedspligt ophører ikke ved udtræden af  

 ældrerådet.  

 Brud på tavshedspligten betragtes som strafbart. Socialministeriet har i et  

 brev af 24. februar 1999 til Hillerød Ældreråd udtalt sig om suppleanters  

 deltagelse i ældrerådets arbejde.
Socialministeriet har skrevet:
 De har i brev af 19.  

 februar 1999 anmodet Socialministeriet om en vejledende udtalelse om  

 inddragelse af de valgte suppleanter i ældrerådets arbejde.
1. Er det i strid med loven når de valgte suppleanter deltager i rådets  

 møder? Socialministeriet har i  

 vejledningen om Sociale tilbud til ældre m.fl. anført, at en  

 stedfortræder  

 ikke skal træde til, blot fordi et medlem er forhindret i at deltage i et  

 eller  

 flere møder i ældrerådet.
Kun hvis et medlem  fx i forbindelse med  

 flytning  

 til en anden kommune  udtræder af ældrerådet, skal en stedfortræder  

 indtræde.
Da ældrerådet er sammensat  

 ved direkte valg og medlemmerne oftest er valgt ved personlige stemmer, kan  

 de  

 valgte suppleanter ikke deltage i ældrerådets møder, da suppleanternes  

 deltagelse vil give en ændret sammensætning af rådet.
Den ændrede  

 sammensætning  

 er ikke i overensstemmelse med den sammensætning, som blev resultat af  

 valget.
2. Er det i strid med loven, når de valgte suppleanter leder, eller  

 deltager i arbejdsgrupper, nedsat af Ældrerådet? Reglerne om ældreråd findes  

 i lov om retssikkerhed og administration på det sociale område.
I denne lov,  

 er  

 der ikke taget stilling til, om suppleanter kan lede eller deltage i  

 arbejdsgrupper, nedsat af ældrerådet.
Socialministeriet kan  

 imidlertid vejledende udtale, at ældrerådets funktion er at rådgive  

 kommunalbestyrelsen i ældrepolitiske spørgsmål og formidle synspunkter mellem  

 borgerne og kommunalbestyrelsen om lokalpolitiske spørgsmål, der vedrører de  

 ældre. Ældrerådets udtalelser skal således være udtryk for de valgte  

 medlemmers  

 stillingtagen til de enkelte spørgsmål.
Dette hindrer dog ikke, at ældrerådet  

 anmoder andre  herunder de valgte suppleanter  om at foretage en  

 undersøgelse  

 eller fremsætte synspunkter, som kan indgå i ældrerådets samlede  

 beslutningsgrundlag.
Den endelige udtalelse til kommunalbestyrelsen skal dog  

 udelukkende være udtryk for ældrerådets synspunkter.
3. Er det i strid med loven, hvis valgte suppleanter vælges som  

 personlige suppleanter for Ældrerådets repræsentanter i Klagerådet? Reglerne i lov om  

 retssikkerhed og administration på det sociale område fastsætter, at  

 klagerådet  

 består af 3 medlemmer, der vælges af kommunens ældreråd og blandt dets  

 medlemmer.
Der skal vælges en stedfortræder for hvert medlem.  

 Det er ikke et krav, at den enkelte stedfortræder  

 knyttes personligt til et bestemt klagerådsmedlem.
 Da klagerådets medlemmer  

 repræsenterer bl.a. ældrerådet, skal suppleanterne til klagerådet vælges  

 blandt  

  

 medlemmerne  

  

 af ældrerådet.  

 Suppleanterne til ældrerådet kan først deltage i klagerådets arbejde, når de  

 indtræder i ældrerådet som følge af et medlems udtræden.
 For at sikre klagerådets  

 funktion, skal stedfortræderne i klagerådet indtræde i alle tilfælde af  

 fravær  

 blandt de ordinære medlemmer.
4. Er det i strid med loven, hvis Ældrerådet vælger en af de valgte  

 suppleanter som Ældrerådets kasserer? Det er ikke i lovgivningen  

 taget stilling til spørgsmålet om funktionen som ældrerådets kasserer.  

 Socialministeriet kan imidlertid vejledende udtale, at ældrerådet kan vælge  

 en  

 suppleant som kasserer, såfremt denne ikke har indflydelse på ældrerådets  

 udtalelser og de forudgående drøftelser. Siden har Socialministeriet  

 i et brev af 1. februar 2000 suppleret sin udtalelse til Hillerød Ældreråd  

 således:
De har med henvisning til  

 Socialministeriets udtalelse af 24. februar 1999 om suppleanters deltagelse i  

 ældrerådets arbejde stillet yderligere spørgsmål vedrørende muligheden for,  

 at  

 der kan være suppleanter tilstede ved ældrerådets møder.
Desuden har De  

 forespurgt, om ældrerådets møder kan afholdes som åbne møder.
 Socialministeriet kan  

 henholde sig til vejledende udtalelse af 24. februar 1999, hvor det bl.a. er  

 anført, at de valgte suppleanter  

  

 ikke  

  

 kan deltage aktivt i ældrerådets møder.
Ministeriet kan supplerende  

 oplyse, at efter retssikkerhedslovens § 33 er det kommunalbestyrelsen, der i  

 samarbejde med ældrerådet fastsætter vedtægter for ældrerådet.
Derudover er  

 der  

 ikke i lovgivningen nærmere bestemmelser om udformningen og tilrettelæggelsen  

 af ældrerådets møder.
Der er således ikke taget stilling til, hvorvidt  

 ældrerådets møder kan overværes af suppleanter, som ikke deltager aktivt i  

 debatten eller i det hele taget afholdes som åbne møder.
Dette spørgsmål må efter  

 ministeriets opfattelse reguleres via vedtægterne.
I det omfang det er i  

 overensstemmelse med de af kommunalbestyrelsen fastsatte vedtægter, vil  

 ældrerådets møder således kunne overværes af suppleanter, eventuelle andre  

 eller være offentligt tilgængelige.
 Ældrerådet skal i givet fald  

 være opmærksom på, om der på et møde vil blive behandlet spørgsmål, der er  

 omfattet af forvaltningslovens bestemmelser om tavshedspligt og videregivelse  

 af oplysninger.
I øvrigt er der ikke noget  

 til hinder for, at ældrerådet med henblik på gensidig information og kontakt  

 til suppleanter, arbejdsgrupper, andre organisationer og de ældre i kommunen  

 arrangerer særlige møder med disse fx om bestemte emner.
Se herom punkt 17 i  

 Vejledning om sociale tilbud til ældre m.fl. Mødeoffentlighed Af de regler der er fastsat  

 om ældreråd, fremgår ikke om møder i ældrerådene er offentlige eller ej.  

 Dette  

 spørgsmål må derfor løses ud fra hvad der generelt antages at gælde for møder  

 i  

 den offentlige forvaltning.
For så vidt angår  

 kommunalbestyrelser, fremgår det direkte af § 10 i lov om kommunernes  

 styrelse  

 at kommunalbestyrelsesmøder som altovervejende hovedregel er offentlige.
Det  

 vil sige at enhver har krav på at overvære disse møder.
Derimod er møder i de  

 stående udvalg der efter kommunestyrelsesloven nedsættes for at varetage den  

 umiddelbare forvaltning, ikke offentlige.
Almindelige borgere har således  

 ikke  

 noget krav på at overvære møderne i udvalgene.
Det er antaget at hverken  

 kommunalbestyrelsen eller det enkelt udvalg kan træffe beslutning om at lade  

 offentligheden få adgang til at overvære udvalgsmøder.
Det er derfor også  

 antaget at lovgivningsmagten må medvirke hvis udvalgsmøder skal gøres  

 offentlige.
Udvalgsmøder er normalt end ikke åbne for andre end udvalgets  

 medlemmer.
Efter kommunestyrelseslovens § 20 kan et udvalg tilkalde personer  

 der ikke er medlemmer af udvalget, herunder andre medlemmer af  

 kommunalbestyrelsen,  

 til at overvære forhandlingerne, når det er ønskeligt af hensyn til en sags  

 oplysning. Økonomiudvalget kan desuden tillade  

 kommunalbestyrelsesmedlemmer  

 som ikke er medlem af dette udvalg, at overvære den afsluttende behandling af  

 forslag til årsbudget og flerårigt budgetoverslag.
Udvalg kan ligeledes  

 tillade  

 at ansatte i kommunen der varetager udvalgets sekretariatsfunktioner,  

 deltager  

 i udvalgets møder.
Jeg henviser til Erik Harder, Dansk Kommunalforvaltning I,  

 Kommunalbestyrelsen og dens udvalg, 5. reviderede udgave, 1988, s. 275 og  

 276,  

 Preben Espersen, De Kommunale Beslutninger, 1970, s. 71, Karsten Loiborg  

 mfl.,  

 Forvaltningsret, 1. udgave 1994, s. 421 og 422, og Emil le Maire og Niels  

 Preisler, Lov om kommunernes styrelse med kommentarer, s. 105ff.
Ud over de tilfælde hvor  

 spørgsmålet er udtrykkeligt eller forudsætningsvis reguleret i særlige  

 bestemmelser i lovgivningen, er det almindeligt antaget i den  

 forvaltningsretlige litteratur at offentligheden ikke har ret til at overvære  

 forvaltningens møder.
Jeg henviser til Carl Aage Nørgaard og Jens Garde,  

 Forvaltningsret.
Sagsbehandling, 4. udgave 1995, ved Jens Garde og Karsten  

 Revsbech, s. 195ff, Jon Andersen mfl., Forvaltningsret, 1. udgave 1994, s.  

 294,  

 og Bent Christensen, Nævn og Råd, 1958, s. 268, note 30.
Jeg må på denne baggrund  

 lægge til grund at møder i et ældreråd ikke er offentlige.
Som det fremgår af  

 bemærkningerne til lovforslaget, er et ældreråd en selvstændig  

 forvaltningsmyndighed.
At møderne i ældrerådet ikke er offentlige, betyder at  

 offentligheden ikke har ret til at overvære møderne.
Spørgsmålet er imidlertid om  

 ældrerådet, hvis det ønsker det, selv kan beslutte at dets møder skal være  

 åbne, i det mindste hvis ingen af rådets medlemmer modsætter sig det.
Om  

 dette  

 spørgsmål skriver Carl Aage Nørgaard og Jens Garde i Forvaltningsret.  

 Sagsbehandling, s. 195ff, følgende:
Selv om det antages, at en  

 lovregel er nødvendig for at skabe pligt for forvaltningen til at holde åbne  

 møder, kan man dog rejse spørgsmålet, om et forvaltningsorgan selv kan  

 beslutte, at dets møder skal være åbne, i det mindste hvis ingen af organets  

 medlemmer modsætter sig det.
Dette spørgsmål har været rejst over for  

 Indenrigsministeriet i forbindelse med møder i kommunale udvalg.
Ministeriet  

 udtalte, at der ikke i styrelsesloven findes fornøden hjemmel til at give  

 offentligheden, herunder pressen, adgang til udvalgsmøder.
Det udtaltes  

 videre,  

 at hverken udvalgets flertal eller samtlige medlemmer kan beslutte, at  

 møderne  

 skal være offentlige.
Baggrunden for denne regel er især et hensyn til  

 beslutningsprocessen.
Der er behov for et forum for uformelle, frie og  

 fortrolige forhandlinger.
Undervisningsministeriet har  

 imidlertid givet udtryk for den modsatte opfattelse, idet man i 1969 udtalte,  

 at en skolekommission kunne beslutte, at dens møder i visse tilfælde skulle  

 være offentlige.
Undervisningsministeriet har også senere udtalt som sin  

 opfattelse, at der, når skolelovgivningen ikke udtaler noget forbud herimod,  

 kan holdes offentlige møder i skolekommissionen og skolenævnet.
Man må  

 imidlertid anse Indenrigsministeriets opfattelse som udtryk for hidtil  

 gældende  

 ret, hvorefter der kræves lovhjemmel for overhovedet at give offentligheden  

 adgang til at overvære møder i forvaltningsorganer.
Denne opfattelse er i  

 øvrigt senere tiltrådt af Undervisningsministeriet, som i en skrivelse af  

 22.7.  

 1974 anfører, at møderne i mangel af lovhjemmel for det modsatte må betragtes  

 som lukkede møder. Jon Andersen mfl. giver i  

 Forvaltningsret, 1. udgave 1994, s. 294, udtryk for at hvor lovgivningen ikke  

 tager stilling til spørgsmålet om mødeoffentlighed, er det ikke uden videre  

 sikkert at mødedeltagerne selv kan lade dørene åbne.
Svaret må afhænge af  

 mødets karakter og organets sammensætning og virkemåde.
Som jeg forstår ældrerådets  

 udtalelse af 1. november 1999, har ældrerådet ikke holdt åbne møder.  

 Ældrerådet  

 skriver at de eneste offentlige møder rådet afholder, er på de  

 enkelte  

 plejehjem ved forskellige lejligheder.
Jeg opfatter dette således at  

 ældrerådet  

 ikke har holdt egentlige ældrerådsmøder på plejehjem, men har holdt  

 offentlige  

 møder hvor rådets medlemmer har haft lejlighed til at høre de ældres syn på  

 det  

 arbejde der gøres for de ældre i ældrerådets område.
Jeg er enig med  

 ældrerådet  

 i at rådet selvfølgelig har mulighed for at afholde det jeg opfatter som  

 offentlige høringer.
Det er således i bemærkningerne til  

 forslaget til  

 lovbestemmelserne om ældreråd forudsat at ældrerådets medlemmer er  

 opmærksomme  

 på at opretholde tæt kontakt med kommunens ældre således at ældrerådet  

 varetager  

 de ældres interesser og synspunkter i videst muligt omfang.
Socialministeriet  

 har i sit brev af 1. februar 2000 tilsvarende skrevet at der ikke er noget  

 til  

 hinder for at ældrerådet med henblik på gensidig information og kontakt til  

 suppleanter, arbejdsgrupper, andre organisationer og de ældre i kommunen  

 arrangerer særlige møder med disse, f.eks. om bestemte emner.
 Ved egentlige møder i  

 ældrerådet forstår jeg møder som afholdes i overensstemmelse med de regler  

 der  

 er fastsat i forretningsorden for Ældrerådet i bydelen ( ), herunder reglerne  

 om indsendelse af forslag til og udarbejdelse af dagsorden.
Som anført ovenfor har  

 Socialministeriet i sit brev af 24. februar 1999 til Hillerød Ældreråd  

 skrevet  

 at ældrerådet er sammensat ved direkte valg, og at medlemmer oftest er valgt  

 ved personlige stemmer.
Derfor kan de valgte suppleanter ikke deltage i  

 ældrerådets møder da suppleanternes deltagelse vil give en ændret  

 sammensætning  

 af rådet.
Den ændrede sammensætning er ikke i overensstemmelse med den  

 sammensætning som blev resultatet af valget.
 Dette er i overensstemmelse  

 med hvad Socialministeriet den 30. november 1998 udtalte i anledning af Deres  

 klage.
Imidlertid har  

 Socialministeriet i sit ovenfor citerede brev af 1. februar 2000 supplerende  

 udtalt at spørgsmålet om hvorvidt ældrerådets møder kan overværes af  

 suppleanter som ikke aktivt deltager i debatten, eller møderne kan afholdes  

 som  

 åbne møder, må reguleres i vedtægterne for ældrerådene.
Disse fastsættes af  

 kommunalbestyrelsen i samarbejde med ældrerådet.
Ved min vurdering af  

 spørgsmålet om hvorvidt stedfortrædere, konsulenter eller andre efter  

 udtrykkelig beslutning i kommunalbestyrelsen eller i ældrerådet kan få adgang  

 til at være tilhørere ved ældrerådets egentlige møder, har jeg lagt vægt på  

 at  

 det i § 31 i retssikkerhedsloven er bestemt at ældrerådet består af mindst 5  

 medlemmer.
Medlemmerne vælges ved direkte valg, og for hvert medlem vælges en  

 stedfortræder.
Der kan på denne baggrund efter min opfattelse ikke være tvivl  

 om at lovgiver har forudsat at det er de egentlige medlemmer der udgør  

 ældrerådet.
 Det har også indgået i min  

 vurdering at ældrerådet ikke behandler sager med fortrolige oplysninger, og  

 at  

 det fremgår af forarbejderne til loven at det er vigtigt at ældrerådets  

 medlemmer er opmærksomme på at opretholde tæt kontakt med kommunens ældre.  

 Dette kunne tale for at ældrerådet skulle have mulighed for at bestemme at  

 møder i ældrerådet skulle være åbne.
Imidlertid mener jeg ikke at  

 disse betragtninger er tilstrækkelige til at fravige det forvaltningsretlige  

 udgangspunkt som dette fremgår af den forvaltningsretlige teori hvorefter  

 mødeoffentlighed kræver lovhjemmel.
Jeg mener derfor ikke at ældrerådet eller  

 kommunalbestyrelsen har mulighed for at beslutte at afholde ældrerådets  

 egentlige møder som åbne møder.
Hensynet til den interne beslutningsproces  

 taler for at drøftelserne finder sted på lukkede møder.
 Jeg mener således ikke at  

 andre end ældrerådets medlemmer (eventuelt suppleret med  

 sekretariatsfunktion)  

 kan deltage i rådets møder.
Jeg har ikke herved taget  

 stilling til om rådet kan bede andre end ældrerådets medlemmer om under et  

 ældrerådsmøde at komme til stede f.eks. når det er ønskeligt af hensyn til en  

 sags oplysning.
Jeg henviser til at der efter kommunestyrelsesloven  

 eksisterer  

 denne mulighed for udvalgene i kommunen.
Det fremgår ikke  

 udtrykkeligt af ældrerådets udtalelser om (B) har deltaget i ældrerådets  

 egentlige møder.
I mit brev af 29. september 1999 skrev jeg at jeg efter en  

 gennemgang af de indsendte akter måtte lægge til grund at (B) deltog i rådets  

 møder, men ikke medvirkede ved rådets beslutninger. Ældrerådet  

 har ikke  

 bestridt denne opfattelse.
 Endvidere fremgår det af et  

 internt notat i kommunen at der i rådets møder i reglen deltager både  

 medlemmer  

 og suppleanter.
 Som anført mener jeg ikke  

 det var korrekt at lade suppleanter og konsulenter deltage i ældrerådets  

 møder.  

 Bestemmelsen i § 1, stk. 3, 2. pkt., i ældrerådets forretningsorden om at  

 første stedfortræder og stedfortræder der sidder i udvalg deltager i  

 ældrerådets møder, er derfor heller ikke korrekt.
(B)s rolle som konsulent for ældrerådet Af forretningsordenen for  

 ældrerådet vedtaget den 4. august 1997 fremgår at ældrerådet konstituerer sig  

 med formand, næstformand og kasserer.
Konstitueringen er gældende for hele  

 rådets valgperiode.
I tilfælde af forfald af en af ovennævnte tre personer  

 vælges en ny.
Endvidere indtræder stedfortræder hvis et medlem  f.eks.  

 i  

 forbindelse med flytning  udtræder af ældrerådet.
 Jeg mener det er i strid med  

 ældrerådets egen forretningsorden at der ikke blev valgt en ny kasserer da  

 (B)  

 på grund af flytning udtrådte af Ældrerådet for ( ). Det var forudsat i  

 forretningsordenen at denne post skulle besættes med et medlem af ældrerådet.
Om de opgaver som (B)  

 varetog som konsulent, har ældrerådet oplyst at (B) efter at han trådte ud af  

 rådet, varetog en række praktiske opgaver som f.eks. at feje trappen til  

 rådets  

 lokaler, hænge opslag i vinduerne, afhente bestilt sodavand mm.
Efter hans  

 udtræden blev der ikke udpeget en kasserer da regnskabsfunktionen såvel før  

 som  

 efter (B)s medvirken blev varetaget af pensions- og omsorgskontorerne.  

 Rådet  

 havde ikke brug for en kasserer.
 Det fremgår af notat til ( )  

 Ældreråd af 7. september 1998 at (B) var medunderskriver sammen med  

 ældrerådets  

 formand, (F), ved udlån af ældrerådets computer til (M9). Som jeg læser dette  

 notat, var (B) involveret ved denne transaktion som bestod i en råden over en  

 af ældrerådets maskiner.
 Jeg anser det på dette  

 grundlag for godtgjort (B) har haft andre funktioner for ældrerådet end de  

 rent  

 praktiske opgaver som er beskrevet af ældrerådet.
Jeg kan ikke ud fra det  

 materiale jeg er i besiddelse af, afgøre hvilke funktioner (B) som kasserer  

 varetog før han udtrådte af ældrerådet.
Jeg kan derfor ikke konstatere om  

 netop  

 det at lave et notat af en karakter som notatet af 7. september 1998 hørte  

 under kassererfunktionerne.
Det forekommer mig dog at være et naturligt led i  

 et kassererarbejde at forestå dette arbejde.
 Jeg mener derfor at det på  

 baggrund af at kassererfunktionerne i forretningsordenen forudsattes  

 varetaget  

 af et ældrerådsmedlem, var betænkeligt at (B) også efter at være udtrådt af  

 ældrerådet varetog dette arbejde.
 ...
Imidlertid har jeg ikke  

 bemærkninger til den opfattelse som ældrerådet, Københavns Kommune,  

 indenrigsministeren  

 og Socialministeriet har givet udtryk for hvorefter et ældreråd kan lade  

 arbejde udføre af frivillig arbejdskraft så længe det er opgaver som ikke  

 forudsættes løst af et medlem af ældrerådet.
Socialministeriet har vejledende  

 udtalt at ældrerådet kan vælge en suppleant som kasserer såfremt denne ikke  

 har  

 indflydelse på ældrerådets udtalelser og de forudgående drøftelser. På baggrund af min  

 foreløbige redegørelse afgav ældrerådet, Københavns Kommune og  

 Socialministeriet udtalelse i sagen.
 Ældrerådet udtalte den 28.  

 juli 2000 bl.a. følgende:
 Vedrørende (B) var rådet i  

 1997 ikke orienteret om hvordan et ældreråd skulle fungere, på denne baggrund  

 blev der valgt kasserer, dette blev vi senere opmærksomme på ikke var  

 nødvendigt, Pension og Omsorg kører regnskabet.
 Rådet brugte (B) efter hans  

 fratrædelse som frivillig medarbejder bl.a. til indkøb af forskellige ting  

 til  

 rådets møder, trappen til lokalet blev fejet, (B) har ikke deltaget i rådets  

 møder efter sin fratrædelse.
 (B) var tilstede den 7. september  

 1998 i lokalet og bevidnede at PC blev kørt hjem til sekretær (M9), der  

 udfører  

 sekretæropgaver for ældrerådet, dette er alle tilfreds med.
 Vi er folkevalgte, men uden  

 nogen som helst form for løn, vi er ikke BORGERLIGT OMBUD.
Formandens arbejde for rådet  

 er ca. 20-25 timer ugentlig, og på visse tidspunkter meget hektisk.
Kontoret  

 i  

 ( ) holdes åbent hver tirsdag fra kl. 12-14, her ydes fra medlemmer af rådet  

 et  

 stort stykke arbejde, med råd til ældre som kommer i kontoret samt telefon  

 besvarelser og meget andet.
 Rådet holder fem gange om  

 året Stormøde på plejehjemmet ( ), hvor ældre på ( ) bliver orienteret af  

 politikere eller embedsmænd om hvad der sker på ældreområdet.
 I disse møder er der hver  

 gang ca. 100-150 ældre medborgere tilstede som er utrolig glade og tilfredse  

 med disse møder.
 Stedfortræderne har deltaget  

 i møderne, vi var på dette punkt også uden rådgivning da vi begyndte i 1997,  

 men uden bestemmelsesret.
 Må vi venligst understrege,  

 at da de lærde er uenige, som det fremgår af brevet er der vel ikke noget at  

 sige til, at et ældreråd uden dyberegående juridisk ekspertise har handlet,  

 som  

 mange andre foreningsmæssige sammenhæng, og som man i øvrigt i mange andre  

 ældreråd også gør.
 Ældrerådet vil bemærke, at  

 sagen har været en enorm belastning for arbejdet på ( ). (A) har været  

 næstformand i rådet indtil han fratrådte på grund af sygdom.
Ældrerådet håber nu, at  

 Ombudsmanden er tilfreds med svaret. Københavns Kommune udtalte  

 den 10. august 2000 bl.a. følgende:
 Der rejses i den fornyede  

 henvendelse tvivl om (B)s rolle den 7. september 1998. Ældrerådet fandt  

 det af  

 hensyn til (M9)s varetagelse af sekretæropgaverne vigtigt meget hurtigt  

 at få  

 ordnet udlånet af ældrerådets computer med tilbehør, og (B) er  

 således alene  

 vitterlighedsvidne.
 Der er ikke herfra  

 kommentarer til den valgte fremgangsmåde.
 I øvrigt henvises til  

 bemærkningerne i brevene herfra af 18. marts og 10. december 1999.
Da mange ældreråd gør  

 flittigt brug af stedfortræderne i arbejdet, håber man på en hurtig afklaring  

 af den problemstilling, ombudsmanden har rejst overfor  

 socialministeriet. Socialministeriet udtalte i  

 brev af 11. august 2000 bl.a. følgende:
 Socialministeriet kan fuldt  

 ud tilslutte sig ombudsmandens redegørelse.
Det er Socialministeriets  

 opfattelse, at ældrerådet er en del af den kommunale forvaltning med en  

 selvstændig kompetence tillagt ved retssikkerhedslovens § 34. Det følger  

 herefter af almindelige kommunalforvaltningsretlige regler, at egentlige  

 møder  

 i ældrerådet ikke er offentlige, dvs. at hverken suppleanter eller andre  

 borgere har adgang til at overvære møderne.
I de egentlige møder kan der  

 selvfølgelig deltage sekretær, forvaltningschef eller andre, der skal hjælpe  

 ældrerådet i afholdelsen af dets møder.
 Det følger også af  

 almindelige kommunalforvaltningsretlige regler, at når ældrerådet består af 5  

 medlemmer, valgt ved direkte valg med stedfortrædere for hvert medlem, kan  

 suppleanter alene deltage i møderne, når betingelserne herfor er opfyldt,  

 dvs.  

 ved at suppleanten indtræder ved medlemmets forfald på grund af udtræden,  

 orlov  

 m.v.
 Det kræver efter vores  

 opfattelse særlig lovhjemmel, hvis de egentlige møder skulle være offentligt  

 tilgængelige.
 Som alle andre kommunale  

 udvalg, råd m.fl. har ældrerådet mulighed for at arrangere møder, som ikke er  

 egentlige møder, men f.eks. temamøder og konferencer, hvor sagkyndige,  

 interesseorganisationer, borgere, m.fl. deltager.
Vi er ved ombudsmandens  

 henvendelse blevet opmærksom på, at Socialministeriet ved brev af 1. februar  

 2000 fejlagtigt har oplyst til Hillerød Ældreråd, at spørgsmålet om  

 mødeoffentlighed i forbindelse med ældrerådets møder kan reguleres via  

 vedtægterne for ældrerådet.
Den forkerte oplysning, som skyldes  

 misforståelser  

 ved en intern høring i ministeriet, vil samtidig blive berigtiget jf.  

 ovenstående  

 ved brev til Hillerød Ældreråd med orientering til Hillerød Kommune m.fl.,  

 som  

 er bekendt med vores tidligere svar til ældrerådet i Hillerød. Ombudsmandens endelige udtalelse Under henvisning til den retsopfattelse som jeg har givet udtryk for i  

 min foreløbige redegørelse af 31. maj 2000, skal jeg herefter udtale  

 følgende:
Mødeoffentlighed Det er min opfattelse at ældrerådet ikke har mulighed for at beslutte at  

 afholde ældrerådets egentlige møder som åbne møder.
Jeg mener således ikke at  

 andre end ældrerådets medlemmer (eventuelt suppleret med  

 sekretariatsfunktion) kan deltage i rådets møder.
Jeg har ikke herved taget  

 stilling til om rådet kan bede andre end ældrerådets medlemmer om under et  

 ældrerådsmøde at komme til stede f.eks. når det er ønskeligt af hensyn til en  

 sags oplysning.
Jeg henviser til at der efter kommunestyrelsesloven  

 eksisterer denne mulighed for udvalgene i kommunen.
I min foreløbige redegørelse skrev jeg at det ikke fremgik udtrykkeligt af  

 ældrerådets udtalelse om (B) havde deltaget i ældrerådets egentlige møder.
I  

 mit brev af 29. september 1999  

 skrev jeg at jeg efter en gennemgang af de indsendte akter måtte lægge til  

 grund at (B) deltog i rådets møder, men ikke medvirkede ved  

 rådets  

 beslutninger. Ældrerådet havde ikke bestridt denne opfattelse.
Endvidere  

 fremgik det af et internt notat i kommunen at der i rådets møder i reglen  

 deltog både medlemmer og suppleanter.
 Ældrerådet har imidlertid i  

 sin udtalelse af 28. juli 2000 oplyst at (B) efter sin fratrædelse ikke  

 deltog  

 i rådets møder.
 Denne udtrykkelige oplysning  

 fra ældrerådets side må jeg på det foreliggende grundlag lægge til grund.
 Imidlertid må jeg i  

 overensstemmelse med min foreløbige opfattelse fortsat lægge til grund at der  

 i  

 rådets møder i reglen deltager både medlemmer og suppleanter.
Jeg mener ikke det er  

 korrekt at lade suppleanter deltage i ældrerådets møder.
Bestemmelsen i § 1,  

 stk. 3, 2. pkt., i ældrerådets forretningsorden om at første stedfortræder og  

 stedfortræder der sidder i udvalg, deltager i ældrerådets møder, er derfor  

 heller ikke korrekt.
 Jeg har gjort ældrerådet og  

 Københavns Kommune bekendt med min opfattelse.
 Da hele spørgsmålet om  

 hvorvidt et ældreråd kan beslutte at møderne overværes af suppleanter mv.  

 eller  

 afholdes som åbne møder, må anses for tvivlsomt, har jeg imidlertid ikke  

 udtalt  

 min opfattelse i form af kritik.
 Jeg har endvidere orienteret  

 Socialministeriet om min opfattelse ved kopi af dette brev.
(B)s rolle som konsulent for ældrerådet Jeg mener det var i strid  

 med ældrerådets egen forretningsorden at der ikke blev valgt en ny kasserer  

 da  

 (B) på grund af flytning udtrådte af ældrerådet.
Det var forudsat i  

 forretningsordenen at denne post skulle besættes af et medlem af ældrerådet.
 Jeg har gjort ældrerådet og  

 Københavns Kommune bekendt med min opfattelse.
I min foreløbige redegørelse  

 af 31. maj 2000 skrev jeg at jeg ikke ud fra det materiale jeg var i  

 besiddelse  

 af, kunne afgøre hvilke funktioner (B) varetog før han udtrådte af  

 ældrerådet.  

 Jeg kunne derfor ikke konstatere om netop det at lave et notat om udlån af  

 ældrerådets computer hørte under kassererfunktionerne.
Det forekom mig dog at  

 være et naturligt led i et kassererarbejde at forestå dette arbejde.
Ældrerådet har i sin  

 udtalelse af 28. juli 2000 oplyst at (B) var til stede den 7. september 1998  

 i  

 ældrerådets lokale og bevidnede at computeren blev kørt hjem til sekretær  

 (M9)  

 der udfører sekretæropgaver for ældrerådet.
Københavns Kommune har i sin  

 udtalelse af 10. august 2000 præciseret at (B) alene var vitterlighedsvidne.
 På denne baggrund giver det  

 forhold at (B) deltog ved udlånet af ældrerådets computer, mig ikke grundlag  

 for kritik.
Jeg har ikke bemærkninger  

 til den opfattelse som ældrerådet, Københavns Kommune, indenrigsministeren og  

 Socialministeriet har givet udtryk for hvorefter et ældreråd kan lade arbejde  

 udføre af frivillig arbejdskraft så længe det er opgaver som ikke forudsættes  

 løst af et medlem af ældrerådet.
Socialministeriet har vejledende udtalt at  

 ældrerådet kan vælge en suppleant som kasserer såfremt denne ikke har  

 indflydelse  

 på ældrerådets udtalelser og de forudgående drøftelser.
