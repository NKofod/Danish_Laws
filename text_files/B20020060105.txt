Bekendtgørelse om udenretlige  

 inddrivelsesomkostninger i  

 anledning af forsinket betaling I medfør af § 9 a, stk. 3, i lov om renter ved forsinket  

 betaling m.v., jf. lovbekendtgørelse nr. 583 af 1. september 1986, som  

 ændret senest ved lov nr. 379 af 6. juni 2002, fastsættes  

 følgende:
 § 1. Reglerne i denne bekendtgørelse  

 gælder for udenretlig inddrivelse af fordringer på formuerettens  

 område.
 § 2. For udsendelse af rykkerskrivelser  

 vedrørende fordringer og for at anmode en anden om at inddrive  

 fordringen på fordringshaverens vegne kan fordringshaveren kræve  

 betaling efter reglerne i rentelovens § 9 b.
Stk. 2. For yderligere inddrivelsesskridt, jf. rentelovens  

 § 9 a, kan fordringshaveren kræve, at skyldneren betaler  

 fordringshaverens rimelige og relevante omkostninger i overensstemmelse med  

 reglerne i §§ 3 og 4, medmindre forsinkelsen med betalingen ikke beror  

 på skyldnerens forhold.
Fordringshaveren kan kræve betaling efter  

 reglerne i både § 3 og § 4, såfremt betingelserne i hver  

 bestemmelse er opfyldt.
 § 3. Har fordringshaveren anmodet en anden om at  

 inddrive fordringen på sine vegne, kan fordringshaveren kræve  

 betaling af skyldneren for det hermed forbundne rimelige salærkrav.  

 Dette gælder dog kun, hvis der forinden er sendt en rykkerskrivelse til  

 skyldneren med angivelse af, at manglende betaling inden en frist på  

 mindst 10 dage fra afsendelsen af rykkerskrivelsen vil kunne medføre,  

 at der pålægges yderligere inddrivelsesomkostninger, og det i  

 øvrigt har været relevant at anmode den pågældende  

 inkassator om at inddrive fordringen.
 Stk. 2. Det i stk. 1, 1. pkt., nævnte betalingskrav  

 kan ikke overstige det beløb, som er fastsat i bekendtgørelsens  

 bilag 1.
§ 4. Har fordringshaveren selv forestået  

 inddrivelsen af fordringen, kan fordringshaveren kræve betaling for  

 rimelige udgifter til henholdsvis udarbejdelse og indgåelse af en  

 betalingsaftale med skyldneren (frivilligt forlig) og til administration  

 heraf.
Dette gælder dog kun, hvis der forinden er sendt en  

 rykkerskrivelse til skyldneren med angivelse af, at manglende betaling inden  

 en frist på mindst 10 dage fra afsendelsen af rykkerskrivelsen vil  

 kunne medføre, at der pålægges yderligere  

 inddrivelsesomkostninger, og det i øvrigt har været relevant at  

 iværksætte de pågældende inddrivelsesskridt.
 Stk. 2. Det i stk. 1, 1. pkt., nævnte betalingskrav  

 kan ikke overstige det beløb, som er fastsat i bekendtgørelsens  

 bilag 2.
§ 5. Reglerne i §§ 3 og 4 kan ikke fraviges  

 til skade for fordringshaveren ved aftale eller ved handelsbrug eller anden  

 sædvane, hvis dette medfører, at fordringshaveren ikke kan  

 kræve betaling af rimelige og relevante omkostninger ved udenretlig  

 inddrivelse af fordringen.
Hvis der er tale om en fordring i henhold til en  

 aftale som nævnt i rentelovens § 7, stk. 1, kan reglerne i  

 §§ 3 og 4 endvidere ikke fraviges til skade for skyldneren ved aftale  

 eller handelsbrug eller anden sædvane.
 § 6. Bekendtgørelsen træder i kraft  

 den 1. august 2002 og gælder for inddrivelsesomkostninger, hvor det  

 pågældende betalingskrav opstår efter  

 bekendtgørelsens ikrafttræden.
Justitsministeriet, den 12. juli  

 2002 Lene Espersen /Henrik Øe Bilag 1 Udenretlig inddrivelse ved en anden (fremmedinkasso) I det omfang udenretlig inddrivelse af en fordring sker  

 ved en anden (f.eks. et inkassobureau eller en advokat), kan fordringshaveren  

 kræve betaling af skyldneren for det hermed forbundne rimelige  

 salærkrav i overensstemmelse med bekendtgørelsens § 3,  

 stk. 1.
 Fordringshaveren kan dog maksimalt kræve, at  

 skyldneren for den enkelte fordring skal betale følgende  

 inkassobeløb:
Fordringer fra   til Inkassobeløb (ex. moms, jf. nedenfor) 0   1.000 kr.
 300 kr.
 1.001   2.500 kr.
 500 kr.
 2.501   5.000 kr.
 700 kr.
 5.001   10.000 kr.
 900 kr.
 10.001   25.000 kr.
 1.200 kr.
 25.001   50.000 kr.
 1.600 kr.
 50.001   100.000 kr.
 2.000 kr.
 100.001   250.000 kr.
 2.700 kr.
 250.001   500.000 kr.
 4.500 kr.
500.001 kr. - 4.500 kr. + 1 % af den del af fordringen, der overstiger 500.000 kr.
 Ved »fordring« skal forstås hovedkravet (inkl. moms)  

 med tillæg af renter påløbet før forfaldsdagen, men  

 ikke renter efter forfaldsdagen (morarenter). Endvidere skal medregnes  

 administrationsgebyrer og andre gebyrer, som fordringshaveren i henhold til  

 aftale er berettiget til at kræve betalt af skyldneren forud for  

 forfaldsdagen, dvs. inden en eventuel betalingsmisligholdelse fra skyldnerens  

 side.
 Der kan kun medregnes moms af inkassobeløbene, hvis  

 fordringshaveren ikke er momsregistreret.
Bilag 2 Udenretlig inddrivelse ved fordringshaveren selv  

 (egeninkasso) I det omfang udenretlig inddrivelse af en fordring  

 forestås af fordringshaveren selv, kan fordringshaveren kræve  

 betaling for rimelige udgifter til henholdsvis udarbejdelse og  

 indgåelse af en betalingsaftale med skyldneren (frivilligt forlig) og  

 til administration heraf i overensstemmelse med bekendtgørelsens  

 § 4, stk. 1.
 Fordringshaveren kan dog maksimalt kræve, at  

 skyldneren for den enkelte fordring skal betale følgende  

 inkassobeløb:
Fordringer fra   til Inkassobeløb (inkl. moms) 0   1.000 kr.
 200 kr.
 1.001   2.500 kr.
 350 kr.
 2.501   5.000 kr.
 450 kr.
 5.001   10.000 kr.
 600 kr.
 10.001   25.000 kr.
 800 kr.
 25.001   50.000 kr.
 1.000 kr.
 50.001   100.000 kr.
 1.300 kr.
 100.001   250.000 kr.
 1.800 kr.
 250.001   500.000 kr.
 3.000 kr.
500.001 kr. - 3.000 kr. + 0,67 % af den del af fordringen, der overstiger 500.000  

 kr.
 Ved »fordring« skal forstås hovedkravet (inkl. moms)  

 med tillæg af renter påløbet før forfaldsdagen, men  

 ikke renter efter forfaldsdagen (morarenter). Endvidere skal medregnes  

 administrationsgebyrer og andre gebyrer, som fordringshaveren i henhold til  

 aftale er berettiget til at kræve betalt af skyldneren forud for  

 forfaldsdagen, dvs. inden en eventuel betalingsmisligholdelse fra skyldnerens  

 side.
 Inkassobeløbene omfatter eventuel moms.
