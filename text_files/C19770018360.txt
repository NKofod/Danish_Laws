 Ifølge art. 11 i den dansk-færøske aftale til undgåelse af  

 dobbeltbeskatning m.v. af 24. september 1968 (den såkaldte æstudenterregelæ)  

 er færøske studerende, lærlinge og lign., der udelukkende i studie- eller  

 uddannelsesøjemed midlertidigt opholder sig i Danmark, i et vist omfang  

 fritaget for dansk beskatning.
 Artikel 11 lyder således:
 Studerende, lærlinge og lignende, der udelukkende i studie- eller  

 uddannelsesøjemed midlertidigt opholder sig i en del af riget, beskattes ikke  

 i denne del af riget af beløb, som de modtager fra den anden del af riget  

 eller fra udlandet til underhold, studier eller uddannelse, eller af beløb,  

 der udbetales som vederlag for tjenesteydelser udført i den del af riget,  

 hvor de midlertidigt opholder sig, forudsat at disse tjenesteydelser har  

 forbindelse med de pågældendes studier eller uddannelse eller er nødvendige  

 for deres ophold.
 Fritagelsen er betinget af:
Den omhandlede midlertidigheds-betingelse anses som regel for opfyldt,  

 sålænge studiet pågår, og den samlede studietid - herunder ved eventuelt  

 studieskift - holder sig inden for den for det pågældende studium normerede  

 tid med tillæg af højst to år alt såfremt de faktiske forhold ved  

 tilflytningen eller senere ikke viser, at den pågældende agter at blive i  

 Danmark efter studiets afslutning.
Forbliver den studerende i Danmark efter  

 tidspunktet for studiets afslutning (eller udover normal studietids udløb.  

 jfr. ovenfor) anses opholdets midlertidige karakter som ophørt fra og med  

 dette tidspunkt - med den følge, at de i artikel 11 hjemlede  

 skattebegunstigelser bortfalder for fremtiden.
Artikel 11 gælder kun  

 indtægter, der erhverves samtidig med, at studiet foregår her i landet,  

 derimod ikke beløb der indtjenes før studiets påbegyndelse eller efter dets  

 afslutning.
 Fritagelsen omfatter alene de i artiklen nævnte indtægter (objektiv  

 skattefrihed) og er således ikke en fritagelse for skattepligt overhovedet  

 (subjektiv skattefrihed). Fritagelsen gælder uanset om den pågældende rent  

 faktisk bliver undergivet færøsk beskatning.
Da det er en betingelse, at opholdet udelukkende sker i studieøjemed, kan  

 artikel 11 ikke anvendes, hvis den pågældende forinden studiernes  

 påbegyndelse har knyttet sig så nær til det danske samfund, at det ikke ved  

 en samlet bedømmelse af hans forhold kan anses for godtgjort, at han har  

 taget ophold i Danmark udelukkende med henblik på studier.
Et ophold her i  

 landet før studiernes påbegyndelse på indtil 3 måneder udelukker dog ikke, at  

 artikel 11 finder anvendelse, selv om den pågældende i denne periode  

 oppebærer skattepligtig lønindkomst.
 Som studerende anses efter bestemmelsens formål ikke personer, der efter  

 afsluttet uddannelse påbegynder en specialuddannelse eller en uddannelse  

 inden for et andet område (en uddannelse nr. 2).
 Kildeskattelovens § 8, stk. 2 (den såkaldte æturistregelæ) kan under  

 delvis andre betingelser føre til yderligere skattefrihed for den færøske  

 studerende her i landet, men kun inden for en periode på 365 dage inden for  

 et samlet tidsrum af 2 år.
 Følgende indtægter er fritaget for beskatning:
 1. Beløb modtaget fra Færøerne eller udlandet til  

 underhold, studier eller uddannelse.
De studerende beskattes således ikke af beløb, som de modtager fra deres  

 forældre på Færøerne til deres underhold.
De beskattes derimod på sædvanlig  

 måde af legater, som de modtager fra Danmark, f.eks. fra Statens  

 Uddannelsesstøtte.
 2. Beløb, der udbetales som vederlag for  

 tjenesteydelser udført i Danmark, forudsat at disse tjenesteydelser har  

 forbindelse med de pågældendes studier eller uddannelse, dvs. er et led i  

 studierne eller uddannelsen.
Tjenesteydelserne skal være nødvendige for studiets gennemførelse.  

 Bestemmelsen finder således ikke anvendelse, når pågældende påtager sig et  

 arbejde, som nok kan anses for praktisk for den pågældendes uddannelse, men  

 som ikke er et nødvendigt led i studiets gennemførelse.
I dette tilfælde kan  

 den nedenfor under 3) anførte regel finde anvendelse.
 3. Beløb, der udbetales som vederlag for  

 tjenesteydelser udført i Danmark, forudsat at disse tjenesteydelser er  

 nødvendige for den studerendes ophold.
De her omhandlede tjenesteydelser behøver ikke at have tilknytning til  

 studierne.
Ligningsrådet fastsætter årligt størrelsen af det beløb, der anses  

 for nødvendigt til de pågældendes ophold.
Beløbet - det såkaldte  

 æfærøfradragæ - er for 1977 fastsat til 20.000 kr. (Statsskattedirektoratets  

 cirkulære nr. 482 af 6. oktober 1976, jfr. i øvrigt de årlige vejledende  

 anvisninger fra ligningsrådet). Fradraget er ens for gifte og ugifte.
 Maksimeringen gælder ikke de foran under pkt. 1. og 2. nævnte beløb, men  

 såfremt en studerende modtager beløb, der omfattes af pkt. 1. eller 2., kan  

 det her omtalte beløb nedsættes eller helt bortfalde, idet nødvendigheden af  

 at tjene dette beløb til livets ophold bliver tilsvarende mindre.
Ægtefæller får kun eet fradrag, medmindre begge ægtefæller opfylder  

 betingelserne for fradraget.
Medens overførelse af fradraget til den  

 studerendes ægtefælle hidtil i et vist omfang har været tilladt, kan dette  

 ikke ske fra og med indkomståret 1978.
 Der tilkommer udover færøfradraget den færøske studerende almindelige  

 ligningsmæssige fradrag samt personfradrag.
Hans P.
Gøtrik / E.
Møller.
