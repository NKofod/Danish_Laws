 Godtgørelse for statsligt pålæg om afgift af affald i bygge- og  

 anlægsentreprise til fast pris.
 Ved lov nr. 1071 af 23.12.1992 om ændring af lov om afgift af affald og  

 råstoffer er der foretaget en forhøjelse af den eksisterende affaldsafgift.  

 Lov nr. 1071 er vedtaget den 23.12.1992, optaget i Lovtidende den 24.12.1992  

 og trådt i kraft den 1.1.1993.
Den hidtil gældende afgift på 130 kr. pr. ton affald, der afleveres til  

 deponering eller forbrænding, er pr. 1.1.1993 forhøjet til 195 kr. pr. ton  

 affald, der afleveres til deponering og 160 kr. pr. ton affald, der afleveres  

 til forbrænding.
Den afgiftspligtige vægt er affaldets bruttovægt, jfr.  

 lovens § 10.
 Godtgørelse til entreprenøren.
Bygge- og Boligstyrelsen skal meddele, at bygherrer med bygge- og  

 anlægsarbejder, der udføres efter byggestyrelsens cirkulære af 11.11.1981 om  

 pris og tid på bygge- og anlægsarbejder og Bygge- og Boligstyrelsens  

 cirkulære nr. 174 af 10.10.1991 om pris og tid på bygge- og anlægsarbejder  

 m.v., ud over den faste pris kan yde entreprenøren godtgørelse for de samlede  

 udgiftsstigninger, der kan dokumenteres at være en direkte følge af  

 ovennævnte ændring af lov om afgift af affald og råstoffer.
Det er en  

 betingelse for opnåelse af godtgørelse for merudgifterne, at tilbud er  

 afgivet før den 24.12.1992, som er datoen for lovens optagelse i Lovtidende.
 Udgiftsstigningen som følge af afgiftsforhøjelsen kan godtgøres, hvis  

 kravet overstiger i alt 20.000 kr., eller er større end 2% af  

 entreprisesummen, dog mindst 5.000 kr.
 Godtgørelse til underentreprenør.
 Er en entreprenør i henhold til sin aftale med en underentreprenør  

 forpligtet til at yde godtgørelse til denne for nævnte afgiftsstigning, kan  

 tilsvarende godtgørelse ydes entreprenøren af bygherren.
 Godtgørelse kan i alle tilfælde ydes, såfremt underentreprenørens krav  

 overstiger 20.000 kr. eller udgør mindst 2% af den pågældende entreprisesum,  

 dog mindst 5.000 kr.
 Det er en betingelse, at der er tale om et egentligt  

 underentrepriseforhold og ikke blot om et leveranceforhold.
 Dokumentation.
Bygherren må tage stilling til hvilken dokumentation, han anser for  

 tilstrækkelig.
Eventuelt kan bygherren tiltræde, at den dokumenterede  

 stigning fordeles på samtlige virksomhedens igangværende entrepriser efter  

 disses entreprisesum.
 P.d.v.
