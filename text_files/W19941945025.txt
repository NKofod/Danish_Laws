Handelsværdi 19/5 93 unot. aktier - Handelsværdi pr. 19-5 1993 på unoterede aktier Referencer: ABL § 6 Ligningsrådet blev spurgt om følgende:
 Spørgsmål:
Vil kurs 185 kunne anvendes som handelsværdi pr. 19/5 1993? Svar:
 Nej.
 Sagsfremstilling og begrundelse:
 En minoritetsaktionær købte i efteråret 1989 nom.  

 880.000 kr. aktier i finans- og ejendomsselskabet A til kurs 171  

 (aktiekapitalen var i alt 8.800.000 kr.). Kurs 171 var skattekursen beregnet  

 på grundlag af det senest forud for købet godkendte  

 årsregnskab for selskabet.
 Aktionæren var ansat som direktør i selskabet.
 Skattekursen var beregnet på grundlag af selskabets regnskab for  

 regnskabsåret 1991/92 (31/10 1992) og udgjorde 130.
 Det var oplyst, at selskabet efter regnskabsafslutningen pr. 31/10 1992  

 havde solgt sin andel i et K/S med en nettopåvirkning af den  

 skattepligtige formue på 5.453.624 kr. til følge.
 Aktierne i selskabet A havde ikke været genstand for  

 omsætning, og aktionærens køb i 1989 var eneste handel i  

 en længere årrække.
 Det var endvidere oplyst, at der ud over ovennævnte ikke var sket  

 yderligere væsentlige ændringer i selskabets forhold i perioden  

 1/1-19/5 1993, og det ville være nødvendigt med en korrektion i  

 forhold til skattekursen, da selskabets skattepligtige formue ville  

 påvirkes ganske væsentligt af nævnte frasalg.
 Der var fremsendt nedennævnte beregning af kursen pr. 19/5 1993:
Skattemæssig formueværdi pr. 31/10 1992, ifølge  

 bilag til selvangivelse 1993/94 13.092.124 kr.
+ tilbageførte reguleringer vedr.
K/S pr. 31/10 1992 10.453.772 kr.
+ avance ved salg af K/S 1.973.574 kr.
- tilbageført opskrivning 6.973.722 kr.
Skattemæssig formueværdi herefter 18.545.748 kr.
 Skattemæssig kursberegning efter frasalg af andel i K/S:
 90 pct. af indre værdi i forhold til aktiekapitalen:
18.545.748 x 90 pct. x 100 = 189 8.800.000 Afrundet kurs 185 Den kommunale skatteforvaltning har udtalt, at man ikke blot kan regulere  

 den skattemæssige egenkapital pr. 31/10 1992 med  

 nettopåvirkningen af salg af andelen i K/S, men, såfremt man vil  

 have en anden kurs lagt til grund end skattekursen, må udarbejde en  

 opgørelse, der indeholder reguleringer for andre væsentlige  

 poster, eksempelvis andel i driftsresultat, der i de seneste år har  

 været negative med betydelige beløb.
Ifølge revisionsfirmaet var driftsresultatet for denne periode  

 negativt med 2.105.000 kr.
En beregning foretaget af revisionsfirmaet, hvor  

 der, ud over regulering for frasalget af et K/S, også er reguleret for  

 ovennævnte driftsresultat, giver en skattekurs pr. 19/5 1993 på  

 165.
Told- og skatteregionen har på det foreliggende grundlag fundet, at  

 aktiernes handelsværdi pr. 19/5 1993 ikke kan anerkendes fastsat til  

 kurs 185, idet det af kommunen anførte bør indgå i  

 værdiansættelsen.
Revisionsfirmaets ovennævnte regulering  

 svarer til kurs 165, hvilket efter regionens opfattelse er et passende udtryk  

 for aktiernes handelsværdi pr. 19/5 1993.
 Ligningsrådet har herefter fundet, at kursen pr. 19/5 1993 kan  

 ansættes til 165.
