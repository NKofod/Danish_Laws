 I medfør af § 8, stk. 2, og § 79, stk. 1, i lov om individuel boligstøtte,  

 jf. lovbekendtgørelse nr. 763 af 16. september 1993, fastsættes:
 § 1.  Boligstøtteåret løber fra den 1. januar til den  

 31. december.
 § 2.  Udgangspunktet for opgørelse af  

 husstandsindkomsten er ansættelse af personlig indkomst med tillæg af den  

 positive del af kapitalindkomsten, der anvendes til beregning af indkomstskat  

 efter personskattelovens § 7 (dog før de deri nævnte bundfradrag og fradrag  

 for grundbeløb) samt med tillæg af aktieindkomst, der beskattes efter  

 personskattelovens § 8 a, stk. 2. Husstandsindkomsten, jf. lovens § 8, stk.  

 1, anvendes med virkning fra det andet kalenderår efter udløbet af det  

 indkomstår, der danner grundlag for husstandsindkomstberegningen.
 Stk. 2.  Ved opregulering af 1992-indkomster til  

 1994-indkomster medtages de indkomster fra 1992, der i 1994 udgør  

 husstandsindkomsten, jf. lovens § 8, stk. 1. Ved opregulering af  

 1993-indkomster til 1995-indkomster medtages de indkomster fra 1993, der i  

 1995 udgør husstandsindkomsten, jf. lovens § 8, stk. 1.
§ 3.  Det enkelte husstandsmedlems personlige indkomst  

 (netto) opreguleres med samme sats for lønindkomst, der fastsættes af  

 skattemyndighederne til anvendelse ved forskudsregistreringen.
For årene  

 1995-1998 reduceres procentsatsen dog med henholdsvis 1 pct., 2 pct., 2 pct.  

 og 1 pct.
 Stk. 2.  Det enkelte husstandsmedlems negative  

 personlige indkomst opreguleres ikke.
 Stk. 3.  Ydelser i henhold til lov om social bistand  

 opreguleret efter stk. 1., opreguleres for boligstøtteårene 1994 og 1995 med  

 60 pct.
Stk. 4.  Ydelser i henhold til lov om social pension  

 opreguleret efter stk. 1, opreguleres for boligstøtteårene 1994 og 1995 med  

 2.900 kr.
For reelt enlige pensionister, samt for enlige personer, der  

 modtager invaliditetsydelse samt bistands- og plejetillæg efter § 18, jf. §§  

 16 og 49, stk. 2, 2. pkt., i lov om social pension, og for personer, der den  

 26. april 1990 var ugifte eller separerede og havde ret til pension eller var  

 fyldt 67 år og som ikke på dette tidspunkt eller senere havde indledt et nyt  

 samlivsforhold, opreguleres yderligere med 24.500 kr.
Stk. 5.  Lønindkomst m.v., arbejdsindtægt som  

 medhjælpende ægtefælle, og overskud ved selvstændig virksomhed, beskattet som  

 personlig indkomst, hvoraf der betales arbejdsmarkedsbidrag, jf. lov om  

 arbejdsmarkedsfonde §§ 8 og 10, opreguleret efter stk. 1, reguleres for  

 boligstøtteårene 1994 og 1995 med -4,7 pct.
Det samme gælder dagpenge efter  

 lov om arbejdsformidling og arbejdsløshedsunderstøttelse og lov om dagpenge  

 ved sygdom og fødsel.
 § 4.  Det enkelte husstandsmedlems kapital- og aktie  

 indkomst, opgjort som fastsat i lov om individuel boligstøtte, § 8, stk. 1,  

 opreguleres ikke.
 § 5.  Bekendtgørelsen træder i kraft den 1. januar  

 1994.
 Stk. 2.  Bygge- og Boligstyrrelsens bekendtgørelse nr.  

 611 af 8. juli 1992 om opregulering af husstandsindkomsten til brug for  

 beregning af boligstøtte i henhold til boligstøtteloven ophæves.
