Bekendtgørelse om energimærkning  

 og oplysningspligt vedrørende vaskemaskiner til husholdningsbrug1) I medfør af § 15, stk. 1, 3 og 4, § 17, stk. 4, § 19, § 20, stk. 4,  

 § 21 og § 22, stk. 2, i lov nr. 450 af 31. maj 2000 om fremme af besparelser  

 i energiforbruget fastsættes:
Kapitel 1 Anvendelsesområde § 1. Vaskemaskiner til husholdningsbrug skal ved  

 markedsføring og udbud til salg eller leje være mærket og  

 forsynet med oplysninger om energiforbrug m.v. som fastsat i denne  

 bekendtgørelse.
 Stk. 2. Bekendtgørelsen omfatter vaskemaskiner,  

 som overvejende fremstilles med henblik på anvendelse i private  

 husholdninger, og som anvendes med almindelig elnettilslutning.
Stk. 3. Bekendtgørelsen omfatter ikke 1)	vaskemaskiner uden centrifugering, 2)	vaskemaskiner med adskilte kar til vask og centrifugering, 3)	kombinerede vaskemaskiner/tørretumblere, 4)	vaskemaskiner, der også kan benytte andre energikilder end  

 almindelig elnettilslutning, 5)	brugte vaskemaskiner og 6)	vaskemaskiner, der er gået ud af produktion før den 1.  

 april 1996.
§ 2. Ved leverandør forstås i denne  

 bekendtgørelse 1)	producenter af vaskemaskiner, 2)	godkendte repræsentanter for producenter af vaskemaskiner, 3)	importører af vaskemaskiner til Danmark og 4)	den, der fra dansk område markedsfører vaskemaskiner i  

 andre lande i Den Europæiske Union.
 Stk. 2. Ved forhandler forstås i denne  

 bekendtgørelse detailhandlere eller andre, der sælger, udlejer  

 eller udstiller vaskemaskiner, som er bestemt for den endelige bruger.
Kapitel 2 Mærkning og oplysninger § 3. Vaskemaskiner skal forsynes med en etiket med  

 oplysninger om vaskemaskinens energiforbrug m.v.
Etiketten skal udformes og  

 indeholde oplysninger som angivet i bilagene 1 og 4.
 Stk. 2. Etiketten skal anbringes udvendigt på  

 vaskemaskinens for- eller overside, så etiketten er klart synlig og  

 ikke kan skjules.
 Stk. 3. I forbindelse med vaskemaskiner, som udbydes i  

 Danmark, skal der anvendes dansksprogede etiketter.
§ 4. Der skal for vaskemaskiner foreligge et  

 oplysningsskema, som i standardiseret form giver oplysninger om den  

 pågældende vaskemaskine.
Oplysningsskemaet skal indeholde  

 oplysninger og udformes som angivet i bilagene 2 og 4.
Stk. 2. Oplysningsskemaet skal indgå i  

 leverandørens produktbrochurer.
Hvis produktbrochurer ikke  

 forelægges af leverandøren, skal oplysningsskemaet foreligge i  

 en særskilt tryksag eller anden dokumentation, som leverandøren  

 leverer sammen med vaskemaskinen.
 Stk. 3. I forbindelse med vaskemaskiner, som udbydes i  

 Danmark, skal oplysningsskemaet være på dansk.
 § 5. Udbydes vaskemaskiner til salg eller leje  

 gennem en trykt meddelelse, herunder postordrekatalog, således at  

 kunder må formodes ikke at få lejlighed til at se den  

 pågældende vaskemaskine udstillet inden bestilling, skal den  

 trykte meddelelse indeholde alle de oplysninger, som er angivet i bilag  

 3.
 § 6. Oplysninger på etiketter, i  

 oplysningsskemaer og i trykte meddelelser, jf. §§ 3-5, skal være  

 begrundet i et teknisk dokumentationsmateriale vedrørende den  

 pågældende model af vaskemaskine.
 Stk. 2. Det tekniske dokumentationsmateriale for den  

 pågældende model af vaskemaskine skal være udarbejdet  

 så udførligt, at det er muligt at bedømme  

 nøjagtigheden af etikettens og oplysningsskemaets oplysninger.  

 Dokumentationsmaterialet skal indeholde følgende:
 1)	Leverandørens navn og adresse.
 2)	En generel beskrivelse af modellen, som skal være  

 tilstrækkelig til en entydig identificering af denne.
 3)	Oplysninger, eventuelt med tegninger, om modellens vigtigste  

 konstruktionstræk, især forhold, som har væsentlig  

 indflydelse på dens energiforbrug.
 4)	Rapporter inklusive måleresultater over prøvninger, som  

 er udført efter metoderne i de harmoniserede standarder for den  

 pågældende apparattype, jf. stk. 3, samt beregninger for de  

 værdier, der er afledt af værdier for lignende modeller.
 5)	Brugsvejledning, hvis en sådan er udarbejdet.
 Stk. 3. De oplysninger om den pågældende  

 vaskemaskine, som skal gives på etiketter, i oplysningsskemaer og i  

 trykte meddelelser, samt udførte prøvninger indeholdt i det  

 tekniske dokumentationsmateriale skal måles i overensstemmelse med de  

 harmoniserede standarder for den pågældende apparattype, hvis  

 referencenumre er offentliggjort i De Europæiske Fællesskabers  

 Tidende, og for hvilke medlemsstaterne har offentliggjort referencenumrene  

 for de nationale standarder, som gennemfører disse harmoniserede  

 standarder.
 Stk. 4. Foretages sådanne ændringer i  

 konstruktionen af en eksisterende model, at oplysningerne om modellens  

 energiforbrug m.v. ikke længere er korrekte, anses den ændrede  

 vaskemaskine for en ny model, som skal have en selvstændig  

 modelbetegnelse, eget teknisk dokumentationsmateriale samt etiket og  

 oplysningsskema med korrekte oplysninger.
§ 7. For så vidt angår oplysninger om  

 vaskemaskiners lydeffektniveau (støj), jf. bilag 1-3, finder §§ 3-6  

 kun anvendelse 1)	i forbindelse med markedsføring til lande i Den  

 Europæiske Union, som har påbudt offentliggørelse af  

 oplysninger om luftbåren støj fra vaskemaskiner, jf.  

 Rådets direktiv 86/594/EØF af 1. december 1986, eller 2)	hvis der frivilligt oplyses om vaskemaskiners lydeffektniveau i  

 forbindelse med markedsføring i Danmark eller et andet land, hvor der  

 ikke er pligt til at oplyse om luftbåren støj.
 Stk. 2. Oplysninger om vaskemaskiners lydeffektniveau,  

 som indgår på etiketter, i oplysningsskemaer, i trykte  

 meddelelser og i teknisk dokumentationsmateriale, jf. §§ 3-6, skal  

 tilvejebringes og angives i overensstemmelse med bekendtgørelse om  

 frivillig mærkning af husholdningsapparater med oplysning om  

 luftbåren støj.
Kapitel 3 Leverandørers og forhandleres forpligtelser § 8. Det påhviler leverandører af  

 vaskemaskiner at tilvejebringe etiketter, oplysningsskemaer og teknisk  

 dokumentationsmateriale i overensstemmelse med §§ 3, 4, 6 og 7.
 Stk. 2. Leverandøren skal sikre, at etiketter og  

 oplysningsskemaer er korrekt udformede og indeholder korrekte oplysninger,  

 jf. §§ 6 og 7 samt bilagene 1, 2 og 4.
 Stk. 3. Leverandøren anses for at have givet sit  

 samtykke til offentliggørelsen af oplysningerne på etiketten og  

 oplysningsskemaet.
 Stk. 4. Leverandøren skal i 5 år efter, at  

 fremstillingen af den pågældende vaskemaskine er ophørt,  

 kunne fremlægge teknisk dokumentationsmateriale som nævnt i §  

 6.
 § 9. Leverandøren skal vederlagsfrit levere  

 forhandlere de nødvendige etiketter til korrekt mærkning af  

 leverede vaskemaskiner på det sprog, som forhandleren skal  

 anvende.
 Stk. 2. Anmoder en forhandler om at få etiketter  

 leveret, skal leverandøren sikre, at de ønskede etiketter  

 leveres omgående.
 Stk. 3. Leverandøren skal levere forhandlerne de  

 fornødne oplysningsskemaer sammen med leverede vaskemaskiner.
 § 10. Forhandlere, der udstiller vaskemaskiner,  

 skal inden udstilling påføre vaskemaskinen korrekt  

 mærkning med etiket i overensstemmelse med § 3.
 Stk. 2. Forhandleren skal inden salg eller udleje give  

 kunder mulighed for at gøre sig bekendt med oplysningsskemaet, jf. §  

 4, for den pågældende vaskemaskine.
 § 11. Den, der udbyder vaskemaskiner til salg  

 eller leje gennem en trykt meddelelse, jf. § 5, skal i den trykte meddelelse  

 anføre korrekte oplysninger om den pågældende vaskemaskine  

 i overensstemmelse med §§ 6 og 7 samt bilag 3.
Kapitel 4 Tilsyn m.v.
 § 12. Energistyrelsen fører for så  

 vidt angår vaskemaskiner tilsyn med overholdelsen af reglerne i lov om  

 fremme af besparelser i energiforbruget kapitel 5 og i denne  

 bekendtgørelse.
 Stk. 2. Energistyrelsen kan overdrage tilsynet efter stk.  

 1 samt styrelsens beføjelser efter stk. 3 og §§ 13-16 til en anden  

 myndighed.
 Stk. 3. Energistyrelsen kan bemyndige en virksomhed eller  

 en sagkyndig institution eller organisation til for så vidt angår  

 vaskemaskiner at udøve nærmere angivne beføjelser  

 vedrørende kontrol, registrering og lignende i henhold til lov om  

 fremme af besparelser i energiforbruget kapitel 5 og denne  

 bekendtgørelse.
§ 13. Leverandører skal uden betaling  

 stille eksemplarer af vaskemaskiner til rådighed for Energistyrelsen  

 med henblik på måling og kontrol samt dække øvrige  

 udgifter ved udtagelsen af de pågældende vaskemaskiner.
Udtager  

 Energistyrelsen eksemplarer hos forhandlere med henblik på måling  

 og kontrol, skal leverandøren af den pågældende  

 vaskemaskine afholde alle udgifter herved.
 Stk. 2. Energistyrelsens udgifter i forbindelse med  

 måling og kontrol af vaskemaskiner skal dækkes af  

 leverandøren af den pågældende vaskemaskine, medmindre  

 målings- eller kontrolresultater bekræfter rigtigheden af  

 leverandørens oplysninger.
 Stk. 3. Leverandøren skal dække alle de  

 udgifter ved udtagelse, måling og kontrol, som skyldes, at  

 leverandøren har meddelt Energistyrelsen eller en bemyndiget sagkyndig  

 institution m.v. urigtige eller vildledende oplysninger eller undladt at  

 afgive nødvendige oplysninger, jf. § 15.
 § 14. Resultatet af en kontrolundersøgelse  

 af i alt tre eksemplarer af samme model vaskemaskine, som Energistyrelsen har  

 ladet udføre i overensstemmelse med de harmoniserede standarder, jf. §  

 6, stk. 3, indgår i det tekniske dokumentationsmateriale for den  

 pågældende model, jf. § 6, stk. 2, nr. 4, og erstatter  

 eksisterende måleresultater fra tidligere udførte  

 prøvninger såfremt kontrolresultatet medfører, at  

 oplysninger i energimærket skal ændres.
 Stk. 2. Kontrolundersøgelserne skal være  

 udført enten som akkrediteret teknisk prøvning på et  

 laboratorium akkrediteret af DANAK eller af et tilsvarende anerkendt  

 akkrediteringsorgan, som har undertegnet den europæiske  

 samarbejdsorganisation for akkrediteringsopgavers multilaterale aftale om  

 gensidig anerkendelse, og som er etableret i et EU/EØS-land, eller  

 på et laboratorium udpeget af Energistyrelsen eller den myndighed, der  

 har fået overdraget tilsynet.
 Stk. 3. Energistyrelsen kan bestemme, at resultatet af  

 kontrolundersøgelser udført i overensstemmelse med stk. 1 og 2  

 af tilsynsmyndigheder i andre lande i Den Europæiske Union, skal  

 indgå i det tekniske dokumentationsmateriale.
§ 15. Energistyrelsen kan pålægge  

 leverandører og forhandlere af vaskemaskiner, herunder den, der  

 udbyder vaskemaskiner til salg eller leje gennem en trykt meddelelse, at  

 fremkomme med alle sådanne oplysninger, som er nødvendige for  

 varetagelsen af tilsynet, herunder oplysninger, som er nødvendige for  

 at afgøre, om et forhold er omfattet af reglerne om  

 energimærkning m.v. i lov om fremme af besparelser i energiforbruget og  

 i denne bekendtgørelse.
Energistyrelsen kan herunder kræve  

 indsendt dokumentation i form af etiketter, oplysningsskemaer og trykte  

 meddelelser, jf. §§ 3-5, samt, såfremt der er grund til at formode, at  

 oplysningerne på etiketterne eller oplysningsskemaerne er ukorrekte,  

 teknisk dokumentationsmateriale, jf. § 6.
 Stk. 2. En virksomhed eller en sagkyndig institution  

 eller organisation, der er bemyndiget efter § 12, stk. 3, kan inden for  

 rammerne af bemyndigelsen anmode leverandører og forhandlere om  

 oplysninger omfattet af stk. 1.
 Stk. 3. Oplysningerne kan kræves meddelt skriftligt  

 og inden en nærmere fastsat frist.
 § 16. Energistyrelsen kan meddele påbud i  

 henhold til § 17, stk. 5, i lov om fremme af besparelser i  

 energiforbruget.
 § 17. Afgørelser truffet af Energistyrelsen  

 eller af en anden myndighed, der har fået overdraget tilsynet efter §  

 12, stk. 2, kan ikke indbringes for anden administrativ myndighed.
Kapitel 5 Straf § 18. Med bøde straffes den, der som  

 leverandør af vaskemaskiner 1)	undlader at tilvejebringe etiketter eller oplysningsskemaer som  

 foreskrevet i § 3, § 4, § 6 og § 7, jf. § 8, stk. 1 og 2, 2)	undlader at levere en forhandler etiketter eller oplysningsskemaer  

 som foreskrevet i § 9, eller 3)	undlader at tilvejebringe et teknisk dokumentationsmateriale som  

 foreskrevet i § 6 og § 7, jf. § 8, stk. 1 og 4, eller tilvejebringer et  

 mangelfuldt eller misvisende materiale.
Stk. 2. Med bøde straffes den, der som forhandler  

 af vaskemaskiner 1)	udstiller vaskemaskiner, der ikke er mærket med etiket som  

 foreskrevet i § 3, jf. § 10, stk. 1, eller 2)	undlader at give kunder mulighed for at gøre sig bekendt med  

 oplysningsskemaer som foreskrevet i § 10, stk. 2.
 Stk. 3. Med bøde straffes den, der i forbindelse  

 med udbud af vaskemaskiner til fjernsalg eller fjernudlejning gennem en trykt  

 meddelelse undlader at give oplysninger om vaskemaskinen som foreskrevet i §  

 5, jf. § 11.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 6 Ikrafttræden § 19. Bekendtgørelsen træder i kraft  

 den 1. juni 2002.
 Stk. 2. Samtidig ophæves bekendtgørelse nr.  

 105 af 28. februar 1996 om mærkning og oplysningspligt  

 vedrørende vaskemaskiner.
Økonomi- og Erhvervsministeriet, den 7. maj  

 2002 Bendt Bendtsen /Peter Helmer Steen Bilag 1 Etiketten 1. Udformning Etiketten udformes på det pågældende sprog i  

 overensstemmelse med følgende model:
2. Oplysninger på etiketten Følgende oplysninger skal angives på etiketten:
 I)	Leverandørens navn eller varemærke.
 II)	Leverandørens modelidentifikation.
 III)	Modellens relative energiforbrug bestemt i overensstemmelse med  

 bilag 4. Mærket anbringes ud for den relevante pil.
IV)	Hvis en model har fået tildelt et EF-miljømærke,  

 jf.
Europa-Parlamentets og Rådets forordning (EF) nr. 1980/2000 af 17.  

 juli 2000, kan en kopi af miljømærket, hvis ordningens krav i  

 øvrigt opfyldes, anbringes her.
I vejledningen om udformning af  

 etiketter til vaskemaskiner, som omtales nedenfor, gøres der rede for,  

 hvorledes miljømærket kan indgå i etiketten.
 V)	Energiforbrug i kWh pr. vask på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 VI)	Vaskeevne ifølge bilag 4.
 VII) Centrifugeringsevne ifølge bilag 4.
 VIII) Maksimal centrifugeringshastighed på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 IX)	Kapacitet på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 X)	Vandforbrug pr. vask på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 XI)	Støj ved vask og centrifugering på 60 °  

 C-normalprogrammet for bomuld målt i overensstemmelse med reglerne i  

 bekendtgørelse om frivillig mærkning af husholdningsapparater  

 med oplysning om luftbåren støj.
 De tilsvarende tekniske udtryk på andre fællesskabssprog  

 findes i bilag 5.
3. Tryk I det følgende afgrænses visse aspekter af etiketten:
 Farver:
 CMYK: cyan, magenta, gult, sort.
 Eks.: 07X0: 0 % cyan, 70 % magenta, 100 % gult, 0 % sort.
 Pile:
- A: X0X0 - B: 70X0 - C: 30X0 - D: 00X0 - E: 03X0 - F: 07X0 - G: 0XX0 Rammefarve: X070 Al tekst med sort.
Baggrunden er hvid.
 Fuldstændige oplysninger vedrørende trykning findes i  

 vejledningen om udformning af etiketter til vaskemaskiner, som fås  

 hos:
Sekretariatet for Udvalget for Energimærkning af Elektriske  

 Husholdningsapparater og Standardiserede Vareoplysninger Generaldirektorat for Energi og Transport Kommissionen Rue de la Loi/Wetstraat 200 B-1049 Bruxelles/Brussel Bilag 2 Oplysningsskemaet Oplysningsskemaet skal indeholde de oplysninger, der er angivet i nr.  

 1-15.
Oplysningerne kan gives i form af et skema, der omfatter en række  

 modeller af vaskemaskiner fra den samme leverandør, og skal i så  

 fald opgives i den angivne rækkefølge.
De kan også gives i  

 tilknytning til beskrivelsen af vaskemaskinen:
 1)	Leverandørens varemærke.
 2)	Leverandørens modelidentifikation.
 3)	Modellens relative energiforbrug som defineret i bilag 4, udtrykt  

 som »Relativt energiforbrug . . . på skalaen  

 A (lavt forbrug) til G (højt forbrug)«.  

 Angives disse oplysninger i en tabel, kan de udtrykkes på anden  

 måde, forudsat at det er klart, at skalaen går fra A (lavt  

 forbrug) til G (højt forbrug).
4)	Angives disse oplysninger i en tabel, og har nogle af  

 vaskemaskinerne i tabellen fået tildelt et »EF-miljømærke«,  

 jf.
Europa-Parlamentets og Rådets forordning (EF) nr. 1980/2000 af 17.  

 juli 2000, kan dette oplyses her.
I så fald skal rubrikoverskriften  

 hedde »EF-miljømærke« og angivelsen være en kopi af  

 miljømærket.
Denne bestemmelse ændrer intet ved kravene i  

 EF-ordningen for tildeling af miljømærke.
5)	Energiforbrug i kWh pr. vask på 60 °  

 C-normalprogrammet for bomuld ifølge de i § 6, stk. 3, omhandlede  

 prøvningsmetoder, beskrevet som "Energiforbrug XYZ kWh pr. vask  

 på grundlag af standardprøvning på 60 °  

 C-normalprogrammet for bomuld.
Det faktiske energiforbrug afhænger af,  

 hvorledes apparatet benyttes".
6)	Relativ vaskeevne som bestemt i bilag 4. Udtrykkes »som Vaskeevne . . . på skalaen A (høj) til  

 G (lav)«.
Den kan udtrykkes på anden  

 måde, forudsat at det er klart, at skalaen går fra A (høj)  

 til G (lav).
7)	Relativ centrifugeringsevne, jf. bilag 4. Udtrykkes som »Centrifugeringsevne . . . på skalaen A  

 (høj) til G (lav)«.
Efterfølges af  

 følgende påskrift:
 »Hvis De anvender tørretumbler, bør  

 De være opmærksom på følgende:
 Denne påskrift kan eventuelt anføres som en fodnote.
 Angives disse oplysninger i en tabel, kan de udtrykkes på anden  

 måde, forudsat at det er klart, at skalaen går fra A (høj)  

 til G (lav), og at påskriften om brugsomkostningerne indgår i  

 tabellen eller i en fodnote.
 8)	Centrifugeringsevne på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3. Udtrykkes »som Restvandindhold efter centrifugering . . . % (i  

 forhold til tørt tøj)«.
 9)	Maksimal centrifugeringshastighed på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 10)	Kapacitet på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 11)	Vandforbrug pr. vask på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 12)	Vasketid på 60 °  

 C-normalprogrammet for bomuld ifølge prøvningsmetoderne i de  

 harmoniserede standarder, der er omhandlet i § 6, stk. 3.
 13)	Leverandøren kan angive oplysningerne i punkt 6-12, men for  

 andre vaskeprogrammer.
14)	Gennemsnitligt årligt forbrug af energi og vand på  

 grundlag af 200 gange vask på 60 °  

 C-normalprogrammet for bomuld.
Forbruget angives som »Anslået årligt forbrug (200 gange vask  

 på 60 °  

 C-normalprogrammet for bomuld) for en husstand på fire personer«.
 15)	Støj ved vask og centrifugering på 60 °  

 C-normalprogrammet for bomuld målt i overensstemmelse med direktiv  

 86/594/EØF.
Oplysningerne kan udformes som en gengivelse af etiketten i farver eller  

 sort/hvid.
Oplysninger, som kun forekommer på oplysningsskemaet, skal  

 dog stadig medtages.
 De tilsvarende tekniske udtryk på andre fællesskabssprog  

 findes i bilag 5.
Bilag 3 Postordresalg og fjernsalg m.v.
 Postordrekataloger og andre trykte meddelelser, som er omfattet af § 5,  

 skal indeholde følgende oplysninger i den angivne  

 rækkefølge:
1)	Relativt energiforbrug (bilag 2, nr. 3) 2)	Energiforbrug (bilag 2, nr. 5) 3)	Vaskeevne (bilag 2, nr. 6) 4)	Centrifugeringsevne (bilag 2, nr. 7) 5)	Centrifugeringshastighed (bilag 1, afsnit 2, nr.
VIII) 6)	Kapacitet (bilag 1, afsnit 2, nr.
IX) 7)	Vandforbrug (bilag 1, afsnit 2, nr.
X) 8)	Typisk årligt forbrug for en husstand på fire personer  

 (bilag 2, nr. 14) 9)	Støj (bilag 1, afsnit 2, nr.
XI) Angives yderligere oplysninger, som er indeholdt i oplysningsskemaet,  

 udformes de som vist i bilag 2 og tilføjes ovenstående liste i  

 den rækkefølge, som er fastsat for oplysningsskemaet.
 De tilsvarende tekniske udtryk på andre fællesskabssprog  

 findes i bilag 5.
Bilag 4 Relativt energiforbrug 1. En vaskemaskines relative energiforbrug bestemmes efter følgende  

 tabel 1:
Tabel 1 Relativt energiforbrug Energiforbrug (C) i kWh pr. kg tøj på 60 °  

 C-normalprogrammet for bomuld, bestemt ved prøvningsmetoderne i de  

 harmoniserede standarder omhandlet i § 6, stk. 3 A C  £  

   0,19 B 0,19  <  

   C  £  

   0,23 C 0,23  <  

   C  £  

   0,27 D 0,27  <  

   C  £  

   0,31 E 0,31  <  

   C  £  

   0,35 F 0,35  <  

   C  £  

   0,39 G 0,39  <  

   C 2. En vaskemaskines relative vaskeevne bestemmes efter følgende  

 tabel 2:
Tabel 2 Relativ vaskeevne Vaskeevneindeks (P) for 60 °  

 C-normalprogrammet for bomuld som defineret i de harmoniserede standarder  

 omhandlet i § 6, stk. 3 A P  >  

   1,03 B 1,03  ³  

   P  >  

   1,00 C 1,00  ³  

   P  >  

   0,97 D 0,97  ³  

   P  >  

   0,94 E 0,94  ³  

   P  >  

   0,91 F 0,91  ³  

   P  >  

   0,88 G 0,88  ³  

   P 3. En vaskemaskines relative centrifugeringsevne bestemmes efter  

 følgende tabel 3:
Tabel 3 Relativ centrifugeringsevne Centrifugeringsevne (D) for 60 °  

 C-normalprogrammet for bomuld som defineret i de harmoniserede standarder  

 omhandlet i § 6, stk. 3 A D  <  

   45 % B 45 %  £  

   D  <  

   54 % C 54 %  £  

   D  <  

   63 % D 63 %  £  

   D  <  

   72 % E 72 %  £  

   D  <  

   81 % F 81 %  £  

   D  <  

   90 % G 90 %  £  

   D Bilag 5 1)   Bekendtgørelsen indeholder  

 bestemmelser, der gennemfører Kommissionens direktiv 95/12/EF af 23.  

 maj 1995 om gennemførelsesbestemmelser til Rådets direktiv  

 92/75/EØF for så vidt angår energimærkning af  

 vaskemaskiner, EF-Tidende 1995 L 136 s. 1.
