Betænkning afgivet af Skatteudvalget den  

 8. december 1999 Betænkning over Forslag til lov om ændring af  

 pensionsafkastbeskatningsloven, kursgevinstloven, ligningsloven og  

 selskabsskatteloven (Opfølgning på pinsepakken m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Advokatrådet og Forsikring &  

 Pension.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Det Radikale Venstres, Enhedslistens, Kristeligt  

 Folkepartis og Frihed 2000 s medlemmer af udvalget) lovforslaget til  

 vedtagelse med de stillede ændringsforslag.
 Et mindretal (Venstres, Det Konservative  

 Folkepartis, Dansk Folkepartis og Centrum-Demokraternes medlemmer af  

 udvalget) vil ved 3. behandling stemme hverken for eller imod lovforslaget.  

 Mindretallet vil stemme hverken for eller imod de stillede  

 ændringsforslag.
Ændringsforslag Af	skatteministeren, tiltrådt af et flertal (S, SF,  

 RV, EL, KRF og FRI):
Til § 1 1) Nr. 21 affattes således:
» » 2) Nr. 48 affattes således:
» 3) Nr. 49 affattes således:
» » 4) Nr. 50 affattes således:
» » Bemærkninger Til nr. 1 Livsforsikringsselskaber og hjælpe- og  

 understøttelsesfonde er skattepligtige efter selskabsskatteloven.  

 Selskabsbeskatningen tager sigte på at beskatte den del af indkomsten,  

 der ikke anvendes til forsikringsformål.
Beskatningen efter  

 pensionsafkastbeskatningsloven tager derimod sigte på at beskatte den  

 del af formueafkastet, der tilfalder de forsikrede.
Bestemmelserne i § 14,  

 stk. 1, tager sigte på, at der ikke skal betales selskabsskat og  

 pensionsafkastskat af samme formueafkast.
 § 14, stk. 1, bestemmer, at for livsforsikringsselskaber,  

 der er skattepligtige efter selskabsskatteloven, nedsættes  

 beskatningsgrundlagene for 26 pct.-skatten henholdsvis 5 pct.-skatten med en  

 procentdel af den skattepligtige indkomst for det indkomstår, der  

 svarer til indkomståret efter pensionsafkastbeskatningsloven.
 For det skattepligtige formueafkast omfattet af 26  

 pct.-skatten svarer denne procentdel til forholdet mellem på den ene  

 side det skattepligtige formueafkast omfattet af 26 pct.-skatten og på  

 den anden side livsforsikringsselskabets samlede formueafkast ganget med 100.  

 Tilsvarende, for det skattepligtige formueafkast omfattet af 5 pct.-skatten,  

 svarer denne procentdel til forholdet mellem på den ene side det  

 skattepligtige formueafkast omfattet af 5 pct.-skatten og på den anden  

 side livsforsikringsselskabets samlede formueafkast ganget med 100.
 Ændringsforslaget går ud på at  

 indsætte en bestemmelse om, hvorledes der skal forholdes, hvis det  

 formueafkast, der er omfattet af 26 pct.-skatten, det formueafkast, der er  

 omfattet af 5 pct.-skatten, eller det skattefrie formueafkast (afkast af  

 visse faste ejendomme og visse indeksobligationer) er negativt.
 Efter forslaget skal negativt skattepligtigt formueafkast  

 efter kapitel 2 (26 pct.-skatten) eller kapitel 3 (5 pct.-skatten) eller  

 negativt skattefrit formueafkast indgå med 0 såvel ved  

 opgørelsen af det skattepligtige formueafkast i brøkens  

 tæller som ved opgørelsen af det samlede formueafkast i  

 brøkens nævner.
 Eksempel:
Livsforsikringsselskabet har en skattepligtig indkomst  

 på 65. Samtlige formueafkast er positive.
Nedsættelsen af  

 beskatningsgrundlagene fremkommer således:
Beskatningsgrundlag Formueafkast før nedsættelse Nedsættelse Formueafkast efter nedsættelse 26 pct.-grundlaget 500 65 x 500 /650 = 50 450 5 pct.-grundlaget 100 65 x 100 / 650 = 10 90 Skattefrit 50 65 x 50 / 650 =    5 45 I alt 650 50 + 10 + 5 = 65 585 Eksempel:
Livsforsikringsselskabet har en skattepligtig indkomst  

 på 65. Formueafkastet vedrørende 26 pct.-skatten og det  

 skattefrie formueafkast er positivt, mens formueafkastet vedrørende 5  

 pct.-skatten er negativt.
Nedsættelsen af beskatningsgrundlaget  

 fremkommer således:
Beskatningsgrundlag Formueafkast før nedsættelse / forhøjelse Nedsættelse / forhøjelse Formueafkast efter nedsættelse / forhøjelse 26 pct.-grundlaget 600 65 x 600 /750 = 52 548 5 pct.-grundlaget 0 (-100) 0 (-100) Skattefrit 150 65 x 150 / 750 = 13 137 I alt 750 52 + 13 = 65 685 Det bemærkes, at nedsættelsen af  

 formueafkastet efter reglerne i § 14 ikke kan bringe formueafkastet  

 længere ned end til 0. Nedsættelsen af formueafkastet kan  

 altså ikke medføre et negativt formueafkast, der kan  

 fremføres efter reglerne i § 18.
 Med ændringsforslaget flyttes lovforslagets  

 bestemmelse om opgørelsen af formueafkast, der ikke er skattepligtig  

 efter pensionsafkastbeskatningsloven, fra 5. pkt. til 6. pkt.
Til nr. 2-4 Pensionsafkastbeskatningslovens § 23 indeholder regler om  

 beskatning i forbindelse med ophævelse af en pensionsordning i et  

 pengeinstitut.
For pensionsordninger i pengeinstitutter går  

 indkomståret fra 1. december i et år til 30. november i det  

 efterfølgende år.
Pensionsafkastskatten skal indbetales senest  

 den 15. december umiddelbart efter indkomstårets udløb, jf. §  

 21, stk. 1.
Ifølge den nuværende affattelse af § 23, stk.  

 2, skal resterende skyldig skat i forbindelse med ophævelse af en  

 pensionsordning i et pengeinstitut indbetales senest den 15. december i  

 indkomståret.
Denne frist, der indebærer, at resterende skyldig  

 skat skal betales den 15. december umiddelbart efter indkomstårets  

 begyndelse i stedet for den 15. december umiddelbart efter  

 indkomstårets afslutning, beror på en fejl.
 Efter ændringsforslagene skal resterende skyldig  

 skat i forbindelse med ophævelse af en pensionsordning i et  

 pengeinstitut indbetales senest den 15. december umiddelbart efter  

 indkomstårets udløb.
 Ifølge lovforslaget skal pengeinstituttet  

 indsætte den skyldige skat på en særlig konto i  

 Nationalbanken tilhørende den centrale told- og skatteforvaltning.
 Ifølge ændringsforslagene skal  

 pengeinstituttet indsætte den skyldige skat på en særlig  

 konto tilhørende den centrale told- og skatteforvaltning.  

 Ændringen indebærer, at kontoen ikke skal oprettes i  

 Nationalbanken, men kan oprettes hos Told- og Skattestyrelsens  

 sædvanlige bankforbindelse.
Provenumæssige konsekvenser Ad nr. 1 Med den foreslåede bestemmelse fastlægges  

 regler for opgørelse af fradraget for positiv selskabsskattepligtig  

 indkomst i tilfælde af negativt formueafkast, således at  

 pensionsafkastbeskatningslovens § 14, stk. 1, også omfatter disse  

 tilfælde.
Dette har ikke egentlige provenumæssige  

 konsekvenser.
Ad nr. 2-4 Den foreslåede ændring af indbetalingsdatoen,  

 som er rettelse af en fejl, har ikke provenumæssige konsekvenser.  

 Forslaget, om at pengeinstituttet skal indsætte skyldig skat hos Told-  

 og Skattestyrelsens sædvanlige bankforbindelse, har ikke  

 provenumæssige konsekvenser.
Administrative konsekvenser Ændringsforslagene har ingen  

 nævneværdige administrative konsekvenser.
