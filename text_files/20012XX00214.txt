Skriftlig fremsættelse (20. marts  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om social  

 pension og lov om aktiv socialpolitik (Genindførelse af  

 efterlevelsespension m.v.) (Lovforslag nr.
L 168).
 Regeringen søger med dette lovforslag Folketingets  

 tilslutning til at genindføre efterlevelsespensionen, således at  

 den længstlevende af to samlevende ægtefæller, der begge  

 modtager social pension, berettiges til at modtage ægtefællernes  

 sammenlagte pensioner i 3 måneder, jf. aftaleteksten i aftalen med  

 Dansk Folkeparti om Finansloven for 2002.
 Herudover foreslås, at udbetalingsreglerne i  

 forbindelse med dødsfald ændres, således at der i de  

 situationer, hvor der er en efterlevende ægtefælle eller en  

 arveberettiget samlever efter en forudbetalt pensionist, der dør, ikke  

 skal ske tilbagebetaling af for meget udbetalt pension.
 Som en konsekvens af forslaget om genindførelse af  

 efterlevelsespension og om at undtage visse persongrupper fra kravet om  

 tilbagebetaling, foreslås desuden ændringer i reglerne om,  

 hvornår omregning af pensionen efter reglerne for enlige skal ske.
 Jeg skal i øvrigt tillade mig at henvise til  

 lovforslagets bemærkninger.
 Med disse bemærkninger skal jeg indstille  

 lovforslaget til Folketingets velvillige behandling.
