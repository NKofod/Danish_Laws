 I medfør af §§ 16, stk. 7, og 16 a, stk. 4, i lov om kommunernes styrelse,  

 jf. lovbekendtgørelse nr. 483 af 21. juni 1991, som senest ændret ved lov nr.  

 501 af 24. juni 1992, § 10, stk. 5, i lov nr. 824 af 19. december 1989 om  

 skattemyndighedernes organisation og opgaver m.v. (skattestyrelsesloven) og §  

 3 i lov om styrelse af sociale og sundhedsmæssige anliggender (den sociale  

 styrelseslov), jf. lovbekendtgørelse nr. 552 af 10. juli 1991, som senest  

 ændret ved lov nr. 1079 af 23. december 1992, fastsættes:
 § 1.  I styrelsesvedtægten for kommuner og  

 amtskommuner fastsættes bestemmelser om ydelser af vederlag til formænd for  

 kommunalbestyrelsernes og amtsrådenes udvalg samt til formanden for  

 skatteankenævnet.
§ 2.  I kommuner kan der ydes vederlag til formænd for  

 stående udvalg, formanden for børn og unge-udvalget efter § 126 i lov om  

 social bistand, formanden for eventuelt beskæftigelsesudvalg og formanden for  

 skatteankenævnet.
I kommuner med magistratsordning kan der ikke ydes vederlag  

 til formænd for de faste udvalg.
 Stk. 3.  Kommunens indbyggertal efter stk. 2 er  

 indbyggertallet pr. 1. juli det foregående år i henhold til den af Danmarks  

 Statistik offentliggjorte opgørelse over befolkningen i de enkelte kommuner.
 Stk. 4.  Falder indbyggertallet i kommunen, opretholder  

 kommunen dog formandspuljen indtil udløbet af kommunalbestyrelsens  

 funk-tionsperiode.
Stk. 5.  I kommuner, hvor kommunalbestyrelsen er  

 havnebestyrelse, hæves maksimum for de årlige formandsvederlag efter stk. 2  

 med 15 pct. af vederlaget til den pågældende kommunes borgmester.
Er havnens  

 skibs- og vareafgifter efter seneste årsregnskab 1-3 mill. kr., hæves  

 maksimum efter stk. 2 dog med 20 pct. af borgmesterens vederlag, og  

 overstiger skibs- og vareafgifterne 3 mill. kr., hæves maksimum med 25 pct.  

 Forhøjelsen af de samlede årlige formandsvederlag efter stk. 2 kan dog ikke  

 overstige det vederlag, der fastsættes til formanden for havneudvalget.
 Stk. 6.  Vederlaget til den enkelte formand fastsættes  

 som en procentdel af vederlaget til den pågældende kommunes borgmester.  

 Vederlaget kan udgøre indtil 25 pct. af borgmestervederlaget, jf. dog stk. 7  

 og 8.
Stk. 7.  I kommuner med kun 3 stående udvalg kan  

 vederlaget til hver af de 3 udvalgsformænd udgøre indtil 30 pct. af  

 borgmestervederlaget.
Er der kun 2 stående udvalg, kan vederlaget udgøre  

 indtil 35 pct. af borgmestervederlaget.
Er der kun eet stående udvalg, kan  

 vederlaget til formanden for udvalget udgøre indtil 40 pct. af  

 borgmestervederlaget.
I antallet af stående udvalg efter denne bestemmelse  

 medregnes ikke havneudvalget i kommuner, hvor kommunalbestyrelsen er  

 havnebestyrelse.
Vederlaget til formanden for havneudvalget kan højst udgøre  

 25 pct. af borgmestervederlaget.
Stk. 8.  Vederlaget til formanden for børn og  

 unge-udvalget efter § 126 i lov om social bistand kan højst udgøre 10 pct. af  

 borgmestervederlaget.
Københavns Borgerrepræsentation kan dog bestemme, at  

 vederlaget til formanden for børn og unge-udvalget i Københavns Kommune skal  

 udgøre indtil 20 pct. af overborgmesterens vederlag.
Næstformanden for børn  

 og unge-udvalget i Københavns Kommune kan efter borgerrepræsentationens  

 bestemmelse modtage et vederlag på indtil 6 pct. af overborgmesterens  

 vederlag.
 § 3.  I amtskommuner kan der ydes vederlag til formænd  

 for stående udvalg.
 Stk. 2.  Summen af de årlige vederlag til  

 udvalgsformændene kan højst udgøre følgende procenter af vederlaget til den  

 pågældende amtskommunes amtsborgmester:
Stk. 3.  Vederlaget til den enkelte formand fastsættes  

 som en procentdel af vederlaget til den pågældende amtskommunes  

 amtsborgmester.
Vederlaget kan udgøre indtil 37 1/2 pct. af  

 amtsborgmestervederlaget.
 § 4.  Formandsvederlag udbetales månedsvis forud.  

 Vederlaget ydes for hver påbegyndt kalendermåned.
 Stk. 2.  Vederlæggelsen af en formand ophører med  

 udgangen af en måned, når formanden fratræder hvervet eller i en uafbrudt  

 periode på 6 måneder har været forhindret i at varetage hvervet.
§ 5.  Et medlem, der på grund af formandens sygdom,  

 ferie eller fravær af anden årsag er konstitueret som formand i en periode på  

 mindst 2 uger, modtager i funktionsperioden vederlag svarende til formandens  

 vederlag forholdsmæssigt for den pågældende periode.
Funktonsvederlag kan  

 højst ydes i en uafbrudt periode på 6 måneder.
 § 6.  Enhver er forpligtet til at modtage de ydelser,  

 der tilkommer den pågældende efter foranstående regler.
 § 7.  Ud over vederlag efter § 2, stk. 1, og § 3, stk.  

 1, oppebærer modtageren en feriegodtgørelse på 11/2 pct af de ydede vederlag.
 Stk. 2.  Feriegodtgørelsen udbetales pr. 1. maj for de  

 vederlag, der er oppebåret i det foregående kalenderår.
 § 8.  Bekendtgørelsen træder i kraft dagen efter  

 offentliggørelsen i Lovtidende og har virkning fra 1. januar 1993.
 Stk. 2.  Indenrigsministeriets bekendtgørelse nr. 199 af  

 23. marts 1990 om vederlag til formænd for kommunalbestyrelsernes og  

 amtsrådenes udvalg m.v., som ændret ved bekendtgørelse nr. 1112 af 15.  

 december 1992, ophæves.
