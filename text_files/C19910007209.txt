(Til ministerier og styrelser) 1. Finansministeriet og Statsansattes Kartel,  

 tjenestemandssektionen, har indgået vedlagte aftale af 22. april 1991 om  

 uniformsanskaffelser til betjentformænd, ministerialbetjente og  

 ministerchauffører.
Aftalen indebærer, at den enkelte minister med hjemmel i  

 tjenestemandslovens § 45, stk. 2, med Statsansattes Kartel,  

 Tjenestemandssektionen, eller den, der bliver bemyndiget dertil, kan indgå  

 aftale om uniformer til betjentformænd, ministerialbetjente og  

 ministerchauffører.
Indtil sådan aftale er indgået, er - aftale af 5. august 1982 om udleveringen og brugen af uniformer for  

 betjentformænd, ministerialbetjente og ministerialchauffører, - tillægsaftale af 30. april 1986 om ministerialchaufførers uniformering, - cirkulære af 22. juli 1987 om udlevering af sko samt - cirkulære af 7. december 1988 om ændringer af cirkulære om udleveringen  

 og brugen af uniformer for betjentformænd, ministerialbetjente og  

 ministerialchauffører fortsat bindende for den enkelte minister.
 Opmærksomheden henledes på, at ny aftale om uniformering af  

 betjentformænd, ministerialbetjente og ministerchauffører skal indeholde en  

 bestemmelse om, at de hidtidige aftaler og cirkulærer ophæves for det  

 pågældende ministerområde.
2. Aftalen omfatter ikke aftaler om udbetaling af kontant  

 beklædningsgodtgørelse uden dokumentation.
Aftaler herom indgås fortsat af  

 Finansministeriet, eller efter bemyndigelse fra Finansministeriet.
 3. Kopi af aftaler indgået i henhold til vedlagte aftale af 22.  

 april 1991 bedes indsendt til Finansministeriet efter aftalens indgåelse.
Finansministeriet Administrations- og Personaledepartementet Den 22. april 1991 P.
M.
V.
E.
B.
Pernille Bock AFTALE MELLEM FINANSMINISTERIET OG STATSANSATTES KARTEL,  

 TJENESTEMANDSSEKTIONEN, OM UNIFORMER TIL BETJENTFORMÆND, MINISTERIALBETJENTE  

 OG MINISTERCHAUFFØRER I henhold til tjenestemandslovens § 45, stk. 1, aftales følgende:
 § 1.  Aftale om uniformsanskaffelser til  

 betjentformænd, ministerialbetjente og ministerchauffører indgås i henhold  

 tjenestemandslovens § 45, stk. 2, mellem den enkelte minister og  

 Statsansattes Kartel, Tjenestemandssektionen, eller den, der bliver  

 bemyndiget dertil.
 Stk. 2.  Aftalen omfatter ikke aftaler om udbetaling af  

 kontant beklædningsgodtgørelse uden dokumentation.
 § 2.  Aftalen træder i kraft den 1. april 1991.
 Stk. 2.  Aftale af 5. august 1982 om udleveringen og  

 brugen af uniformer for betjentformænd, ministerialbetjente og  

 ministerialchauffører og tillægsaftale af 30. april 1986 om  

 ministerialchaufførers uniformering er fortsat gældende, indtil de afløses af  

 anden aftale i henhold til § 1, stk. 1, i denne aftale.
København, den 22. april 1991 Statsansattes Kartel, Finansministeriet Tjenestemandssektionen P.
M.
V.
Johan Overgaard E.
B.
Peter Friis (* 1) Udsendt som APD. nr. 34/91 (* 2) Omtalt i Personaleadministrativ vejledning, kap. 22.
