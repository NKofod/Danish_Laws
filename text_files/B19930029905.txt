 I medfør af § 1, stk. 1 og 2, § 4, § 22, stk. 2, og § 24 i lov nr. 414 af  

 13. juni 1990 om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v. fastsættes:
§ 1.  Bestemmelserne i denne bekendtgørelse vedrører  

 ydelse af støtte til producenter af visse markafgrøder, dvs. korn, oliefrø og  

 bælgsæd, og den hermed forbundne ordning for udtagning af jord af  

 produktionen i henhold til Det Europæiske Økonomiske Fællesskabs  

 forordninger, jf.
Rådets forordning (EØF) nr. 1765/92 af 30. juni 1992 og  

 Kommissionens forordninger om gennemførelsesbestemmelserne.
 § 2.  Producenter med husdyrproduktion har for  

 produktionsåret 1994/95 (høsten 1994) adgang til at overføre deres  

 udtagningsforpligtelse i det omfang, de ikke ejer eller forpagter  

 tilstrækkelige arealer, som er egnet til udbringning af husdyrgødning, til at  

 opfylde bestemmelserne om harmoni mellem husdyrgødning og areal, senest  

 fastsat ved Miljøministeriets bekendtgørelse nr. 1121 af 15. december 1992.  

 EF-direktoratet og Plantedirektoratet kan kræve dokumentation for  

 arealbehovet.
Stk. 2.  De arealer, hvortil udtagningsforpligtelsen  

 overføres, skal opfylde betingelserne for at kunne modtage ha-støtte, og der  

 skal indgives ansøgning om ha-støtte til arealerne.
De pågældende arealer er  

 omfattet af bestemmelserne om behandling og anvendelse, som i øvrigt er  

 gældende for udtagne arealer under ordningen, herunder af bestemmelserne om  

 mulighed for fremstilling af produkter, der ikke primært er bestemt til  

 fødevarer eller foder.
Det samlede udtagne areal på en bedrift kan ikke  

 overstige halvdelen af det areal, hvortil der søges støtte.
Dog kan  

 supplerende udtagning på grund af overskridelse af det regionale basisareal,  

 som påhviler producenten selv, gennemføres i den anden halvdel af arealet.
§ 3.  Uanset overførsel af udtagningsforpligtelsen,  

 ydes ha-støtte til producenten på den bedrift, hvorfra forpligtelsen  

 overføres.
Til det areal, som skulle have været udtaget, ydes støtte med  

 satsen for den afgrøde, der dyrkes.
Stk. 2.  Til producenten på den bedrift, hvortil  

 forpligtelsen overføres, ydes ha-støtte til det pågældende areal med satsen  

 for udtagne arealer.
På denne bedrift medregnes det pågældende areal ved  

 afgørelse af, hvorvidt producenten har adgang til at anvende den forenklede  

 ordning for mindre producenter.
Arealet betragtes som dyrket areal ved  

 fastlæggelse af det udtagningskrav, som påhviler denne producent, hvis denne  

 selv ansøger om ha-støtte under den generelle ordning.
§ 4.  Producenter, der overfører deres  

 udtagningsforpligtelse til andre bedrifter, og producenter, der overtager  

 udtagningsforpligtelse, skal meddele dette til EF-direktoratet.
Meddelelse  

 kan afgives fra 1. august 1993 og skal senest indgives i forbindelse med  

 indgivelse af ansøgning om ha-støtte.
Det nærmere indhold af de oplysninger,  

 som skal meddeles, fastsættes af EF-direktoratet.
Stk. 2.  Når meddelelse af begge parter er indgivet til  

 EF-direktoratet, er parterne forpligtet til at indgive en ansøgning om  

 ha-støtte, som er i overensstemmelse med aftalen om overførsel.
Parterne kan  

 ikke ensidigt ændre deres meddelelse på en måde, der ville berøre den anden  

 parts ansøgning.
Når meddelelse er indgivet, betragtes misligholdelse af  

 pligten for de to ansøgere til henholdsvis at udtage det berørte areal og til  

 at dyrke det tilsvarende areal som anden misligholdelse af betingelserne for  

 at opnå støtte.
Den ene parts misligholdelse har ikke indflydelse på den  

 anden parts adgang til at opnå støtte.
Disse retsvirkninger indtræder, uanset  

 om parternes indbyrdes aftale vedr. overførslen er opfyldt.
 § 5.  Overtrædelse af § 4, stk. 2, eller indgivelse af  

 meddelelse om overførsel af forpligtelsen til udtagning efter denne  

 bekendtgørelse, som ikke er tilstrækkeligt begrundet i forholdene, jf. § 2,  

 stk. 1, straffes med bøde, medmindre højere straf er forskyldt efter kapitel  

 5 i lov om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i ovennævnte lov pålægges selskabet som sådant bødeansvar.
 Stk. 3.  Er overtrædelsen begået af en kommune eller et  

 kommunalt fællesskab, kan der efter lovens § 27, stk. 2, pålægges kommunen  

 eller det kommunale fællesskab bødeansvar.
 § 6.  Bekendtgørelsen træder i kraft den 1. juli 1993.
