Resumé Odense Kommune afskedigede beredskabschefen på Odense Brand- og  

 Beredskabscenter.
Efter kommunens opfattelse havde han udvist manglende  

 dømmekraft og opfyldte derfor ikke decorumkravet i tjenestemandsregulativet.
 Umiddelbart inden afskedigelsen havde beredskabschefen i  

 forbindelse med en ulykke på et værft udtalt sig til pressen og efter  

 kommunens  

 opfattelse skabt urimelig og ubegrundet tvivl om hjælpeindsatsens  

 effektivitet.  

 Endvidere henviste kommunen ved afskedigelsen til et tidligere forhold  

 vedrørende spirituskørsel.
Ombudsmanden udtalte at det tidligere forhold - i en situation  

 som den foreliggende hvor der var tale om afskedigelse udløst af et konkret  

 forhold i modsætning til en samlet vurdering af prøvetidens forløb - kun  

 kunne  

 indgå i afskedigelsesgrundlaget med beskeden vægt.
Ombudsmanden henviste også  

 til at de to forhold ikke havde nogen relevant sammenhæng eller lighed.
 På ombudsmandens spørgsmål udtalte kommunen at den i forbindelse  

 med vurderingen af afskedigelsesgrundlaget ikke havde taget stilling til om  

 den  

 konkrete indsats på værftet havde været tilstrækkelig effektiv eller ej.
Ombudsmanden udtalte at kommunen ikke - uden at vurdere indsatsen  

 - kunne lægge til grund at beredskabschefens udtalelser var urimelige og  

 ubegrundede.
Ombudsmanden mente derfor ikke at kommunen havde haft det  

 fornødne  

 grundlag for at afskedige beredskabschefen.
 Ombudsmanden henstillede at kommunen genoptog sagen med henblik  

 på annullation af afskedigelsesafgørelsen og en stillingtagen til  

 beredskabschefens eventuelle krav. (J.nr. 1994-2609-812).
Afskedigelse af tjenestemænd.
Decorumkrav I nogle artikler i  

 dagspressen den 4. november 1994 blev omtalt en sag hvor Odense Kommune havde  

 indstillet kommunens beredskabschef A til afskedigelse.
Den 7. november 1994  

 bad jeg - med henvisning til ombudsmandslovens § 6, stk. 5 - kommunen om en  

 redegørelse og om udlån af sagens akter.
Jeg bad samtidig om at blive holdt  

 underrettet om sagens gang.
Kommunen besvarede min henvendelse i breve af 14.  

 november og 2. og 20. december 1994. Den 14. december 1994 afskedigede  

 kommunen  

 A.
 Det fremgik af sagen at det  

 på et byrådsmøde den 16. december 1992 blev vedtaget at ansætte A i en  

 tjenestemandsstilling som beredskabschef ved Odense Brandvæsen og  

 Civilforsvar  

 med en prøvetid på to år regnet fra den 1. februar 1993.
 I juni 1993 blev der  

 foretaget en omstrukturering af Odense Brandvæsen og Civilforsvar således at  

 brand- og beredskabscentret - med A som chef - fungerede som én organisation.  

 Det fremgår bl.a. af det forslag til organisationsplan for Brand- og  

 Beredskabscenter Odense der senere blev godkendt, at beredskabschefen skulle  

 have kontakten til pressen.
Den 7. juli 1993 bad  

 kommunens personalesekretariat vicestadsdirektør B om en bedømmelse af  

 prøvetidens  

 hidtidige forløb for A.
I svaret af 29. juli 1993 blev det oplyst at  

 prøvetiden  

 indtil nu var forløbet fuldt tilfredsstillende.
 I marts 1994 erkendte A sig  

 skyldig i spirituskørsel med en promille på 1,55. Sagen blev sluttet med  

 betaling af en bøde på 16.000 kr. og en ubetinget frakendelse af førerretten  

 i  

 to år.
 I den anledning skrev  

 kommunen den 6. april 1994 således til A:
 "De har den 16. marts  

 1994 gjort vicestadsdirektør (B) opmærksom på, at De af Odense Politi er  

 sigtet  

 for overtrædelse af færdselsloven ved at have ført en af brandvæsenets biler  

 i  

 spirituspåvirket tilstand med en promille på mindst 1,55.
 Sagen vil ifølge politiets  

 tilkendegivelse af 15. marts 1994 kunne afsluttes ved, at De betaler en bøde  

 på  

 16.000 kroner og ubetinget frakendes førerretten i 2 år.
De har forklaret, at De ved  

 den pågældende lejlighed var censor på Beredskabsstyrelsens Tekniske Skole.  

 De  

 fik af skolen honorar for censorhvervet.
De har endvidere forklaret, at De  

 benyttede en af brandvæsenets biler til at køre til og fra skolen.
Det meddeles Dem herved, at  

 man finder, at det er særdeles kritisabelt, at De har benyttet en tjenestebil  

 til det anførte forhold.
De har desuden kørt bilen i spirituspåvirket  

 tilstand,  

 mistet Deres førerbevis og dermed vanskeliggjort varetagelsen af Deres  

 stilling.
 De meddeles derfor en  

 advarsel for ovennævnte forhold, og der vil i gentagelsestilfælde eller ved  

 andre tjenesteforseelser blive anvendt videregående sanktioner.
 De er ansat på prøve med 2  

 års prøvetid, regnet fra 1. februar 1993. Deres prøvetid udløber således den  

 1.  

 februar 1995.
Det fremgår af § 8, stk. 2, i  

 regler om prøveansættelse af kommunale tjenestemænd, at prøvetiden kan  

 forlænges, såfremt prøvetjenesten ikke har været tilfredsstillende.
Det  

 meddeles Dem herved, at man som følge af det ovenfor nævnte forhold har  

 forlænget prøvetiden, således at prøvetiden udløber den 1. februar  

 1996." Den 27. oktober 1994 skete  

 der en meget alvorlig eksplosionsulykke med efterfølgende brand på  

 Lindøværftet  

 i Munkebo Kommune.
 Brand- og Beredskabscenter  

 Odense blev ikke tilkaldt til rednings- og slukningsarbejdet.
 Den 29. oktober 1994 blev A  

 telefonisk kontaktet af en journalist, C, der stillede ham en række  

 spørgsmål,  

 bl.a. vedrørende det forhold at Brand- og Beredskabscenter Odense ikke var  

 tilkaldt til ulykken.
 I Morgenposten den 30.  

 oktober 1994 blev A citeret for følgende udtalelser:
"Mine folk kunne have  

 været hurtigere på stedet end alle andre.
Med det rigtige grej." "Det var frustrerende  

 for mine folk, at de aldrig blev bedt om at hjælpe ved katastrofen på Lindø.  

 Udrykningskøretøjerne passerede vores station i Åsum på vej til og fra  

 Munkebo.  

 Hvorfor trak man ikke på vores ressourcer af materiel og mandskab".
 "Da vi ikke blev bedt om  

 at deltage i rednings- og slukningsarbejdet har jeg ikke været inde på Lindø.  

 Men det undrer mig, at det skulle vare mere end to timer, før de sidste  

 kvæstede blev reddet ud".
 På baggrund af disse  

 udtalelser bad vicestadsdirektør B A om at udarbejde et notat vedrørende de  

 samtaler han havde haft med journalister om sagen.
 I notatet af 31. oktober 1994  

 har A anført følgende:
 "Fredag den 28. oktober  

 1994 tidligt om formiddagen, blev jeg kontaktet af en journalist (D) fra  

 bladet  

 BRANDVÆRN. (D) ønskede oplyst hvilken indsats BBCO havde ydet/medvirket i på  

 Lindø, i forbindelse med ulykken den 27. oktober 1994 kl. ca. 1300. Jeg  

 forstod  

 på (D), at han havde hørt via radio Fyn, at BBCO havde deltaget i  

 redningsarbejdet. (Det er iøvrigt rigtigt, at det flere gange i radioen blev  

 nævnt, at vi havde deltaget).
 Jeg oplyste (D) om:
at  

  

 vi ikke havde deltaget i rednings- og slukningsarbejdet på  

 Lindø, da vi ikke var blevet alarmeret, at  

  

 Lindø var beliggende i Munkebo kommune, som havde kontrakt med  

 Falck i Kerteminde om brandslukning.
 (D) spurgte, om der var  

 udarbejdet en katastrofeplan for Lindø (det som vi fagfolk kalder en  

 mødeplan).  

 Mit svar var, at det havde jeg ikke kendskab til og tilføjede, at såfremt der  

 var en plan for Lindø, var BBCO ikke med som assistancestyrke i planen.
 (D) spurgte herefter om  

 forskellige afstandsforhold til Lindø:
 Fra Odense til Lindø, fra  

 Kerteminde til Lindø og fra Nyborg til Lindø.
Jeg oplyste, at der fra  

 Odense til Lindø, var ca. 10-  

 12 km,  

 samt at der var ca. samme afstand fra Kerteminde.
Jeg kunne ikke huske den  

 nøjagtige afstand fra Nyborg til Lindø, men oplyste, at der var noget længere  

 fra Nyborg til Lindø.
(D) spurgte om størrelsen på  

 beredskabet i Odense kommune til brand- og redningsopgaver.
Da beredskabets  

 størrelse med såvel personel som materiel er tilgængelige oplysninger for  

 alle,  

 fik han de ønskede oplysninger.
Jeg oplyste også om det ventepladsberedskab,  

 som er etableret sammen med sygehusberedskabet i Fyns Amt.
Næste spørgsmål var, hvem der  

 i henhold til Beredskabslovens bestemmelser var nærmeste assistance ved  

 ulykker  

 på Lindø. Mit svar var, at såfremt Falck i Kerteminde havde behov for  

 assistance på Lindø, var BBCO i henhold til lovgivningen nærmeste assistance,  

 og vi var det redningsberedskab, som kunne møde hurtigst på Lindø ved kald af  

 assistance til Falck, Kerteminde.
Da (D) er journalist for bladet Brandværn,  

 kender han Beredskabslovens bestemmelser særdeles godt, og var derfor meget  

 forundret over, at have erfaret, at der var afsendt brandkøretøj fra Falck  

 Nyborg til assistance, og ikke fra Odense, som jo var nærmeste  

 assistancemulighed.
Jeg skal tilføje, at BBCO fra  

 beredskabsforvaltningen i Nyborg på et meget tidligt tidspunkt torsdag, den  

 28.  

 (skal være 27.; ombudsmandens bemærkning) oktober 1994, fik underretning om,  

 at der fra Nyborg var afsendt en automobilsprøjte.
Denne underretning fik vi,  

 da Beredskabsforvaltningen ringede til BBCO og tilbød os assistance med bl.a.  

 trykluftkompressor. Årsagen til at Nyborg ringede var, at de var af den  

 overbevisning, at BBCO var indsat på ulykkesstedet da Falck fra Nyborg var  

 kørt til Lindø. Samme aften kunne vi i TV se Nyborgs sprøjte ankomme til  

 Lindø  

 med udrykning.
 Med baggrund i de mange  

 udsendelser i radio og TV om ulykken, de mange udrykningskøretøjer som kørte  

 forbi BBCO og ikke mindst, da der begyndte at ankomme fly til Odense  

 Universitetshospital, samt oplysninger om, at man på Lindø ikke havde tid til  

 at give informationer til personale og presse, da alle deltog i  

 redningsarbejdet, at der var assistance udenbys fra, at der gik over 2½ time  

 inden de sidste tilskadekomne blev kørt til sygehuset, udtalte jeg til (D)  

 forundring over, at vi ikke som nærmeste assistance blev tilkaldt (en  

 forundring som jeg deler med alle, som var på arbejde den pgl. dag). Det er  

 dog  

 den største ulykke på Fyn siden lyntogsulykken ved Odense for ca. 25 år  

 siden.  

 Jeg henviste iøvrigt (D) til beredskabslederen i Munkebo Kommune, som den der  

 har ansvaret for planlægning og beredskab på Lindø.
Jeg understregede ligeledes  

 inden samtalen sluttede, at det jeg havde sagt, ikke skulle opfattes som  

 nogle  

 former for kritik af det arbejde, som var udført på indsatsstedet.
Vi var dog  

 forundret over, at vi ikke blev tilkaldt som assistance, når vi nu er  

 nærmest.
 Jeg understregede også, at vi  

 var sikker på, at alle fremmødte styrker havde ydet deres bedste som de  

 normalt  

 gør.
 Lørdag, den 29. oktober 1994,  

 fik jeg en opringning fra en journalist (C), som fortalte, at han havde  

 kendskab til den artikel, som (D) havde/eller var ved at skrive til  

 Brandværn.  

 Journalisten stillede flere af de samme spørgsmål, som (D) havde stillet og  

 fik  

 de samme svar.
 Jeg understregede igen, at vi  

 ikke havde deltaget i redningsarbejdet på Lindø, og ikke kunne udtale os om  

 den  

 del af sagen, at vi ikke var med i nogen katastrofeplan for Lindø, at vi  

 i.h.t.  

 Beredskabslovens bestemmelser var nærmeste assistance til Falck Kerteminde,  

 såfremt de havde behov for assistance på Lindø.
Jeg blev også spurgt om det  

 kunne have noget med penge at gøre, at vi ikke var blevet tilkaldt.
Mit svar  

 var, at for ca. 15 - 20 år siden, kunne det måske have været årsagen, men  

 ikke  

 i 1994; den tid er forbi.
Jeg fortalte journalisten  

 (navnet har jeg glemt) om årsagen til, at vi var forundret over ikke at blive  

 anmodet om assistance.
Samme begrundelse som jeg gav (D). Igen henviste jeg  

 iøvrigt til beredskabslederen i Munkebo.
 Lørdag eftermiddag blev jeg  

 ringet op af beredskabslederen i Munkebo, da han havde fået henvendelse fra  

 de  

 to journalister, som jeg havde talt med.
 Jeg gav beredskabslederen en  

 orientering om, hvad jeg havde sagt til pressen.
 I øvrigt vil jeg gerne  

 understrege, at jeg ikke har kontaktet pressen, men de har rettet henvendelse  

 til mig.
 Jeg vil gerne tilføje  

 følgende:
 I lov nr. 1054 af 23.  

 december 1992 Beredskabslovens § 18 stk. 2, er anført følgende:
 Den tekniske leder af  

 indsatsen på skadestedet, skal tilkalde assistance fra en anden kommunes  

 redningsberedskab, det statslige regionale redningsberedskab eller private  

 redningsvæsener, hvis det skønnes påkrævet på grund af ulykkens karakter og  

 omfang.
 I Indenrigsministeriets  

 bekendtgørelse nr. 730 af 10. august 1994, bekendtgørelsen om det kommunale  

 redningsberedskabs organisation, virksomhed, materiel og dimensionering §§ 2  

 og  

 19, er det igen anført, at indsatslederen skal kalde assistance.
 Det bemærkes, at assistance  

 altid skal kaldes fra nærmeste station i forhold til indsatsstedet.
Da beredskabet i Munkebo  

 kommune deles mellem Munkebo og Kerteminde kommuner, og kun består af et  

 slukningstog, kan det ske, at dette ene slukningstog er optaget af en opgave.  

 HVAD SKER DER SÅ, NÅR DER KOMMER EN ALARM FRA LINDØ? Ja, der skal ikke megen  

 fantasi til at forestille sig, at så vil BBCO Odense blive tilkaldt.
Men  

 måske  

 vil man overtræde loven og tilkalde Falck Nyborg? Overholdes loven, vil BBCO  

 blive sendt til Lindø, og da der ikke er nogle lokale folk fra Kerteminde til  

 at rådgive, så er der store muligheder for at ting går helt galt.
Da der ikke er nogle planer,  

 (som vi har kendskab til) kan vi ikke sætte os ind i tingene og få kendskab  

 til  

 området.
Jeg syntes, at det er meget forkert, at der ikke findes planer for  

 så  

 stor og farlig en arbejdsplads som Lindø, og at hele beredskabet bygger på et  

 enkelt slukningstog i Kerteminde.
Vi har i.h.t. lovgivningen pligten til at  

 yde  

 assistance, men ikke retten til at få nødvendige oplysninger, så vi kan yde  

 en assistance  

 på bedste vis og uden unødig risiko for BBCO personale.
På baggrund af dit pålæg om,  

 at jeg skulle udarbejde et notat om mine udtalelser i denne sag, skal jeg på  

 ledergruppens vegne, anmode dig om at komme til et møde her på BBCO, da der  

 hersker stor usikkerhed om ytringsfriheden for ansatte ledere ved BBCO." Den 31. oktober 1994  

 kommenterede Politimesteren i Odense A's udtalelser over for Odenses  

 borgmester  

 i følgende brev:
"Med baggrund i vedlagte  

 avisudklip af søndagsudgaven hvor brandchef (A) er citeret for at have  

 udtalt:  

 -  

  

 Mine folk kunne have været hurtigere på  

 stedet end alle andre.
Med det rigtige grej  

  

 - må jeg meddele, at udtalelsen  

 har givet anledning til, at redningsindsatsen på Odense Stålskibsværft den  

 27.  

 ds. er blevet drøftet endnu en gang.
Umiddelbart efter at have  

 læst denne udtalelse i morgenavisen, tog chefpolitiinspektøren kontakt til  

 ledelsen af redningsindsatsen, områdechef (E), Falck i Odense, og til  

 administrerende direktør på Odense Stålskibsværft, (F), Munkebo.
Begge var  

 særdeles  

 oprørte over denne utidige udtalelse.
Det faktiske er, at politiet  

 som ansvarlig for den koordinerende ledelse på ulykkesstedet oplevede  

 redningsindsatsen som noget af det bedst organiserede og bedst fungerende  

 overhovedet.
Der var et naturligt og klart indøvet samspil mellem  

 redningsmandskabet fra Falck og værftets egne folk.
Der var et lægehold på  

 stedet, og der var stedse frie ambulancer i beredskab på katastrofestedet.  

 Der  

 var personel og grej nok.
Ganske vist medgik der nogen tid, før de  

 tilskadekomne  

 og omkomne var bragt ud, men der gik ikke unødig eller unødvendig lang tid.
Redningsarbejdet var særdeles  

 vanskeligt.
Der er tale om helt atypiske forhold i en sådan nybygning på et  

 skibsværft - forhold som bedst kan håndteres af folk, med et indgående  

 kendskab  

 til skibsbyggeri.
Det har netop værftets egne folk.
Dertil kommer, at der  

 ofte  

 holdes øvelser på Odense Stålskibsværft.
Og som det er bekendt fra  

 dagspressen,  

 var der netop den pågældende dag - den 27. oktober 1994 en sådan øvelse på  

 Odense Stålskibsværft.
Derfor var brandslukningen og redningsindsatsen i gang  

 ganske få øjeblikke efter brandens opståen - og længe før den egentlige alarm  

 indløb.
Redningsarbejdet blev således iværksat omgående under kyndig ledelse  

 og fik det optimale forløb - trods det tilsyneladende lange tidsforløb.
 På et møde i dag på Odense  

 Politigård har Odense Stålskibsværfts administrerende direktør, (F), og  

 værftets fællestillidsmand, (G), over for politiet og over for ledelsen af  

 redningsindsatsen  

 den pågældende dag, brandinspektør (H), vicebrandinspektør (F), begge  

 Munkebo,  

 og områdechef (E), Falck, begge givet udtryk for værftets absolutte  

 taknemmelighed og tilfredshed med den samlede redningsindsats i forbindelse  

 med  

 den tragiske ulykke.
Alle finder det beskæmmende,  

 at brandchefen i Odense fremkommer med sådanne udtalelser i dagspressen.
Det  

 findes af alle parter absolut utilstedeligt, at brandchefen så ubetænksomt og  

 utilbørligt bruger en så tragisk og alvorlig ulykke til at profilere sig  

 selv.  

 Værftsarbejderne generelt er meget berørt af katastrofen, og pårørende til de  

 omkomne og i øvrigt alle tilskadekomne kan kun græmmes over at se en så  

 overlegen og overfladisk betragtning af den i øvrigt kvalificerede indsats  

 under katastrofen.
Det er derfor magtpåliggende for  

 såvel politiet som ledelsen af redningsindsatsen og især for værftets  

 administrerende direktør og værftets fællestillidsmand at meddele dig, at  

 brandchefens udtalelser har vakt vrede og harme." I brev af 1. november 1994  

 skrev Munkebos borgmester følgende til borgmesteren i Odense:
 "Som formand for  

 beredskabskommissionen i Munkebo skal jeg udtrykke min forundring over  

 beredskabschef (A)'s udtalelser, som de kommer til udtryk den 30. oktober  

 1994.
 Såfremt (A) havde ment, at  

 han og hans folk kunne bidrage med assistance finder jeg, at han som  

 professionel i redningstjenesten kunne have kontaktet os, som fx.  

 redningsberedskabet i Korsør gjorde det.
Med de udtalelser (A) kommer  

 med, sætter han spørgsmålstegn ved den fortræffelige og rosværdige indsats  

 der er  

 ydet af alle.
Mange har været udsat for dramatiske oplevelser, og hverken de,  

 der har udført redningstjeneste, eller de, der er kolleger til de  

 tilskadekomne  

 og omkomne, har brug for at læse, at en beredskabschef undrer sig over  

 indsatsen med at redde de tilskadekomne.
En sådan adfærd som beredskabschef  

 finder jeg dybt kritisabel og psykologisk meget uheldig, specielt når man  

 ikke  

 har et direkte kendskab til redningsarbejdets forløb og præmisser  

 herfor." I brev af 2. november 1994  

 meddelte Odense Kommune, magistratens 1. afdeling, A at man agtede at  

 indstille  

 til byrådet at han blev afskediget med tre måneders varsel uden aktuel  

 pension.  

 A blev samtidig tjenestefritaget.
Efter at have redegjort for det faktiske  

 forløb anførte magistratens 1. afdeling følgende:
"Det må på ovennævnte  

 baggrund lægges til grund, at  

  

 De i prøvetiden har kørt tjenestebil i spirituspåvirket tilstand  

 med en promille på mindst 1,55, at  

  

 De i Deres egenskab af beredskabschef har udtalt Dem kritisk om  

 indsatsen i forbindelse med den meget alvorlige ulykke på Lindøværftet den  

 27.  

 oktober 1994 uden at have nøje kendskab til den faktisk ydede indsats og på  

 en  

 sådan måde, at De hos offentligheden og de pårørende til de ulykkesramte har  

 skabt en urimelig og ubegrundet usikkerhed om indsatsens effektivitet.
De har med de to beskrevne  

 forhold udvist en manglende dømmekraft i pressede situationer.
Man finder  

 således ikke, at De har vist Dem værdig til den agtelse og tillid, som  

 stillingen som beredskabschef kræver, jf. tjenestemandsregulativets § 10. De  

 skønnes derfor ikke egnet til varig ansættelse, hvorfor man som ovenfor  

 anført  

 agter at indstille Dem til afsked.
De og Deres  

 forhandlingsberettigede organisation har i medfør af  

 tjenestemandsregulativets  

 § 29 adgang til at afgive en udtalelse.
Fristen herfor fastsættes til 3 uger,  

 således at en eventuel udtalelse skal være magistratens 1. afdeling i hænde  

 senest onsdag den 23. november 1994." Den 16. november 1994 fremkom  

 FTF med et indlæg på A's vegne.
FTF anførte bl.a. følgende:
 "Indskudsvis bemærkes,  

 at den omstændighed, at A blev frakendt sit førerbevis ikke på nogen måde har  

 vanskeliggjort varetagelsen af stillingen for (A). Det bemærkes herved, at  

 (A)  

 såvel før frakendelsen af førerbeviset som efterfølgende har varetaget sin  

 stilling til alles tilfredshed.
 ...
 Indledningsvis skal FTF  

 anføre, at det naturligvis er beklageligt, at (A) i prøvetiden har kørt  

 tjenestebil i spirituspåvirket tilstand med en promille på 1,55, men som  

 udgangspunkt må dette forhold holdes adskilt fra begivenhederne omkring den  

 27.  

 oktober 1994, og den derefter følgende citerede udtalelse søndag den 30.  

 oktober 1994.
 Det må slås fast, at (A) ikke  

 har opsøgt pressen, men at det er pressen, der har henvendt sig til ham.
 Efterfølgende kunne man så  

 overveje, hvorvidt (A) skulle have undladt at udtale sig til pressen, men det  

 må slås fast, at han som udgangspunkt har pligt til at udtale sig til  

 pressen.
 Når man nærlæser den citerede  

 udtalelse forekommer den at være både objektiv og neutral.
Under alle omstændigheder  

 forekommer det som udgangspunkt særdeles uforståeligt, at Falck Kerteminde  

 hidkalder assistance fra Falck Nyborg, når man fra brandvæsenet i Odense med  

 station i Åsum betydeligt hurtigere kunne være til stede i Munkebo for at yde  

 assistance.
I den forbindelse forudsættes det, at den assistance man kunne  

 have fået fra Odense kommunes brandvæsen havde været fuldt kvalificeret og  

 tilstrækkelig.
 Udtalelserne fra såvel  

 politimesteren i Odense som fra borgmesteren i Munkebo kommune forekommer at  

 være meget følelsesladede, og det er spørgsmålet om de pågældende ikke skulle  

 have undladt at fremkomme med udtalelser eller under alle omstændigheder at  

 have afventet med at fremkomme med udtalelserne til 'sindene' var faldet lidt  

 til ro.
 Ved en nærlæsning af (A)'s  

 udtalelse forekommer det, at det materielle indhold må siges at være  

 fuldstændigt i overensstemmelse med de faktiske forhold.
 På baggrund heraf og når (A)  

 som beredskabschef udtaler sig efter en uopfordret henvendelse fra pressen,  

 ses  

 der ikke at være belæg for at gøre gældende, at (A) ikke har vist sig værdig  

 til den agtelse og tillid som stillingen som beredskabschef kræver, jf.  

 tjenestemandsregulativets § 10.
 Det er ubestridt, at (A) blev  

 meddelt en advarsel ved skrivelse af 6. april 1994 på baggrund af kørsel i  

 tjenestebil  

 i spirituspåvirket tilstand, men som ovenfor nævnt, må dette forhold holdes  

 adskilt fra begivenhederne omkring den 27. oktober 1994 og efterfølgende.
 FTF finder det ligeledes  

 ubestridt, at indholdet af beredskabschef (A)'s udtalelse, der er citeret  

 søndag den 30. oktober 1994 er i overensstemmelse med de faktiske forhold, og  

 man skal tillade sig at anføre, at man finder, at Odense Magistrats 1. afd. i  

 ikke ubetydelig grad har ladet sig påvirke af udtalelserne fra politimesteren  

 i  

 Odense og borgmesteren i Munkebo, hvilke udtalelser man, som anført, finder  

 meget følelsesladede, og at man finder det symptomatisk, at der i begge  

 udtalelser ikke tages stilling til det materielle indhold af beredskabschef  

 (A)'s udtalelser.
På den baggrund skal FTF  

 henstille, at magistratens 1. afd. undlader at indstille til byrådet, at  

 beredskabschef (A) afskediges fra sin stilling ved Odense kommune, men at man  

 lader ham genindtræde i stillingen, og derefter vurderer den pågældendes  

 forhold ved udløbet af prøvetiden den 1. februar 1996." I brev af 30. november 1994  

 indstillede Odense Magistrat 1. afdeling  

 til byrådet at A blev afskediget med tre måneders varsel uden aktuel  

 pension.
 På et møde i byrådet den 14.  

 december 1994 besluttede byrådet at afskedige A med den begrundelse der var  

 anført i magistratens brev af 2. november 1994 (citeret ovenfor).
Efter min foreløbige  

 gennemgang af sagen bad jeg i brev af 8. februar 1995 Odense Kommune om en  

 udtalelse vedrørende fire forhold.
Kommunen svarede i brev af 20. februar  

 1995.
 Min anmodning og kommunens  

 svar var følgende:
 Mit brev:
"1. (A)'s udtalelser til  

 pressen synes umiddelbart at måtte anses for en faglig undren over indsatsen  

 på  

 Lindø, en undren der er baseret på hans uddannelse og erfaring inden for  

 redningstjeneste.
Hvis kommunen mener, at hans undren ud fra faglige  

 betragtninger er uberettiget, beder jeg om en nærmere redegørelse herfor.
I  

 den  

 forbindelse beder jeg om oplysning om hvorvidt kommunen ved sin endelige  

 bedømmelse af (A)'s udtalelser til pressen lagde til grund, at indsatsen var  

 tilstrækkeligt effektiv, og - i givet fald - hvilket grundlag denne antagelse  

 er baseret på." Kommunens svar:
 "  

  

 Ad 1.
Odense Byråd har ikke  

 forholdt sig til om den ydede indsats i forbindelse med ulykken på  

 Lindøværftet, der er beliggende i Munkebo Kommune, var tilstrækkelig effektiv  

 eller ej.
Byrådet har ej heller forholdt sig til (A)'s 'faglige  

 betragtninger'.  

 Byrådet har derimod lagt til grund, at (A) i sin egenskab af beredskabschef  

 har  

 udtalt sig kritisk om indsatsen i forbindelse med den meget alvorlige ulykke  

 på  

 Lindøværftet den 27. oktober 1994 uden at have nøje kendskab til den faktisk  

 ydede indsats og på en sådan måde, at han hos offentligheden og de pårørende  

 til de ulykkesramte har skabt en urimelig og ubegrundet usikkerhed om  

 indsatsens effektivitet." Mit brev:
"2. Det fremgår ikke  

 klart af sagen om (A)'s udtalelser til pressen er fremsat tjenstligt eller af  

 (A) som privatperson.
De almindelige retningslinier for offentligt ansattes  

 ytringsfrihed gælder som udgangspunkt alene for de ansattes udtalelser som  

 privatpersoner.
Det er imidlertid antaget at ledere af relativt selvstændige  

 institutioner har en i det væsentlige fri adgang til - i overensstemmelse med  

 de almindelige retningslinier for offentligt ansattes ytringsfrihed - at  

 fremlægge deres synspunkter også på institutionens vegne medmindre andet er  

 udtrykkeligt bestemt, jf.
Folketingets Ombudsmands beretning for året 1992,  

 s.  

 330. Jeg beder kommunen om nærmere oplysninger om hvordan den har vurderet  

 (A)'s udtalelser i forhold til disse retningslinier." Kommunens svar:
 "Ad 2.
Byrådet har lagt til grund,  

 at udtalelserne er afgivet tjenstligt.
Dette fremgår dels af  

 sagsfremstillingen  

 'at De i Deres egenskab af beredskabschef' og dels af borgmesterens  

 forelæggelse af sagen for byrådet i mødet den 14. december 1994. Kopi af  

 borgmesterens 'talepapir' vedlægges.
Avisens artikel den 30.  

 oktober 1994 har underoverskriften 'Beredskabschef i Odense:' og giver på  

 ingen  

 måde indtryk af, at udtalelserne er fremsat af (A) som privatperson.
Det skal  

 i den forbindelse fremhæves, at hverken (A) eller hans organisation har taget  

 afstand fra artiklen eller sagsfremstillingen i Magistratens 1. afdelings  

 høringsskrivelse af 2. november 1994, hvori det anføres, at man har lagt til  

 grund, 'at De i Deres egenskab af beredskabschef har udtalt Dem'.
At Odense Kommune respekterer  

 de almindelige retningslinier for offentligt ansattes ytringsfrihed fremgår  

 bl.a. af borgmesterens forelæggelsestale, hvor det af det ovenfor nævnte  

 'talepapir' bl.a. fremgår, at 'Vi respekterer naturligvis i  

 Odense Kommune, at kommunalt ansatte med visse begrænsninger har ret til at  

 ytre sig på samme måde som byens borgere har det, men de må gøre det som  

 privatpersoner på egne vegne.
Vi må have tillid til, at  

 vore ledere når de udtaler sig  

  

 på  

 kommunens vegne  

  

 gør det på en saglig og objektiv måde, og på en sådan måde,  

 at de har vished for, at udtalelsen dækker kommunens synspunkter.
Ingen af  

 disse grundlæggende betingelser er opfyldt i denne sag.' Det skal i den forbindelse  

 fremhæves, at (A) ikke har udtalt sig om forhold vedrørende egen institution,  

 men om forhold vedrørende en anden kommune." Mit brev:
"3. Begrundelsen for  

 afskedigelsen af (A) var dels forholdet vedrørende kørsel i spirituspåvirket  

 tilstand, dels udtalelserne til pressen om ulykken på Lindøværftet.
Jeg beder  

 kommunen om at oplyse om det første forhold (spirituskørslen) har haft  

 selvstændig betydning for afgørelsen, forstået på den måde at kommunen kun  

 traf  

 beslutning om afskedigelse, fordi (A) i forvejen havde fået en advarsel for  

 denne tjenesteforseelse." Kommunens svar:
 "  

  

 Ad 3.
Det fremgår af sagen, at man  

 har henvist til de 2 omtalte forhold, og at byrådet i den forbindelse har  

 anført: 'De har med de 2 beskrevne forhold udvist en manglende dømmekraft i  

 pressede  

 situationer.
Man finder således ikke, at De har vist Dem værdig til den  

 agtelse og tillid, som stillingen som beredskabschef kræver, jf.  

 tjenestemandsregulativets § 10. De skønnes derfor ikke egnet til varig  

 ansættelse, hvorfor man som ovenfor anført agter at indstille Dem til  

 afsked.' Byrådet har således foretaget  

 en samlet vurdering af de 2 nævnte forhold, hvorimod byrådet ikke har taget  

 stilling til, om man ville have undladt at fastansætte (A), hvis han ikke i  

 forvejen havde fået en advarsel." Mit brev:
"Hvis det lægges til  

 grund at (A) ikke har vist sig værdig til den agtelse og tillid som  

 stillingen  

 har krævet, rejser sagen efter min opfattelse det spørgsmål om der kunne have  

 været anvendt mindre indgribende foranstaltninger end afskedigelse over for  

 ham, jf. det almindelige forvaltningsretlige proportionalitetsprincip.
Jeg  

 beder om kommunens bemærkninger hertil." Kommunens svar:
 "  

  

 Ad 4.
 Odense Byråd har vurderet, at  

 (A) ikke skønnedes egnet til varig ansættelse, hvorfor man har afskediget  

 ham.
Der har ikke for byrådet  

 været fremsat forslag om, at (A) skulle fastansættes samtidig med, at der  

 blev  

 fastsat mindre indgribende foranstaltning end afskedigelse.
Det skal i den  

 forbindelse  

 fremhæves, at (A) i prøvetiden har fået en advarsel for en alvorlig  

 forseelse,  

 og man i den forbindelse forlængede prøvetiden med 1 år." I brev af 27. marts 1995  

 anførte FTF følgende:
 "  

  

 Samarbejde - kontakt til pressen:
 Som det fremgår af vedlagte  

 notat af 14. juni 1993 (...) blev der efter (A)'s ansættelse ved Odense  

 kommune  

 pr. 1. marts 1993 nedsat en arbejdsgruppe, hvori det bl.a. blev foreslået, at  

 beredskabschefen skulle have kontakten til pressen.
 Med skrivelse af 14. juni  

 1993 (...) blev arbejdsgruppens indstilling med tilhørende bilag fremsendt  

 til  

 vicestadsdirektør (B), Magistratens 1. afd., byrådssekretariatet, og i  

 skrivelse af 22.6.1993 blev det derfra meddelt, at det fremsendte forslag  

 ikke  

 gav anledning til bemærkninger (...).
 Den 29.6.1993 havde de to  

 samarbejdsudvalg med brand- og beredskabscenter Odense gennemgået  

 organisation- og arbejdsfordelingen, og dette gav ikke anledning til  

 bemærkninger (...).
 Den nye organisationsplan med  

 tilhørende arbejdsområder blev herefter indarbejdet i Odense kommunes samlede  

 organisationsplan og godkendt af det politiske system.
 Brand- og beredskabscenter  

 Odenses organisation var således gældende fra 1.9.1993.
 Det skal således  

 understreges, at i hele sagsforløbet har ingen sat spørgsmålstegn ved - eller  

 haft bemærkninger til - det forslag som efterfølgende blev godkendt, om at  

 (A)  

 skulle forestå kontakten til pressen.
 Der er således på intet  

 tidspunkt fra overordnede, beredskabskommissionen, magistraten eller byrådet  

 givet nogen former for retningslinjer omkring beredskabschefens samarbejde  

 med  

 pressen.
 Fra 1. september 1993 til  

 artiklen om Lindø ulykken har ingen således haft bemærkninger omkring (A)'s  

 samarbejde med pressen.
 Lindø sagen:
 Fredag den 28. oktober 1994  

 blev (A) kontaktet af en journalist ved navn (D) fra bladet 'Brandværn' som  

 indsamlede oplysninger til en artikel til fagbladet 'Brandværn'. (D) stillede  

 en række spørgsmål, som (A) besvarede (...) Under samtalen fortalte (D) ikke  

 (A), at han havde kontaktet beredskabsstyrelsen og talt med overingeniør (K).  

 (K) havde udtalt sig meget kritisk omkring bl.a. tilkaldelse af assistance  

 til  

 Lindø (...).
 Som det fremgår af bilag ...  

 fremsendte (D) den 28. oktober 1994 et udkast til en evt. senere artikel i  

 bladet 'Brandværn'.
 Udkastet måtte anvendes uden  

 kildeangivelse, og lørdag den 29. oktober 1994 blev (A) kontaktet af en  

 journalist som stillede de samme spørgsmål som (D) havde stillet, men  

 journalisten fortalte ikke, at han var i besiddelse af et udkast fra (D).
 Søndag den 30. oktober 1994  

 bragte Morgenposten så den artikel som gav anledning til (A)'s afsked (...).
 Til den omhandlede artikel  

 skal anføres følgende:
 - at (A) ikke har udtalt 'Odenses brandfolk måtte ikke hjælpe på  

 Lindø'. Det (A) har udtalt var, at Odense Brandvæsen ikke var blevet tilkaldt  

 til Lindø.
 - at udtalelsen om 'mine folk kunne have været hurtigere på  

 stedet end alle andre med det rigtige grej', mangler den oplysning, at  

 såfremt  

 Falck fra Kerteminde havde behov for assistance, så kunne Odense Brandvæsen  

 være hurtigst på Lindø. Morgenposten havde undladt denne sætning.
 - at (A) ikke har anvendt ordet 'frustrerende'. Det (A) udtalte  

 var 'forundring over, at der ikke var behov for assistance fra Odense  

 Brandvæsen'.
 Med hensyn til de enkelte  

 punkter i Odense kommunes brev af 20. februar 1995 til Folketingets  

 Ombudsmand  

 skal anføres følgende:
 Ad 1:  

  

 Kommunen skriver bl.a., at (A) har udtalt sig kritisk om  

 indsatsen på Lindø den 27. oktober 1994.
Som tidligere anført må det  

 fastholdes, at denne påstand er helt forkert, idet (A) på intet tidspunkt har  

 udtalt sig kritisk om indsatsen på skadestedet.
Det må lægges til grund, at  

 stadsdirektør (L) og borgmester (M) ikke har kendskab til beredskabslovens  

 bestemmelser om ydelse af assistance eller indsatsledelse på et skadested,  

 idet de i givet fald formentlig aldrig ville have fremsat en så urigtig  

 påstand.
 Efter at have  

 uddannet/undervist brandfolk i mange år i beredskabsloven (tidligere  

 brandlov)  

 har (A) et indgående kendskab om bestemmelserne for tilkald af assistance mv.
 Indsatsledelse består af:
Planlægning Alarmeringsfasen Udrykningsfasen Indsatsen på skadestedet.- Det (A) har givet  

 bemærkninger til er:
Planlægning (A) oplyste, at Odense Brand-  

 og Beredskabscenter ikke var med i nogle former for planlægning omkring  

 Lindø.
Alarmeringsfasen Det (A) oplyste pressen om  

 (på forespørgsel fra pressen) var, at Brand- og Beredskabscenter Odense ikke  

 var tilkaldt.
Udrykningsfasen Da Odense Brandvæsen ikke var  

 blevet tilkaldt, og beredskabsloven ikke giver mulighed for, at man kan gribe  

 ind i en anden kommunes opgaver, deltog Odense Brandvæsen ikke i  

 udrykningsfasen.
Indsatsen på skadestedet (A) har ikke fremsat  

 kommentarer til indsatsen på skadestedet, og det skal understreges, at de  

 fremsatte udtalelser til (D) på ingen måde må betragtes som kritik af  

 indsatsen  

 på skadestedet.
 Ad 2:  

  

 Odense kommune anfører bl.a., at (A) ikke har udtalt sig om  

 forhold vedrørende egen institution, men om forhold vedrørende en anden  

 kommune.
 FTF og (A) må tage afstand  

 fra en sådan udtalelse, idet (A) netop har svaret på spørgsmålet om, hvad  

 Odense Brand- og Beredskabscenter kunne yde af assistance.
Ad 3:  

  

 Odense kommune skriver bl.a., at (A) har udvist manglende  

 dømmekraft i pressede situationer.
Hertil skal anføres, at efter 33 år i  

 redningsberedskabet, og hvoraf mere end 25 år som indsatsleder, og med  

 ledelse  

 af mere end 3200 indsatser, er det første gang, at nogen beskylder (A) for  

 manglende dømmekraft.
Ad 4:  

  

 Vedrørende dette punkt skal FTF henvise til skrivelsen herfra  

 af 16. november 1994, sidste afsnit, hvor man henstillede, at magistratens 1.  

 afd. undlader at indstille til byrådet, at beredskabschef (A) blev afskediget  

 fra sin stilling ved Odense kommune, men at man lod ham genindtræde i  

 stillingen, og derefter vurderede hans forhold ved udløbet af prøvetiden den  

 1.  

 februar 1996." Odense Kommune har den 20.  

 april 1995 kommenterede FTF's indlæg og anførte følgende:
"Forud for afskedigelsen  

 meddelte magistratens 1. afdeling ved skrivelse af 2. november 1994, at man  

 agtede at indstille (A) til afsked med nærmere anførte begrundelser.
Samtidig  

 gav man (A) og hans forhandlingsberettigede organisation adgang til at afgive  

 en udtalelse.
Ved skrivelse af 14. november  

 1994 afgav FTF efter henvendelse fra (A) en udtalelse i sagen.
Det fremgår af  

 udtalelsen bl.a.: 'når man nærlæser den citerede udtalelse forekommer den at  

 være både objektiv og neutral', 'ved en nærlæsning af (A)'s udtalelse  

 forekommer det, at det materielle indhold må siges at være fuldstændigt i  

 overensstemmelse med de faktiske forhold'. Og 'FTF finder det ligeledes  

 ubestridt, at indholdet af beredskabschef (A)'s udtalelse, der er citeret  

 søndag den 30. oktober 1994 er i overensstemmelse med de faktiske forhold'.
 Odense Byråd har på  

 ovennævnte baggrund truffet sin afgørelse om afskedigelse, hvorved især  

 bemærkes, at det af beslutningsgrundlaget ikke fremgår, at (A) har bestridt  

 at  

 have udtalt sig som citeret i avisen.
Magistratens 1. afdeling  

 finder ikke at det forhold, at FTF og (A) nu efterfølgende tager afstand fra  

 visse af de citerede udtalelser kan begrunde en fornyet behandling af sagen.  

 Magistratens 1. afdeling har derfor ikke bemærkninger til FTF's skrivelse af  

 27. marts 1995, men kan dog bekræfte, at (A) ifølge sine ansættelsesvilkår  

 har  

 været berettiget til at udtale sig til pressen naturligvis forudsat det sker  

 på  

 en saglig og objektiv måde, jf. side 2 i skrivelsen af 20. februar 1995  

 herfra  

 til Ombudsmanden." Ombudsmandens udtalelse "1. (A) var ansat i en  

 tjenestemandsstilling på prøve da han blev afskediget af Odense Kommune den  

 14.  

 december 1994. Prøvetiden der på grund af sagen om spirituskørsel var  

 forlænget  

 til tre år, ville udløbe den 1. februar 1996.
Afskedigelse af en kommunalt  

 ansat tjenestemand sker efter reglerne i tjenestemandsregulativet af 1991 for  

 kommuner inden for Kommunernes Landsforening.
Afskedigelse kan enten ske som  

 straf for tjenstlig forseelse (disciplinær afskedigelse), jf. regulativets §  

 22, eller af andre grunde 'uden ansøgning med 3 måneders varsel'  

 (diskretionær  

 afskedigelse), jf. regulativets § 26, 1. punktum.
 2. Odense Kommune har ved  

 afskedigelsen af (A) henvist til to forhold, dels det aktuelle - udtalelserne  

 vedrørende Lindø-ulykken - dels et tidligere forhold vedrørende  

 spirituskørsel.
 Det sidstnævnte forhold førte  

 til at (A) i brev af 6. april 1994 fik en advarsel fra Odense Kommune,  

 ligesom  

 hans prøvetid blev forlænget med et år til udløb den 1. februar 1996.
 I brevet anførte kommunen at  

 der i gentagelsestilfælde eller ved andre tjenesteforseelser ville blive  

 anvendt videregående sanktioner.
 Sagen rejser spørgsmål om  

 hvorvidt forholdet vedrørende spirituskørsel kan indgå ved beslutningen om  

 afskedigelse når denne er udløst af et forhold (udtalelserne om Lindø) af en  

 helt anden karakter.
På mit spørgsmål herom har  

 kommunen i sin udtalelse (ad 3., ovenfor, s.  

 12f  

 ) anført at man ved  

 afskedigelsesbeslutningen har foretaget en samlet vurdering af de to forhold  

 og  

 ikke taget stilling til om (A) var blevet afskediget hvis han ikke i forvejen  

 havde fået en advarsel.
Jeg må på den baggrund konstatere at kommunen har  

 tillagt advarslen for spirituskørsel betydning, men at det ikke kan  

 præciseres  

 nærmere med hvilken vægt dette forhold er indgået.
Der er tale om to forhold  

 uden relevant sammenhæng eller lighed.
Efter min opfattelse er  

 udgangspunktet - i hvert fald i en situation som den foreliggende hvor der er  

 tale om afskedigelse udløst af et konkret forhold i modsætning til en samlet  

 vurdering af prøvetidens forløb - at det tidligere forhold kun kan indgå i  

 afskedigelsesgrundlaget med meget beskeden vægt.
 Det er derfor min opfattelse  

 at forholdet vedrørende Lindø-ulykken i realiteten alene skulle kunne  

 begrunde  

 afskedigelsen.
 3. Odense Kommune har  

 begrundet afskedigelsen af (A) med at han ikke har opfyldt decorumkravet i  

 tjenestemandsregulativets § 10 og derfor ikke er egnet til fortsat  

 ansættelse.
 Regulativets § 10 er sålydende:
'Tjenestemanden skal  

 samvittighedsfuldt overholde de regler, der gælder for pågældendes stilling,  

 og  

 vise sig værdig til den agtelse og tillid, som stillingen kræver.' Odense Kommune har over for  

 (A) (i brevet af 2. november 1994) nærmere begrundet tilsidesættelsen af  

 decorumkravet i følgende forhold:
'  

  

 at  

  

 De i prøvetiden har kørt tjenestebil i spirituspåvirket tilstand  

 med en promille på mindst 1,55, at  

  

 De i Deres egenskab af beredskabschef har udtalt Dem kritisk om  

 indsatsen i forbindelse med den meget alvorlige ulykke på Lindø-værftet den  

 27.  

 oktober 1994 uden at have nøje kendskab til den faktisk ydede indsats og på  

 en  

 sådan måde, at De hos offentligheden og de pårørende til de ulykkesramte har  

 skabt en urimelig og ubegrundet usikkerhed om indsatsens effektivitet.
De har med de to beskrevne  

 forhold udvist en manglende dømmekraft i pressede situationer...' Tilsidesættelse eller  

 manglende opfyldelse af decorumkravet kan indebære at der foreligger en  

 tjenesteforseelse, der kan udløse en disciplinær sanktion over for  

 tjenestemanden.
 Disciplinær afskedigelse af  

 en kommunalt ansat tjenestemand kan ikke ske uden at der er afholdt  

 tjenstligt  

 forhør, medmindre forholdet er fastslået ved dom, jf. regulativets § 22,  

 tredje punktum.
En myndighed der afskediger  

 en tjenestemand, kan ikke frit vælge mellem disciplinær og diskretionær  

 afskedigelse.
Hvis myndigheden ved afgørelsen om afskedigelse reelt lægger  

 afgørende vægt på forhold der fremtræder som tjenesteforseelser, er  

 afskedigelsen  

 disciplinær, og reglerne om tjenstligt forhør skal iagttages.
Grænsen mellem  

 forhold der er tjenesteforseelser, og forhold som ikke har forseelsespræg,  

 men  

 som eventuelt kan føre til diskretionær afskedigelse, er dog ikke skarp.
Hvis  

 en myndighed ved bedømmelsen af forhold der for så vidt kan betragtes som  

 tjenesteforseelser, finder at det  

  

 afgørende  

  

 ved de pågældende forhold ikke er om de kan tilregnes tjenestemanden, men  

 derimod at de - også selv om de ikke kan bebrejdes ham - gør ham uegnet til  

 fortsat at beklæde stillingen, kan afskedigelsessagen behandles som  

 diskretionær afskedigelse og uden afholdelse af tjenstligt forhør.
 Der kan rejses det spørgsmål  

 om Odense Kommune burde have afholdt tjenstligt forhør inden afskedigelsen af  

 (A). Forholdet vedrørende udtalelserne om ulykken på Lindø - forudsat Odense  

 Kommunes vurdering af disse udtalelser lægges til grund -  

  

 kan  

  

 betragtes som forhold der kan tilregnes (A) som  

 tjenesteforseelser.
 Jeg må dog efter min  

 gennemgang af sagen lægge til grund at der - også reelt - har været tale om  

 diskretionær afskedigelse af (A), og at Odense Kommune således ved sin  

 beslutning  

 har lagt vægt på forhold ('manglende dømmekraft') som - efter kommunens  

 opfattelse  

 - har gjort ham uegnet til fortsat at beklæde stillingen som beredskabschef.  

 Jeg kan således ikke lægge til grund at kommunen afskedigede (A) som straf  

 for  

 tjenesteforseelser, jf. regulativets § 22.
 4. Som foran anført er der  

 ikke i regulativet fastsat nærmere bestemmelser om hvilke grunde der kan føre  

 til diskretionær afskedigelse.
 Det er dog såvel i den  

 forvaltningsretlige teori som i praksis antaget at afgørelse om afsked i  

 henhold til bestemmelsen i regulativets § 26 forudsætter at der foreligger et  

 sagligt grundlag for afskedigelsesbeslutningen.
 Manglende egnethed i tjenesten  

 kan udgøre det fornødne saglige grundlag for en beslutning om afskedigelse.  

 Retssikkerhedsmæssige hensyn kræver dog at 'uegnetheden' nærmere  

 konkretiseres  

 og kvalificeres for at kunne påberåbes som grundlag for afskedigelse.
 5. Jeg må lægge til grund at  

 det netop (og alene) var de udtalelser (A) blev citeret for i Morgenposten  

 den  

 30. oktober 1994 (gengivet ovenfor, s. 3) der førte til afskedigelsessagen  

 mod ham.
 I notatet af 31. oktober 1994  

 til kommunen (ovenfor, s. 4-6) har (A) udførligt beskrevet forløbet af de to  

 henvendelser fra pressen, herunder nærmere redegjort for hvad han udtalte og  

 på hvilken baggrund. (A)'s forklaring i notatet er ikke imødegået eller i  

 øvrigt kommenteret af kommunen inden der blev truffet beslutning om  

 afskedigelse.
 Det må således lægges til  

 grund at det i to tilfælde - den 27. og 28. oktober 1994 - var journalister  

 fra  

 henholdsvis tidsskriftet 'Brandværn' og Morgenposten der henvendte sig til  

 (A), og at artiklen i Morgenposten i vidt omfang var baseret på en gentagelse  

 af de oplysninger (A) havde givet til 'Brandværn'.
Det fremgår af  

 organisationsplanen for Brand- og Beredskabscenter Odense at (A) - som  

 centrets chef - havde kontakten til pressen.
Det var således en af hans  

 arbejdsopgaver at udtale sig på kommunens vegne inden for hans arbejdsområde.
(A)'s adgang til at udtale  

 sig på kommunens vegne har været undergivet kommunens almindelige  

 instruktionsbeføjelse.
Jeg må imidlertid lægge til grund at (A) ikke er  

 blevet  

 pålagt særlige begrænsninger med hensyn til adgangen til at udtale sig til  

 pressen.
Det fremgår af kommunens udtalelse af 20. februar 1995 (ad 2,  

 ovenfor, s. 12) at kommunen forventer at ledere der 'udtaler sig på kommunens  

 vegne gør det på en saglig og objektiv måde, og på en sådan måde, at de har  

  

 vished  

  

 (min fremhævning) for, at  

 udtalelsen dækker kommunens synspunkter.' Jeg er enig i at en myndighed kan  

 kræve at udtalelser på myndighedens vegne er saglige og objektive.
En  

 myndighed kan også forvente at den medarbejder (leder) der udtaler sig, søger  

 at varetage myndighedens interesser.
En myndighed kan derimod efter min  

 opfattelse ikke kræve at den der udtaler sig, har 'vished' for at udtalelsen  

 dækker kommunens synspunkter.
Dette krav vil i realiteten indebære at den  

 pågældende  

 i hvert enkelt tilfælde må indhente myndighedens (den øverste ledelses)  

 vurdering før der afgives en udtalelse, og adgangen til at udtale sig på  

 myndighedens vegne ville i så fald være illusorisk.
Hvis en myndighed ønsker  

 vished for at udtalelsen dækker myndighedens synspunkter, må dette ske ved at  

 (kun) den øverste ansvarlige leder/ledelse udtaler sig til pressen.
Når det er et led i en  

 medarbejders arbejdsopgaver at have kontakten til pressen, indebærer dette  

 også  

 i et vist omfang en  

  

 pligt  

  

 til at  

 udtale sig.
En ledende medarbejder i en offentlig myndighed der kan udtale  

 sig  

 til pressen på myndighedens vegne, må f.eks. efter omstændighederne være  

 forpligtet  

 til at fremkomme med en berigtigelse hvis den pågældende (af pressen) bliver  

 forelagt faktiske oplysninger om forhold vedrørende myndigheden der er  

 urigtige eller vildledende.
I dette tilfælde hvor henvendelsen fra  

 'Brandværn'  

 byggede på den urigtige antagelse at Brand- og Beredskabscenter Odense  

  

 havde  

  

 deltaget i redningsarbejdet, må  

 (A) efter min opfattelse antages at have været forpligtet til at give de  

 korrekte faktiske oplysninger.
Udtalelserne til 'Brandværn' og Morgenposten  

 må ses i lyset af denne forpligtelse.
6. (A) har bl.a. udtalt sig  

 om afstandsforholdene fra tre forskellige redningsstationer til Lindø og om  

 beredskabslovens bestemmelser om assistance fra andre kommuner til større  

 redningsopgaver.
Som sagen foreligger oplyst, må jeg lægge til grund at Falck  

 i  

 Nyborg blev tilkaldt som assistance selv om Odense Brandvæsen havde kortere  

 afstand til ulykkesstedet. Årsagen hertil er ikke oplyst i sagen.
Men det kan  

 efter min opfattelse ikke med rette bebrejdes (A) at han som svar på  

 journalisternes spørgsmål gav den faktiske - og i øvrigt ubestridte -  

 oplysning  

 at Odense Brandvæsen kunne have været hurtigere på stedet, eller at han  

 udtrykte undren over at Odense Brandvæsen ikke var blevet tilkaldt.
Det  

 bemærkes at (A) har afvist at have anvendt udtrykket 'frustrerende', jf.  

 ovenfor, s. 15, andet afsnit (FTF's udtalelse af 27. marts 1995). Dette  

 spørgsmål  

 har dog ikke haft betydning for min vurdering.
7. På mit spørgsmål om  

 kommunens vurdering af (A)'s udtalelser (ovenfor, s. 11) har kommunen bl.a.  

 anført at 'Odense Byråd (ikke) har forholdt sig til om den ydede indsats i  

 forbindelse  

 med ulykken på Lindøværftet,... var tilstrækkelig effektiv eller ej', og  

 videre: 'at han ((A)) hos offentligheden og de pårørende til de ulykkesramte  

 har skabt en urimelig og ubegrundet usikkerhed om indsatsens effektivitet.' Det bemærkes hertil særligt  

 at kommunen ved ikke at 'forholde sig' til indsatsen på Lindø naturligvis  

 heller ikke kan have en begrundet mening om at den - eventuelle - usikkerhed  

 (A)'s udtalelser kan have skabt om indsatsen, skulle være urimelig og  

 ubegrundet.
 Kommunen har således ikke ved  

 afskedigelsesbeslutningen kunnet lægge til grund at den bemærkning om den tid  

 der gik med at få de sidste kvæstede reddet ud, (A) er citeret for, var  

 urimelig og ubegrundet.
Man kan derimod rejse  

 spørgsmål om hvorvidt (A) - selv om hans undren var sagligt begrundet -  

 skulle  

 have afholdt sig fra på et tidspunkt umiddelbart efter ulykken at udtale sig  

 på  

 en måde der - berettiget eller ej - kunne skabe usikkerhed om indsatsens  

 effektivitet.
Uanset svaret er det imidlertid efter min opfattelse ikke et  

 forhold der ville kunne indgå som et væsentligt moment i en afskedigelsessag.
 Det er sammenfattende min  

 opfattelse at Odense Kommune i de påberåbte forhold ikke har haft fornødent  

 grundlag for at afskedige (A). Det er en konsekvens af min opfattelse at  

 kommunen bør annullere afskedigelsesafgørelsen, og at (A)'s retsstilling  

 herefter bør bedømmes med udgangspunkt i at han så vidt muligt bør stilles  

 som  

 om afgørelsen ikke var truffet.
Jeg har gjort kommunen og FTF  

 - på (A)'s vegne - bekendt med min opfattelse.
Jeg har endvidere meddelt  

 kommunen at jeg går ud fra at kommunen vil tage stilling til de krav som (A)  

 måtte have i sagen.
 Den endelige afgørelse af  

 sagen henhører under domstolene.
 Jeg har udbedt mig  

 underretning om hvad der videre sker i sagen.
