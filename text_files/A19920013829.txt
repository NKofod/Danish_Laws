 Herved bekendtgøres lov nr. 621 af 21. december 1983 om  

 offentlig fiskeauktion m.v. med de ændringer, der følger af lov nr. 936 af  

 27. december 1991.
 § 1.  Fiskeriministeren kan meddele bevilling til  

 inden for et område, der fastsættes i bevillingen, at afholde frivillig,  

 offentlig auktion over enhver art af fisk, krebs- og bløddyr samt bestanddele  

 heraf.
 Stk. 2.  Ingen må uden at have erhvervet bevilling efter  

 stk. 1 drive den virksomhed, der er nævnt i stk. 1.
 Stk. 3.  Inden for det i bevillingen angivne område har  

 bevillingshaveren pligt til at drive fiskeauktion.
 Stk. 4.  Ønsker bevillingshaveren at udøve anden  

 erhvervsmæssig virksomhed, skal fiskeriministeren underrettes herom.  

 Fiskeriministeren kan nedlægge forbud mod udøvelse af en sådan  

 erhvervsvirksomhed.
 § 2.  Bevilling meddeles efter opslag, og forud for  

 bevillingsudstedelse skal der være givet fiskeriforeningerne i det område,  

 hvori bevillingen skal gælde, lejlighed til at udtale sig om ansøgerne.
Stk. 2.  Bevilling kan kun meddeles en person, der 1. har dansk indfødsret eller er statsborger i et af  

 De Europæiske Fællesskabers øvrige medlemslande, 2. har bopæl her i landet eller i et af De Europæiske  

 Fællesskabers øvrige medlemslande, 3. er myndig og ikke er under lavværgemål, 4. (* 1) ikke er under betalingsstandsning, ikke har  

 sit bo under akkord- eller konkursbehandling og ikke har betydelig forfalden  

 gæld til det offentlige, hvorved forstås beløb i størrelsesordenen 50.000 kr.  

 og derover, 5. ved sin tidligere virksomhed skønnes at have  

 erhvervet den fornødne varekundskab.
 § 3.  Fiskeauktion må kun udøves i lokaler, som  

 fiskeriministeren har godkendt til formålet.
 Stk. 2.  Fiskeriministeren fastsætter nærmere regler om  

 drift af fiskeauktion og om driftsforhold i forbindelse med fiskeauktion,  

 herunder losning og sortering af fisk.
§ 4.  For afholdelse af fiskeauktion tilkommer der  

 bevillingshaveren et vederlag, der betales af sælgeren.
Fiskeriministeren  

 fastsætter nærmere regler om beregningen af vederlaget for den enkelte  

 bevillingshaver.
 Stk. 2.  Fiskeriministeren fastsætter nærmere regler om  

 bevillingshaverens regnskabsaflæggelse over fiskeauktionen over for  

 Fiskeriministeriet.
 Stk. 3.  Som led i kontrollen med regnskabsaflæggelsen  

 kan fiskeriministeren i særlige tilfælde for bevillingshaverens regning  

 udpege en statsautoriseret eller registreret revisor til fornøden gennemgang  

 af fiskeauktionens regnskaber, regnskabsbøger m.v.
 § 5.  Fiskeriministeren kan fastsætte nærmere regler  

 om og meddele påbud om afgivelse af de fornødne oplysninger til brug for  

 Fiskeriministeriets statistik og kvoteforvaltning.
 § 6.  Fiskeriministeren fører gennem  

 fiskerikontrollen, politiet og eventuelt tillige andre myndigheder, som  

 fiskeriministeren bemyndiger hertil, tilsyn med overholdelsen af loven og de  

 i medfør heraf fastsatte bestemmelser.
 Stk. 2.  De tilsynsførende myndigheder efter stk. 1 har  

 uden forudgående retskendelse adgang til alle i forbindelse med bevillingen  

 benyttede lokaler og til samtlige bevillingshaverens regnskaber,  

 regnskabsbøger m.v.
Stk. 3.  Bevillingshaveren skal være de tilsynsførende  

 behjælpelig med udøvelsen af tilsynet.
De tilsynsførende myndigheder kan  

 meddele bevillingshaveren nærmere angivne påbud herom.
§ 7.  Til at bistå fiskeriministeren ved  

 administrationen af loven og de i medfør heraf fastsatte bestemmelser  

 nedsætter fiskeriministeren et rådgivende udvalg på 7 medlemmer, heraf 1  

 repræsentant for Fiskeriministeriet, 1 repræsentant for Trafikministeriet  

 samt 1 repræsentant for hver af følgende 5 erhvervsorganisationer: Foreningen  

 af fiskeauktionsmestre i Danmark, Landsforeningen for fiskesorteringer og  

 samlecentraler i Danmark, Dansk Fiskeriforening, Danmarks Havfiskeriforening  

 og Danmarks Fiskeindustri- og Eksportforening.
Ministeren beskikker en  

 stedfortræder for hvert af udvalgets medlemmer og udpeger formanden blandt  

 medlemmerne.
 Stk. 2.  Med udvalget forhandles gennemførelsen af  

 bestemmelsen i § 1, stk. 4, 2. pkt., regler i medfør af § 3, stk. 2, § 4,  

 stk. 1, 2. pkt., og stk. 2, og bestemmelsen i § 4, stk. 3, samt ethvert  

 spørgsmål i øvrigt, hvor fiskeriministeren anser udvalgets bistand for  

 hensigtsmæssig.
 Stk. 3.  Fiskeriministeren fastsætter udvalgets  

 forretningsorden efter indstilling fra udvalget.
 Stk. 4.  Udvalget er berettiget til at tilkalde  

 sagkyndige til at deltage i udvalgets møder.
 Stk. 5.  Udvalgets sekretariatsopgaver varetages af  

 Fiskeriministeriet.
 § 8.  Bevillingen bortfalder med udgangen af det  

 kalenderår, hvori indehaveren fylder 67 år, jf. dog § 12, stk. 3 og 4. Det  

 samme gælder, hvis bevillingshaveren ophører med at opfylde betingelserne i §  

 2, stk. 2, nr. 1-4.
 § 9.  Fiskeriministeren kan tilbagekalde bevillingen,  

 såfremt indehaveren har gjort sig skyldig i grov eller oftere gentagen  

 overtrædelse af § 1, stk. 3 og 4, 1. pkt., § 3, stk. 1, § 6, stk. 3, 1. pkt.,  

 eller forhold omhandlet i § 11, stk. 2, og de udviste overtrædelser giver  

 rimelig grund til at antage, at bevillingshaveren ikke i fremtiden vil  

 overholde bestemmelserne.
 Stk. 2.  Fiskeriministeren kan endvidere tilbagekalde  

 bevillingen, såfremt der foreligger andre forhold, som gør indehaveren uegnet  

 til fortsat at drive fiskeauktion.
Stk. 3.  (* 2) Fiskeriministeren kan endvidere  

 tilbagekalde bevillingen, såfremt indehaveren har betydelig forfalden gæld  

 til det offentlige, hvorved forstås beløb i størrelsesordenen 100.000 kr. og  

 derover.
Bevillingen kan tilbagekaldes på tid fra 1 til 5 år eller indtil  

 videre.
 Stk. 4.  En afgørelse i henhold til stk. 1-3 skal  

 indeholde oplysning om adgangen til at forlange domstolsprøvelse og om  

 fristen herfor.
§ 10.  (* 3) En afgørelse efter § 9, stk. 1 eller 2,  

 kan af den, afgørelsen vedrører, forlanges indbragt for domstolene.
Anmodning  

 herom skal fremsættes over for fiskeriministeren inden 4 uger efter, at  

 afgørelsen er meddelt den pågældende.
Fiskeriministeren anlægger sag mod den  

 pågældende i den borgerlige retsplejes former.
Stk. 2.  Anmodning om sagsanlæg efter stk. 1 har  

 opsættende virkning, medmindre retten ved kendelse bestemmer andet.
Såfremt  

 tilbagekaldelsen af bevillingen findes lovlig ved dommen, kan det heri  

 bestemmes, at anke ikke har opsættende virkning.
Stk. 3.  En afgørelse efter § 9, stk. 3, kan af den,  

 afgørelsen vedrører, forlanges indbragt for domstolene.
Anmodning herom skal  

 fremsættes over for fiskeriministeren inden 4 uger efter, at afgørelsen er  

 meddelt den pågældende.
Fiskeriministeren anlægger sag mod den pågældende i  

 den borgerlige retsplejes former.
Stk. 4.  Anmodning om sagsanlæg efter stk. 3 har ikke  

 opsættende virkning, men retten kan ved kendelse bestemme, at den pågældende  

 under sagens behandling skal have adgang til at udøve virksomheden, hvortil  

 der kræves bevilling.
Ankes en dom, hvorved tilbagekaldelse ikke findes  

 lovlig, kan den ret, der har afsagt dommen, eller den ret, hvortil sagen er  

 indbragt, bestemme, at virksomheden, hvortil der kræves bevilling, ikke må  

 drives under ankesagens behandling.
 § 11.  Den, der giver urigtige eller vildledende  

 oplysninger til brug for behandlingen af spørgsmålet om meddelelse af  

 bevilling eller i forbindelse med ansøgning herom fortier oplysninger af  

 betydning for sagens afgørelse, straffes med bøde eller hæfte, medmindre  

 højere straf er forskyldt efter borgerlig straffelov.
Stk. 2.  Det samme gælder den bevillingshaver, der under  

 bevillingens udøvelse 1. meddeler fiskeriministeren urigtige eller  

 vildledende oplysninger af væsentlig betydning, 2. over for fiskeriministeren fortier væsentlige  

 oplysninger, 3. overtræder forbud eller undlader at efterkomme  

 påbud, som udstedes i henhold til loven eller de i medfør heraf fastsatte  

 forskrifter.
 Stk. 3.  Med bøde eller hæfte straffes den, der  

 overtræder § 1, stk. 2, 3 og 4, 1. pkt., § 3, stk. 1, samt § 6, stk. 3, 1.  

 pkt.
 Stk. 4.  Fiskeriministeren kan i forskrifter, der  

 udstedes i medfør af loven, fastsætte straf af bøde eller hæfte for  

 overtrædelse af bestemmelser i forskrifterne.
 § 12.  Loven træder i kraft den 1. januar 1984.
 Stk. 2.  Lov nr. 72 af 13. marts 1969 om salg af fisk  

 ved offentlig auktion ophæves.
 Stk. 3.  Bevillinger, der er meddelt før ikrafttræden af  

 den i stk. 2 nævnte lov, bortfalder med udgangen af det kalenderår, hvori  

 indehaveren fylder 75 år.
 Stk. 4.  Bevillinger, der er meddelt i medfør af den i  

 stk. 2 nævnte lov, bortfalder med udgangen af det kalenderår, hvori  

 indehaveren fylder 70 år.
 § 13.  Loven gælder ikke for Færøerne og Grønland.
 Lov nr. 936 af 27. december 1991 indeholder følgende  

 ikrafttrædelsesbestemmelse:
 § 20.  Loven træder i kraft ved bekendtgørelsen i  

 Lovtidende.
Fiskeriministeriet, den 25. februar 1992 KENT KIRK /Lars B.
F.
Poulsen (* 1) § 2, stk. 2, nr. 4, ændret ved lov nr. 936 af 27. december 1991, §  

 7.
(* 2) § 9, stk. 3, indsat ved lov nr. 936 af 27. december 1991, § 7, (* 3) § 10, ændret ved lov nr. 936 af 27. december 1991, § 7.
