Ved Lov Nr. 116 af 20. April d.
A. § 1 er det bestemt, at Skatter og  

 Afgifter til Staten m.v., der efter de gældende Regler opkræves af  

 Magistraterne (Borgmestrene) i Købstæderne, skal opkræves af vedkommende  

 Købstadkommunes Bestyrelse paa Kommunens Ansvar.
Samtidig er det bestemt, at  

 Skatte- og Afgiftsbeløbene indbetales i Statskassen under behørig  

 Regnskabsaflæggelse gennem den Amtstue, i hvis Distrikt Købstaden er  

 beliggende, idet Finansministeren fastsætter de nærmere Regler for  

 Indbetalingen og Regnskabsførelsen.
 I Henhold hertil fastsættes følgende:
For samtlige Købstæder, hvor Skatteopkrævningen hidtil har været henlagt  

 til Magistraten (Borgmesteren) overgaar Opkrævningen af Skatter og Afgifter  

 til Staten m.v. samt Regnskabsførelsen for samme fra 1. Januar 1927 at regne  

 til vedkommende Kommunalbestyrelse paa Kommunens Ansvar.
Denne Ordning finder  

 ogsaa Anvendelse med Hensyn til Skatteopkrævningen i de Købstæder, hvor  

 Opkrævningen tidligere har været eller vedvarende er henlagt til særlig  

 kongelig Borgmester.
 For Købstæderne og Flækkerne i Sønderjylland har det sit Forblivende ved  

 de gældende Regler.
 De Skatter og Afgifter, med Hensyn til hvilke Opkrævningen saaledes  

 overføres til Kommunalbestyrelsen, udgør for Tiden følgende: 1) Ejendomsskyld  

 (til Staten), 2) Grundskyld (til Staten), 3) Jernbaneskyld, 4) Rangskat, 5)  

 Halvaarlige Ydelser til Tiendebanken, 6) Afløsningssummen for de Statskassen  

 tidligere tilkommende Jordebogsafgifter.
Med Hensyn til: 7) Indkomst- og Formueskatten til Staten foretages  

 Opkrævningen som hidtil af Kommunalbestyrelsen, medens 8) Forlystelsesafgift  

 i Henhold til Lov Nr. 104 af 1. April 1922, 9) Motorafgift i Henhold til Lov  

 Nr. 149 af 20. Marts 1918, jfr.
Lov Nr. 271 af 6. Maj 1921 og Angaaende Opkrævningen af Statens Andel af Afgift af Brændevinshandel  

 efter Lov Nr. 99 af 29. Marts 1924 § 41, jfr.
Lov Nr. 621 af 30. November  

 1918 § 2 vil særligt Cirkulære fremkomme fra Erhvervsministeriet.
 Med Hensyn til Kommunalbestyrelsens Opkrævning af Statsskatterne m.v.,  

 Skattebeløbenes Indbetaling i Statskassen og Regnskabsførelsen for samme  

 forholdes i Overensstemmelse med de hidtil gældende Regler, men dog saaledes,  

 at der fremtidigt ogsaa for Købstædernes Vedkommende bliver at afgive  

 maanedlige Ekstrakt-Regnskaber over samtlige Oppebørsler.
Det bliver herved særligt at iagttage, at Skattebeløb med bestemte  

 Forfaldsterminer føres til Indtægt i Regnskabet for Forfaldsmaaneden, medens  

 der angaaende den nærmere Form for Regnskabsaflæggelsen vil fremkomme nærmere  

 Meddelelse.
Regnskaberne indsendes umiddelbart efter hver Maaneds Slutning og  

 senest den 4. i den paafølgende Maaned til vedkommende Amtsstue.
De indgaaede Skatte- og Afgiftsbeløb, saavel som de Beløb, Kommunen selv  

 eventuelt forskudsvist skal tilsvare, indbetales for vedkommende Amtstues  

 Regning paa Statskassens Konto i vedkommende Bank, jfr. herved Cirkulære fra  

 Indenrigsministeriet af 30. Marts 1915 og Cirkulære fra 1.  

 Revisionsdepartement af 16. November s.
A., medens Bankens Kvittering for  

 Modtagelsen bliver at vedlægge vedkommende Maanedsregnskab.
 Iøvrigt henvises særlig til Bestemmelserne i Forordningen angaaende  

 Amtstueoppebørsler af 8. Juli 1840, navnlig dennes §§ 3-5 angaaende de Bøger,  

 som Oppebørselsbetjentene skal føre.
 Angaaende Overtagelsen af de for Tiden i Brug værende Regnskabsbøger,  

 Protokoller, Registre og Blanketter m.v. maa fornøden Overlevering ske ved de  

 hidtidige Oppebørselsmyndigheder.
 Opmærksomheden henledes derhos paa, at det ikke er tilladt Kommunerne i de  

 opkrævede Beløb at likvidere Krav paa Tilskud eller andre Fordringer, de  

 maatte formene at have paa Statskassen, medmindre der fra Finansministeriet  

 er givet særlig Tilladelse til saadan Modregning.
 Iøvrigt fastsættes med Hensyn til de enkelte Skatter og Afgifter følgende  

 særlige Regler:
 Ejendomsskylden og Grundskylden.
 Opkrævningen af disse Skatter sker paa Grundlag af de fra  

 Vurderingsraadene modtagne Vurderingsfortegnelser efter den ved  

 Kommunalbestyrelsens Foranstaltning foretagne Skatteberegning.
Skatterne forfalder til Betaling af Skatteyderne, henholdsvis 1. April og  

 1. Oktober respektive for Kalenderaarets første og sidste Halvdel, og  

 saaledes at de Skattebeløb, der ikke er indbetalt til Kommunalbestyrelsen  

 inden Udgangen af henholdsvis Juni og December Maaneder, som hidtil inddrives  

 ved Udpantning, hvorhos der af de saaledes resterende Skattebeløb beregnes  

 Renter hos Skatteyderne med 0,5 pCt. maanedlig i Overensstemmelse med  

 Reglerne i Lov Nr. 124 af 20. April d.
A. § 2. De Skattebeløb, der betales af  

 Skatteyderne i Løbet af Forfaldskvartalet, indbetales af Kommunen i  

 Statskassen senest 30. Juni og 31. December, medens endelig Berigtigelse  

 vedrørende de fulde halvaarlige Skattebeløb foretages inden Udløbet af  

 henholdsvis August og Februar Maaneder, første Gang inden Udgangen af August  

 Maaned 1927 for 1. Halvaar 1927.
 I Tilfælde af at nævnte Terminer for Berigtigelsen overfor Statskassen  

 overskrides, vil der af Kommunen foruden Skattebeløbene være at tilsvare  

 Statskassen Renter af de Beløb, der ikke rettidig er berigtigede, med 0,5  

 pCt. maanedlig for hver paabegyndt Maaned fra Fristernes Udløb.
 Behørig Redegørelse vedrørende Berigtigelsen af her omhandlede Skatter  

 bliver at indsende med Regnskaberne for henholdsvis August og Februar  

 Maaneder til vedkommende Amtstue.
 Amtstuerne vil ved Modtagelsen af disse Regnskaber have særligt at paase,  

 at behørig Berigtigelse af heromhandlede Skatter har fundet Sted, og for saa  

 vidt dette ikke befindes at være Tilfældet indberette Forholdet til  

 Skattedepartementet.
 For de Købstæders Vedkommende, hvor der opkræves Jernbaneskyld, forholdes  

 der med Hensyn til Opkrævningen og Indbetalingen af denne paa tilsvarende  

 Maade.
 Indkomst- og Formueskatten.
 Opkrævningen af denne er efter de bestaaende Regler alt henlagt til  

 Kommunalbestyrelserne, jfr. herved Reglerne i Lov Nr. 149 af 10. April 1922 §  

 38. Indbetalingen af de halvaarlige Skattebeløb i Statskassen sker senest til  

 de lovbestemte Terminer, henholdsvis 30. Juni og 31. December, og første Gang  

 inden Udløbet af Juni Maaned 1927 for 2. Skattehalvaar 1926-27, idet behørig  

 Dokumentation vedrørende Opgørelsen og Indbetalingen vedlægges Regnskaberne  

 for henholdsvis Juni og December Maaneder.
 Ved Modtagelsen af disse Regnskaber vil Amtstuerne have at forholde paa  

 samme Maade som fastsat foran for Ejendomsskyld og Grundskyld.
 Motorafgift, Forlystelsesafgift og Afgift af Biografteaterbevillinger.
 Opkrævningen af disse Afgifter hos Skatteyderne foretages som hidtil  

 vedvarende af Politimestrene i Overensstemmelse med de derfor fastsatte  

 Regler.
Politimestrene indbetaler Afgifterne til Statskassen i Overensstemmelse  

 med de gældende Regler, men saaledes at Afgiftsbeløbene under behørig  

 Opgørelse og Afregning indbetales til den Amtstue, indenfor hvis Distrikt  

 Købstaden er beliggende, hvorefter Amtstuen, for saa vidt angaar  

 Forlystelsesafgiften og Afgiften af Biografteaterbevillinger, udbetaler  

 vedkommende Købstadkommune den Kommunen tilkommende Andel af Afgiftsbeløbene  

 med tilhørende Bøder.
Det bliver herved særlig at iagttage, at de fulde  

 Afgiftsbeløb føres til Indtægt i Regnskabet og den Kommunen tilfaldende Del  

 til Udgift.
 Foranstaaende Ordning finder første Gang Anvendelse:
 Rangskat, Tiendeydelser m.v.
 Opkrævningen af disse Skatter og Afgifter sker af Kommunalbestyrelsen  

 efter de hidtil gældende Regler.
 For Opkrævningen af samtlige de under 1)-4) og 6)-7) nævnte Skatter og  

 Afgifter tilkommer der vedkommende Kommune et Vederlag af 1,25 pCt. af de  

 indgaaede Beløb.
 Det paahviler derhos Kommunalbestyrelsen fra og med 1. Januar 1927 at  

 regne at drage Omsorg for behørig Berigtigelse og Regnskabsaflæggelse for  

 Restancer vedrørende tidligere Terminer, saavel af de heromhandlede Skatter  

 og Afgifter som af tidligere nu bortfaldne herunder navnlig Tillæg til  

 Indkomstskatten, efter Lov af 20. December 1924 § 5 (Valutaydelse) for 2.  

 Halvaar 1925-26.
 Det fornødne Materiale hertil afgives i Forbindelse med det øvrige  

 Materiale vedrørende Opkrævningen og Regnskabsaflæggelsen af Borgmestrene til  

 Kommunalbestyrelserne.
 Angaaende den Amtstuerne paahvilende Virksomhed med Hensyn til  

 Regnskabsførelsen for her omhandlede Skatte- og Afgiftsbeløb vil senere  

 fremkomme nærmere Meddelelse.
 Finansministeriet, den 1. December 1926.
C.
V.
Bramsnæs.
 Hude.
