Bekendtgørelse om  

 røntgenterapiapparater til patientbehandling1) I medfør af § 1, § 4 og § 7 i lov nr. 147 af 15. april 1930 om  

 brugen af røntgenstråler m.v. som ændret ved lov nr. 213  

 af 4. juni 1965 og lov nr. 368 af 6. juni 1991 og efter bemyndigelse i  

 henhold til § 8 i bekendtgørelse nr. 708 af 29. september 1998 om  

 brugen af røntgenanlæg m.v. fastsættes  

 følgende:
Kapitel l Definitioner § 1. I denne bekendtgørelse forstås  

 ved:
 1)	Røntgenrør  

 Den af indsatsrøret og rørkappen bestående enhed.
 2)	Røntgenapparat  

 Det sammenhørende apparatur til udførelse af en  

 røntgenbehandling, normalt bestående af en  

 røntgengenerator med røntgenrør, stativ, patientleje og  

 andet tilbehør, samt de evt. dertil hørende faste  

 installationer.
 3)	Røntgenanlæg  

 Røntgenapparat og de dertil hørende bygningsdele  

 (røntgenrummets vægge, loft, gulv, døre og vinduer inkl.  

 den heri indbyggede stråleafskærmning).
Kapitel 2 Forhåndsgodkendelse § 2. Etablering af røntgenanlæg og  

 ændring af installationer i bestående røntgenanlæg  

 der kan påvirke de strålebeskyttelsesmæssige forhold,  

 må ikke foretages før Sundhedsstyrelsen har  

 forhåndsgodkendt planer herover.
 Stk. 2. Undtaget fra denne bestemmelse er røntgenapparater  

 med spændinger der ikke overstiger 15 kV.
 § 3. Sammen med anmodning om  

 forhåndsgodkendelse skal der indsendes en begrundelse for berettigelsen  

 af nyt apparatur (f.eks lange ventetider for patienter, nye  

 behandlingsprincipper, bedre dosisfordeling, udskiftning af slidt  

 apparatur).
 Stk. 2. Sundhedsstyrelsen kan forbyde anskaffelse af nyt apparatur  

 der ikke er berettiget, med henblik på at undgå unødvendig  

 spredning af apparatur.
 § 4. Foretages der under udførelsen af  

 anlægget ændringer i forhold til de forhåndsgodkendte  

 beregninger og planer, skal reviderede beregninger og planer omgående  

 indsendes til Sundhedsstyrelsen med henblik på godkendelse.
Kapitel 3 Anmeldelse og kontrolmåling § 5. Nye røntgenanlæg og  

 ændringer af bestående røntgenanlæg der kan  

 påvirke de strålebeskyttelsesmæssige forhold, skal anmeldes  

 til Sundhedsstyrelsen, og der skal være foretaget dosismåling  

 før idriftsættelse må finde sted.
 Stk. 2.Anmeldelsespligten påhviler det firma der har  

 forestået arbejdet, jf. § 71.
 Stk. 3.Anmeldelsesskema, der kan rekvireres fra Sundhedsstyrelsen,  

 skal være underskrevet af firmaets ansvarlige tekniske leder,  

 røntgenanlæggets ansvarlige læge og for anlæg med  

 spændinger over 15 kV også af den ansvarlige fysiker.
 Stk. 4. Samtidig med anmeldelsen indsendes gebyr for godkendelse  

 til Sundhedsstyrelsen.
 Stk. 5. De anmeldte røntgenanlæg optages i Statens  

 Institut for Strålehygiejnes register over i drift værende  

 røntgenanlæg.
 § 6. Røntgenanlæg der permanent tages ud af  

 drift, skal skriftligt afmeldes til Sundhedsstyrelsen.
 Stk. 2. Afmeldelsespligten påhviler den ansvarlige  

 læge, for anlæg med spændinger over 15 kV dog den  

 ansvarlige fysiker.
Kapitel 4 Godkendelse § 7. Sundhedsstyrelsens godkendelse gives på grundlag  

 af den skete anmeldelse og efter besigtigelse har fundet sted.
 Stk. 2. Godkendelsen kan inddrages hvis anlægget ikke  

 længere opfylder de af Sundhedsstyrelsen fastsatte bestemmelser.
Kapitel 5 Krav til virksomheder/institutioner (arbejdsgiveren) § 8. Den der er ansvarlig for  

 virksomheden/institutionen, skal sørge for at  

 røntgenanlæggene og brugen af disse er i overensstemmelse med  

 bestemmelserne i denne bekendtgørelse, herunder sørge for  

 vedligeholdelse af anlæggene samt uddannelse og efteruddannelse af  

 personalet.
 § 9. Den der er ansvarlig for  

 virksomheden/institutionen, skal sørge for at der er en ansvarlig  

 læge med kvalifikationer og ansvarsområde i henhold til kapitel  

 6, og at dennes navn og uddannelse meddeles Sundhedsstyrelsen.
 Stk. 2. Ligeledes skal der til ethvert røntgenanlæg  

 med spændinger over 15 kV være knyttet en ansvarlig fysiker med  

 kvalifikationer og ansvarsområde i henhold til kapitel 7, og dennes  

 navn og uddannelse skal meddeles Sundhedsstyrelsen.
 § 10. Den der er ansvarlig for virksomheden/institutionen,  

 skal sørge for at navnet på en ny ansvarlig læge meddeles  

 Sundhedsstyrelsen inden den ansvarlige læge fratræder.
 Stk. 2. På samme måde skal navnet på en ny  

 ansvarlig fysiker meddeles Sundhedsstyrelsen.
Kapitel 6 Krav til røntgenanlæggets ansvarlige  

 læge § 11. Den ansvarlige læge skal have en  

 uddannelse svarende til speciallæge i onkologi eller, for apparater med  

 spændinger der ikke overstiger 15 kV, svarende til speciallæge i  

 dermatologi med et tilstrækkeligt omfang på følgende  

 områder:
 1)	Ioniserende strålings egenskaber.
 2)	Ioniserende strålings vekselvirkning med stof.
 3)	Grundlæggende dosimetri.
 4)	Apparatlære.
 5)	Behandlingsplanlægning.
 6)	Strålebiologi.
 7)	Strålebeskyttelse.
 Stk. 2. Speciallæger i dermatologi kan dog være  

 ansvarlige for apparater med spændinger der ikke overstiger 50 kV,  

 såfremt de har en tilladelse fra Sundhedsstyrelsen, hvilket  

 forudsætter en supplerende uddannelse.
 Stk. 3. Den ansvarlige læge skal ligeledes være  

 tilstrækkelig uddannet og have nødvendig erfaring til at kunne  

 tage det kliniske ansvar for den terapeutiske anvendelse af  

 røntgenanlæg, herunder vurdere berettigelsen og det terapeutiske  

 resultat.
 Stk. 4. Sundhedsstyrelsen kan fastsætte bestemmelser,  

 hvorefter læger der har gennemgået en af Sundhedsstyrelsen  

 godkendt uddannelse, kan anses for kvalificerede.
 § 12. Den ansvarlige læge skal sørge  

 for at der ikke udføres strålebehandlinger med spændinger  

 over 100 kV.
 § 13. Den ansvarlige læge skal sørge  

 for at bestemmelserne for berettigelse og optimering, jf. kapitel 13, og for  

 biomedicinske forskningsprojekter, jf. kapitel 14, overholdes.
 § 14. Den ansvarlige læge skal  

 fastsætte retningslinier for henvisning til strålebehandling og  

 skal sørge for, at den der henviser er bekendt med disse.
 § 15. Den ansvarlige læge skal sørge  

 for at henvisninger til strålebehandlinger suppleres med de oplysninger  

 om tidligere behandlinger, som afdelingen eller klinikken har eller kan  

 få adgang til, inden det besluttes om behandlingen skal  

 udføres.
 § 16. Den ansvarlige læge skal ved  

 anlæg med spændinger over 15 kV sørge for at patienten  

 udspørges om graviditetsforhold, når dette er relevant, at dosis  

 til et eventuelt foster beregnes inden strålebehandlingen og at disse  

 oplysninger medinddrages i beslutningen om udførelsen af  

 strålebehandlingen.
 § 17. Den ansvarlige læge eller en af denne  

 særlig bemyndiget person afgør om en strålebehandling er  

 berettiget og skal udføres.
 § 18. Den ansvarlige læge skal sørge  

 for at patienten i fornødent omfang bliver informeret om risikoen og  

 eventuelle bivirkninger ved strålebehandlingen.
 § 19. Den ansvarlige læge skal sørge  

 for at der etableres og vedligeholdes et effektivt kvalitetsstyringssystem,  

 jf. §§ 90-93 og 100.
 Stk. 2. For anlæg med spændinger over 15 kV skal dette  

 ske efter samråd med den ansvarlige fysiker.
 § 20. Den ansvarlige læge skal sørge  

 for behandlingsplanlægning, hvilket bl.a. vil omfatte definition af  

 targetområde og targetdybde samt fastsættelse af dosis  

 såvel pr. fraktion som totalt.
§ 21. Den ansvarlige læge skal sørge  

 for at patienten i behandlingsperioden jævnlig observeres med henblik  

 på strålereaktioner.
Om nødvendigt skal lægen  

 sørge for justering af behandlingen.
 § 22. Den ansvarlige læge skal straks underrette  

 Sundhedsstyrelsen om indtrufne uheld som kan have medført utilsigtet  

 stråleudsættelse af patienter eller personale.
Yderligere krav til den ansvarlige læge ved anlæg med  

 spændinger der ikke overstiger 15 kV § 23. Ved anlæg med spændinger der  

 ikke overstiger 15 kV, skal den ansvarlige læge sørge for at  

 modtagekontrol og statuskontrol udføres af et røntgenfirma der  

 er autoriseret af Sundhedsstyrelsen.
 § 24. Ved anlæg med spændinger der  

 ikke overstiger 15 kV, skal den ansvarlige læge sørge for at  

 enhver strålebehandling udføres af en læge, radiograf  

 eller sygeplejerske.
 Stk. 2. Andre personer der udfører strålebehandling,  

 skal have deres uddannelse godkendt af Sundhedsstyrelsen.
 § 25. Ved anlæg på sygehuse med  

 spændinger der ikke overstiger 15 kV, skal den ansvarlige læge  

 sørge for at en fysiker med kvalifikationer i henhold til § 27  

 foretager dosismålinger i forbindelse med modtagekontrol og  

 statuskontrol.
 Stk. 2. Ved andre anlæg med spændinger der ikke  

 overstiger 15 kV, foretager Sundhedsstyrelsen dosismålingerne.
 § 26. Ved anlæg med spændinger der  

 ikke overstiger 15 kV, er den ansvarlige læge pålagt den  

 ansvarlige fysikers forpligtelser som anført i §§ 29-35, 37-40 og  

 42.
Kapitel 7 Krav til den ansvarlige fysiker m.v. ved  

 røntgenanlæg med spændinger over 15 kV § 27. Som ansvarlige fysiker kan godkendes  

 personer der har uddannelse inden for onkologisk strålebehandling i et  

 omfang som anført i Sundhedsstyrelsens vejledning nr. 122 af 20. juli  

 1995 om uddannelse af hospitalsfysikere.
 Stk. 2. Den ansvarlige fysiker skal ligeledes have  

 tilstrækkelig erfaring med hensyn til dosimetri og drift af  

 røntgenanlæg.
§ 28. Den ansvarlige fysiker skal i henhold til  

 lægens ordination sørge for at der udføres  

 dosisberegninger under hensyntagen til det af lægen definerede  

 targetområde hos patienten og de til rådighed værende  

 fysiske og tekniske hjælpemidler, og sørge for at beregningerne  

 kontrolleres af en anden dertil kompetent person end den der oprindelig  

 udførte dem.
Kontrollen skal udføres i begyndelsen af  

 behandlingsforløbet, dog senest før tredie behandling  

 gennemføres.
 Stk. 2. For standardiserede behandlinger der foretages ved lave  

 spændinger, kan fysikeren bestemme at disse kan udføres efter  

 generelle behandlingstabeller.
 § 29. Den ansvarlige fysiker skal sørge for  

 at anlægget opfylder bestemmelserne for teknisk udførelse af  

 røntgenapparater, jf. kapitel 16, og for afskærmning og sikring  

 af røntgenrum, jf. kapitel 17.
 § 30. Den ansvarlige fysiker skal sørge for  

 at der udføres modtagekontrol, statuskontrol og konstanskontrol og  

 anden nødvendig kontrol af udstyret, at der findes skriftlige  

 instruktioner herfor og at alle resultater af disse kontroller  

 protokolleres.
§ 31. Den ansvarlige fysiker skal sørge for  

 at røntgenanlægget er i god stand, herunder teknisk (mekanisk,  

 elektrisk) og strålehygiejnisk forsvarlig stand.
Således må  

 anlæggets sikkerhedsniveau, karakteristika og ydeevne ikke forringes i  

 væsentlig grad, og alle under driften observerede fejl og mangler skal  

 snarest muligt afhjælpes.
 § 32. Den ansvarlige fysiker skal sørge for  

 at røntgenanlæg der ikke opfylder de af Sundhedsstyrelsen  

 fastsatte driftsbetingelser, jf. bilag 3, tages ud af drift.
 § 33. Den ansvarlige fysiker skal sørge for  

 at røntgenanlæg der permanent tages ud af drift, afmeldes, jf. §  

 6.
 § 34. Den ansvarlige fysiker skal sørge for  

 at der til alt udstyr findes klare dansksprogede brugsanvisninger og  

 vejledning om forebyggelse og håndtering af uheldssituationer og  

 utilsigtede doser.
§ 35. Den ansvarlige fysiker skal sørge for  

 at personer beskæftiget med betjening og kontrol af  

 røntgenapparaterne er nøje instrueret om apparaternes  

 indretning og brug og om den fare der er forbundet med arbejdet.
De skal  

 desuden være instrueret om de sikkerhedsforanstaltninger der skal  

 træffes til forebyggelse af en sådan fare, og derved have  

 opnået tilstrækkelig kyndighed.
 Stk. 2. Fysikeren skal ligeledes sørge for at de personer  

 der betjener røntgenapparaterne, er instrueret i procedurerne i  

 forbindelse med strålebehandling og derved har opnået  

 tilstrækkelig kyndighed.
 § 36. Den ansvarlige fysiker skal  

 sørge for at enhver strålebehandling udføres af en  

 radiograf eller sygeplejerske med kvalifikationer i henhold til § 46.
 Stk. 2. Strålebehandling kan dog også udføres  

 af radiografer eller sygeplejersker der er under supplerende uddannelse i  

 stråleterapi, såfremt de superviseres af en person med  

 kvalifikationer i henhold til § 46.
 Stk. 3. Andre personer der udfører strålebehandling,  

 skal have deres uddannelse godkendt af Sundhedsstyrelsen.
 § 37. Den ansvarlige fysiker skal sørge for at de  

 personer der er involveret i udførelse af strålebehandlinger,  

 har adgang til efteruddannelse, særligt i forbindelse med  

 indførelse af nye teknikker.
 § 38. Den ansvarlige fysiker skal rådgive personalet om  

 persondosimetri.
 § 39. Den ansvarlige fysiker skal sørge for at  

 røntgenapparatets ydelse kontrolleres mindst én gang ugentlig,  

 samt ved formodning om at ydelsen kan have ændret sig.
§ 40. Den ansvarlige fysiker skal sørge for  

 at der forefindes et referenceinstrument til dosismåling, og at dets  

 kalibrering kontrolleres ved en måling hos Sundhedsstyrelsen med  

 højst 2-årige mellemrum.
Desuden skal referenceinstrumentets  

 stabilitet kontrolleres med regelmæssige intervaller, f.eks. ved  

 hjælp af en kontrolkilde.
 Stk. 2. Andre instrumenter til strålingsmåling skal  

 også kontrolleres med regelmæssige intervaller.
§ 41. Den ansvarlige fysiker skal sørge for at  

 betjeningspersonalet forsynes med persondosimetre, jf. § 51.
 § 42. Den ansvarlige fysiker skal sørge for at  

 procedurerne for uheldssituationer indøves i praksis.
 § 43. Den ansvarlige fysiker skal straks underrette den  

 ansvarlige læge hvis der opstår formodning om utilsigtet  

 stråleudsættelse af patienter eller personale.
 Stk. 2. Fysikeren skal ved utilsigtet stråleudsættelse  

 straks indberette de dosimetriske data til Sundhedsstyrelsen.
 § 44. Den ansvarlige fysiker og andet teknisk/fysisk  

 personale der arbejder ved røntgenanlægget, skal ved  

 udøvelsen af deres arbejde udvise omhu og samvittighedsfuldhed.
Kapitel 8 Krav til personale der udfører  

 strålebehandlinger med spændinger over 15 kV § 45. Om instruktion, uddannelse m.v. af personale henvises  

 til §§ 35-38.
 § 46. Enhver behandling skal udføres af en radiograf  

 eller sygeplejerske med anerkendt supplerende uddannelse i stråleterapi  

 med et tilstrækkeligt omfang på følgende  

 områder:
 1)	Ioniserende strålings egenskaber.
 2)	Ioniserende strålings vekselvirkning med stof.
 3)	Grundlæggende dosimetri.
 4)	Apparatlære.
 5)	Behandlingsplanlægning.
 6)	Strålebiologi.
 7)	Strålebeskyttelse.
 Stk. 2. Personen skal ligeledes have tilstrækkelig erfaring  

 i betjening af røntgenanlæg.
 Stk. 3. Vedrørende andre personer der kan udføre  

 strålebehandlinger henvises til § 36.
 § 47. Den der udfører strålebehandling skal  

 påse at alle de ifølge behandlingsskemaet nødvendige  

 hjælpemidler som tuber og afdækninger anvendes, samt at alle  

 indstillinger af apparatet er i overensstemmelse med behandlingsskemaet.
 § 48. Den der udfører strålebehandling skal  

 foretage en ekstra kontrol af såvel positionering som  

 behandlingsparametrene inden bestrålingen.
 § 49. Den der udfører strålebehandling skal  

 før hver behandling sikre sig at der ikke befinder sig uvedkommende  

 personer i røntgenrummet.
 § 50. Den der udfører strålebehandling skal  

 under hele behandlingen blive ved betjeningspulten for at overvåge  

 patienten og føre kontrol med behandlingsforløbet ved,  

 såfremt der er mulighed for det, at holde kV og mA konstant og  

 kontrollere at behandlingsuret afbryder behandlingen.
 § 51. Personalet skal under arbejdet altid bære  

 udleverede persondosimetre..
§ 52. Den der udfører strålebehandling skal  

 under det daglige arbejde sørge for at arbejdsgangen i enhver  

 henseende er strålebeskyttelsesmæssig forsvarlig.
Således  

 skal røntgenrøret være fikseret under behandlingen, og  

 den direkte stråling må ikke være rettet mod  

 betjeningspladsen.
 § 53. Den der udfører strålebehandling skal  

 føre nøje tilsyn med om røntgenapparatet og dets  

 indbyggede sikkerhedsanordninger fungerer korrekt, og sørge for at  

 behandlingen i tilfælde af funktionsfejl ved røntgenapparatet  

 straks afbrydes, og ikke genoptages før den ansvarlige fysiker er  

 underrettet og fejlene er rettet.
 § 54. Hvis der indtræder en faresituation, skal  

 personalet straks træffe foranstaltninger til at afværge og  

 begrænse faren samt underrette den ansvarlige fysiker.
 § 55. Personalet skal straks underrette den ansvarlige  

 fysiker hvis der opstår formodning om utilsigtet  

 stråleudsættelse af patienter eller personale.
Kapitel 9 Krav til personale der udfører  

 strålebehandlinger med spændinger der ikke overstiger 15 kV § 56. Om instruktion, uddannelse m.v. af personale henvises  

 til §§ 24-26.
 § 57. Enhver behandling skal udføres af en læge,  

 radiograf eller sygeplejerske med tilstrækkelig erfaring i betjening af  

 røntgenanlæg.
 Stk. 2. Vedrørende andre personer der udfører  

 strålebehandlinger henvises til § 24.
 § 58. Den der udfører strålebehandlingen skal  

 påse at alle de ifølge behandlingsskemaet nødvendige  

 hjælpemidler som tuber, afstandsmåler og afdækninger  

 anvendes, samt at alle indstillinger af apparatet er i overensstemmelse med  

 behandlingsskemaet.
 § 59. Den der udfører strålebehandlingen skal  

 foretage en ekstra kontrol af såvel positionering som  

 behandlingsparametrene inden bestrålingen.
 § 60. Den der udfører strålebehandlingen skal  

 før hver behandling sikre sig at der ikke befinder sig uvedkommende  

 personer i røntgenrummet.
 § 61. Den der udfører strålebehandlingen skal  

 under hele behandlingen blive ved betjeningspulten for at overvåge  

 patienten og føre kontrol med behandlingsforløbet ved,  

 såfremt der er mulighed for det, at holde kV og mA konstant og  

 kontrollere at behandlingsuret afbryder behandlingen.
§ 62. Den der udfører strålebehandlingen skal  

 under det daglige arbejde sørge for at arbejdsgangen i enhver  

 henseende er strålebeskyttelsesmæssig forsvarlig.
Således  

 skal røntgenrøret være fikseret under behandlingen, og  

 den direkte stråling må ikke være rettet mod  

 betjeningspladsen.
 § 63. Den der udfører strålebehandlingen skal  

 føre nøje tilsyn med om røntgenapparatet og dets  

 indbyggede sikkerhedsanordninger fungerer korrekt, og sørge for at  

 behandlingen i tilfælde af funktionsfejl ved røntgenapparatet  

 straks afbrydes, og ikke genoptages før den ansvarlige læge er  

 underrettet og fejlene er rettet.
 § 64. Hvis der indtræder en faresituation, skal den der  

 udfører strålebehandlingen straks træffe foranstaltninger  

 til at afværge og begrænse faren samt underrette den ansvarlige  

 læge.
 § 65. Den der udfører strålebehandlingen skal  

 straks underrette den ansvarlige læge hvis der opstår formodning  

 om utilsigtet stråleudsættelse af patienter eller personale.
Kapitel 10 Krav til personer der henviser til  

 strålebehandlinger § 66. Den der henviser til en strålebehandling skal  

 følge de retningslinier for henvisning til strålebehandlinger  

 som er fastsat af den læge, der er ansvarlig for  

 røntgenanlægget.
 § 67. Den der henviser til en strålebehandling skal  

 sørge for at behandlingen er berettiget, idet både tilstanden  

 hos den person der strålebehandles i forbindelse med en sygdom og det  

 forventede resultat af behandlingen skal indgå i vurderingen af  

 berettigelsen.
 § 68. Den der henviser til en strålebehandling skal  

 på henvisningen oplyse om tidligere strålebehandlinger, som han  

 har kendskab til.
 § 69. Den der henviser til en strålebehandling skal  

 på henvisningen oplyse om den kliniske problemstilling der berettiger  

 behandlingen..
 Stk. 2. Ligeledes skal der på henvisningen oplyses om  

 graviditetsforhold når dette er relevant.
 Stk. 3. Det skal fremgå af henvisningen hvem der har udfyldt  

 den.
§ 70. På sygehusafdelinger hvorfra der henvises til  

 strålebehandlinger, skal der findes en instruktion for hvem der  

 må henvise.
Instruktionen skal tilstilles røntgenanlæggets  

 ansvarlige læge til accept.
Kapitel 11 Krav til firmaer der udfører arbejder ved  

 røntgenapparater § 71. Opstilling, idriftsættelse, reparationer og  

 øvrige arbejder ved røntgenapparater må kun  

 udføres af firmaer (herunder sygehuse m.v.) der af Sundhedsstyrelsen  

 er autoriseret hertil.
Denne autorisation gives kun såfremt firmaets  

 ansvarlige tekniske leder har en elektroteknisk uddannelse og efter  

 Sundhedsstyrelsens skøn har den fornødne uddannelse og erfaring  

 med hensyn til røntgenapparater og strålerisiko.
 § 72. Om installation af nye røntgenapparater m.v.  

 henvises til kapitel 2-4.
§ 73. Firmaet skal sørge for at der ved arbejdet kun  

 beskæftiges personer der i fornødent omfang er instrueret om  

 røntgenapparaternes indretning og virkemåde og om den fare der  

 er forbundet med arbejdet.
De skal desuden være instrueret om de  

 sikkerhedsforanstaltninger der skal træffes til forebyggelse af en  

 sådan fare og derved have opnået tilstrækkelig  

 kyndighed.
 Stk. 2. Firmaet skal føre en fortegnelse over de personer  

 der er instrueret i henhold til stk. 1. Fortegnelsen skal være  

 tilgængelig for de beskæftigede personer.
 § 74. Firmaet skal straks underrette den ansvarlige fysiker  

 og Sundhedsstyrelsen eller, for apparater med spændinger der ikke  

 overstiger 15 kV, den ansvarlige læge i stedet for fysikeren, om fejl  

 og uheld som kan have medført utilsigtet stråleudsættelse  

 af personer.
Kapitel 12 Krav til personer beskæftiget ved installation,  

 reparation, vedligeholdelse og kontrol af røntgenapparater § 75. Om instruktion m.v. af personer der udfører  

 arbejder ved røntgenapparater henvises til § 73.
 § 76. Personer der udfører arbejder ved et  

 røntgenapparat med spændinger over 15 kV skal under arbejdet  

 altid bære udleverede persondosimetre.
 § 77. Konstateres der under servicearbejde defekter eller  

 fejl der medfører risiko for patienter eller personale, skal oplysning  

 herom omgående gives til røntgenanlæggets ansvarlige  

 fysiker og betjeningspersonalet eller, for apparater med spændinger der  

 ikke overstiger 15 kV, den ansvarlige læge i stedet for fysikeren.
 § 78. Personer der udfører arbejder ved et  

 røntgenapparat skal sørge for at hverken de selv eller andre  

 mennesker stråleudsættes unødigt under arbejdet.  

 Således må de under ingen omstændigheder udsætte sig  

 selv eller andre for den direkte stråling (heller ikke på  

 hænder).
 § 79. Under reparations- eller justeringsarbejder hvor der  

 arbejdes med røntgenrør i drift, skal der sørges for at  

 kun personer der er beskæftiget ved reparationen eller justeringen  

 får adgang til røntgenrummet.
 § 80. Personer der udfører arbejder ved et  

 røntgenapparat skal straks underrette den person under hvis ansvar de  

 arbejder, hvis der opstår formodning om utilsigtet  

 stråleudsættelse af personer.
Kapitel 13 Principper for berettigelse og optimering § 81. Inden indførelse af nye former for  

 stråleterapi eller udstyr der adskiller sig væsentligt fra det  

 eksisterende, skal der foreligge en analyse der ud fra en MTV (Medicinsk  

 Teknologi Vurdering)-tilgang beskriver forudsætningerne for og  

 konsekvenserne af at anvende den nye behandlingsmetode eller det nye  

 udstyr.
 Stk.2. Analysen bør omfatte en beskrivelse af:
 1)	Anvendelsesområde, effektivitet og risikovurdering i relation  

 til den nye form for behandlingsmetode eller udstyr.
 2)	Organisation, herunder struktur og personale.
 3)	Økonomi, herunder samfundsøkonomi og  

 driftsøkonomi.
 4)	Forhold i relation til patienten, herunder psykologiske, sociale og  

 etiske forhold.
 § 82. Bestående former for  

 strålebehandlinger skal tages op til revurdering så snart der  

 foreligger nye oplysninger om deres effektivitet eller den risiko de  

 medfører.
 § 83. Enhver strålebehandling skal være  

 berettiget, idet både tilstanden hos den person der behandles og det  

 forventede resultat af behandlingen skal indgå i vurdering af  

 berettigelsen.
 § 84. Ved enhver strålebehandling skal  

 targetområdet fastlægges individuelt, og bestrålingen af  

 væv, herunder risikoorganer der ligger uden for targetområdet,  

 skal være så lav som det med rimelighed er muligt under  

 hensyntagen til det terapeutiske formål.
Kapitel 14 Biomedicinske forskningsprojekter § 85. Strålebehandling af sunde  

 forsøgspersoner må ikke finde sted i forbindelse med  

 biomedicinske forskningsprojekter.
 § 86. Strålebehandling af forsøgspatienter  

 må først finde sted efter godkendelse af projektet i en  

 Videnskabsetisk Komité, jf. lov nr. 503 af 24. juni 1992 med  

 ændringer om et videnskabsetisk komitésystem og behandling af  

 biomedicinske forskningsprojekter.
 § 87. Der skal for alle forsøgspatienter på  

 forhånd foretages en beregning af dosis og en vurdering af risikoen.  

 Både dosis og risiko skal fremgå af  

 forsøgsprotokollen.
 § 88. Forsøgspatienter må kun  

 strålebehandles efter afgivelse af deres frie og skriftlige samtykke,  

 og de skal informeres om risikoen.
Kapitel 15 Kvalitetsstyring § 89. Vedrørende kvalitetsstyring henvises til  

 »Practical Guidelines for the Implementation of a Quality System in  

 Radiotherapy« fra European Society for Therapeutic Radiology and Oncology,  

 »Report of AAPM Radiation Therapy Committee Task Group 40«, »Comprehensive QA  

 for Radiation Oncology« og »Absorbed Dose Determination in Photon and  

 Electron Beams«, Technical Report Series 277, fra International Atomic Energy  

 Agency.
 § 90. Der skal i forbindelse med ethvert  

 røntgenapparat med spændinger over 15 kV etableres et effektivt  

 kvalitetsstyringssystem, der mindst skal omfatte:
 1)	Henvisning, visitation og berigtigelse, herunder f.eks. skriftlige  

 instruktioner for udførelse af strålebehandlinger.
 2)	Behandlingsplanlægning, herunder f.eks. definition af target,  

 fastsættelse af dosis.
 3)	Behandling, herunder f.eks. kontrol af behandlingen, dvs.  

 verifikation af patient, position, opstilling, afdækning, observation  

 af patienten, dokumentation for udført behandling, kontrol af  

 patienten i behandlingsperioden, registrering af afvigelser fra planlagte  

 forløb og principper for korrigerende handlinger.
 4)	Dosimetri og drift af røntgenapparat, herunder f.eks. kontrol  

 af røntgenapparat.
 § 91. Hele kvalitetssystemet inkl. afdelingens organisation,  

 formål, struktur, ansvarsfordeling og ledelse samt  

 kvalitetsmålene skal være beskrevet i en  

 kvalitetshåndbog.
§ 92. Ved røntgenapparater med spændinger der  

 ikke overstiger 15 kV, kan kvalitetsstyringssystemet være en del af det  

 generelle system på stedet.
Men det skal altid omfatte modtagekontrol,  

 statuskontrol og konstanskontrol af apparaturet.
 § 93. Der skal ved ethvert røntgenapparat findes en  

 skriftlig instruktion for de typer strålebehandlinger der  

 udføres ved apparatet.
 § 94. Der skal for alt udstyr udføres en  

 modtagekontrol der skal sikre, at udstyret er i overensstemmelse med de  

 specifikationer der er opstillet i forbindelse med anskaffelsen, samt at  

 udstyret har en tilstrækkelig kvalitet.
 § 95. Efter reparationer eller ændringer der kan have  

 indflydelse på kvaliteten, f.eks. udskiftning af indsatsrør,  

 skal der for alt udstyr udføres en fornyet modtagekontrol eller  

 relevante dele heraf med henblik på at sikre at udstyret fortsat vil  

 have en tilstrækkelig kvalitet.
 § 96. Der skal for alt udstyr med konstante mellemrum  

 udføres statuskontrol og konstanskontrol med henblik på at sikre  

 at udstyret til stadighed har en tilfredsstillende kvalitet.
§ 97. I bilag 1 og 2 er for røntgenapparater m.v. med  

 spændinger der ikke overstiger 15 kV fastsat omfanget af  

 modtagekontrol, statuskontrol og konstanskontrol.
Sundhedsstyrelsen kan som  

 følge af den tekniske udvikling og andre forhold bestemme at omfanget  

 af disse kontroller ændres.
§ 98. I bilag 3 er fastsat betingelserne for drift af  

 røntgenapparater.
Sundhedsstyrelsen kan som følge af den  

 tekniske udvikling og andre forhold ændre bilagets betingelser.
 § 99. Der skal forefindes skriftlige instruktioner for  

 udførelse af alle kontroller og eftersyn, og alle resultater heraf  

 skal protokolleres på en ordnet og systematisk måde.
 § 100. På steder med et  

 kvalitetsstyringssystem i henhold til § 90 skal der med højst 15  

 måneders mellemrum udføres en audit med henblik på at  

 konstatere:
 1)	Om de udførte kvalitetsstyringsaktiviteter har været i  

 overensstemmelse med afdelingens planlagte aktiviteter, og om aktiviteterne  

 har været udført på en effektiv måde.
 2)	Om de opnåede resultater er i overensstemmelse med de  

 planlagte mål, og om de planlagte kvalitetsstyringsaktiviteter i  

 øvrigt er tilstrækkelige og hensigtsmæssige.
Stk. 2. Den i stk. 1 nævnte audit skal udføres af  

 personer med onkologisk, radiografisk/sygeplejemæssig og fysisk/teknisk  

 kompetence.
Ingen af holdets medlemmer bør være ansvarlige for  

 nogen del af kvalitetsstyringssystemet.
Kapitel 16 Teknisk udførelse af røntgenapparater § 101. For udførelsen af røntgenapparatur  

 henvises til Sundhedsministeriets bekendtgørelse nr. 734 af 10. august  

 1994 om medicinsk udstyr.
 § 102. Røntgenapparater skal være således  

 installeret at de ved korrekt brug ikke medfører risiko for patienter  

 og personale.
Kapitel 17 Afskærmning og sikring af røntgenrum § 103. Røntgenapparater med spændingen der ikke  

 overstiger 15 kV, skal være opstillet i et særskilt rum som ikke  

 må benyttes til andre formål.
 Stk. 2. Der stilles ikke særlige krav til rummets  

 afskærmning.
 § 104. Røntgenapparater med spændinger over 15  

 kV skal være opstillet i et særskilt rum som ikke må  

 benyttes til andre formål.
Stk. 2. Røntgenrum skal afskærmes således, at  

 dosisgrænserne for enkeltpersoner i befolkningen ikke overskrides uden  

 for rummet, jf.
Sundhedsstyrelsens bekendtgørelse nr. 823 af 31.  

 oktober 1997 om dosisgrænser for ioniserende stråling, bilag 1.  

 Oplysninger om den hertil krævede afskærmning m.v., herunder  

 indretning af særskilt betjeningsrum og opsætning af  

 dørkontakter, gives i hvert enkelt tilfælde af  

 Sundhedsstyrelsen.
Kapitel 18 Besigtigelse af røntgenanlæg af  

 Sundhedsstyrelsen § 105. Ethvert røntgenanlæg er underlagt tilsyn  

 af Sundhedsstyrelsen, og Sundhedsstyrelsen skal til enhver tid have adgang  

 til røntgenanlæg samt til kvalitetshåndbog og anden  

 dokumentation i forbindelse med kvalitetsstyring og behandlingsdata.
 § 106. Besigtigelse af røntgenanlæg  

 foretages af Sundhedsstyrelsen med 5-årige mellemrum.
 § 107. De ændringer af et røntgenanlæg som  

 Sundhedsstyrelsen måtte kræve ved besigtigelsen, skal være  

 udført inden udløbet af den af Sundhedsstyrelsen satte frist.
 Stk. 2. Sundhedsstyrelsen kan forbyde brugen af anlægget  

 indtil disse ændringer er udført.
 § 108. Sundhedsstyrelsen kan forbyde  

 strålebehandlinger, der ikke er berettigede.
 Stk. 2. Strålebehandlinger med spændinger over 100 kV  

 er ikke berettigede og dermed forbudte.
Kapitel 19 Klageadgang, straf og ikrafttræden § 109. Sundhedsstyrelsens påbud, vilkår og andre  

 afgørelser i medfør af denne bekendtgørelse kan  

 påklages til Sundhedsministeriet.
 § 110. Overtrædelse af bestemmelserne i denne  

 bekendtgørelse straffes med bøde.
 Stk. 2. På samme måde straffes den ansvarlige fysiker  

 og andet teknisk/fysisk personale, jf. § 44, der gør sig skyldig i  

 grovere eller gentagne forsømmelser eller  

 skødesløshed.
 § 111. Denne bekendtgørelse træder i kraft den  

 1. maj 2000.
 Stk. 2. Samtidig ophæves bekendtgørelse nr. 59 af 20.  

 februar 1978 om røntgenterapianlæg til medicinsk brug med  

 spændinger til og med 50 kV (hudterapi) og bekendtgørelse nr. 60  

 af 20. februar 1978 om røntgenterapianlæg til medicinsk brug med  

 spændinger over 50 kV til og med 400 kV (dybdeterapi).
Sundhedsstyrelsen, den 6. oktober  

 1999 Einar Krag /Kaare Ulbak +++bilag+++Bilag 1 Modtagekontrol og statuskontrol af røntgenapparater  

 m.v. med spændinger der ikke overstiger 15 kV Ved udførelse af modtagekontrol skal som minimum  

 følgende punkter kontrolleres.
Ved visse typer apparater vil nogle af  

 punkterne dog ikke være aktuelle på grund af apparatets  

 konstruktion.
Kontrollen skal gentages med et interval på et  

 år eller kortere som en statuskontrol.
For røntgenapparatets  

 ydelse er intervallet dog to år.
Kontrolpunkter Røntgenapparatets ydelse kontrolleres ved  

 udførelse af en dosismåling ved de benyttede  

 strålekvaliteter.
 Desuden kontrolleres:
 Om røntgenanlægget, herunder  

 røntgenapparatet med dets stativ m.v., generelt såvel elektrisk  

 som mekanisk er i en sådan stand at det ved korrekt brug ikke  

 medfører risiko for patienter og personale.
 Om ekstrabeskyttelsen af røntgenanlægget er i  

 orden.
Om installationens elektriske materiel ikke viser tegn  

 på slid eller ælde, herunder om tilgængelige ledninger og  

 kabler er forsvarligt aflastet og om isolationen er fri for defekter.
Om  

 afbrydere og omskiftere slutter og bryder præcist, om alle  

 spændingsførende dele er afskærmet mod utilsigtet  

 berøring.
Om bærende kæder og wirer ikke viser tegn til  

 forringelse af bæreevnen.
Hvis det ikke er praktisk muligt at  

 gennemføre denne kontrol ved hvert årligt eftersyn, f.eks.  

 på grund af manglende inspektionsdæksler, skal kontrollen af  

 kæder og wirer foretages med de af fabrikanten anbefalede  

 tidsmellemrum, dog mindst hvert 5. år.
 Om faldbremser og lignende udstyr fungerer  

 pålideligt ved en funktionsafprøvning i det omfang det er muligt  

 uden beskadigelse af apparatet.
 Om stativets udbalancering samt funktionen af såvel  

 mekaniske som elektriske fiksationer er korrekt, således at  

 røntgenrøret kan fikseres ubesværet og effektivt i de for  

 behandlingen nødvendige stillinger.
Om fastgørelsen af røntgenapparatet med dets  

 stativ m.v. ikke viser tegn på forringelse.
Dette er særlig  

 vigtigt hvor svigt af fastgørelsen kan have væltning eller  

 nedfald af apparatdele til følge.
Om røntgenapparatets kontrollamper, indikeringer,  

 sikkerhedskredse og behandlingsur fungerer korrekt, herunder 1)	om det synlige eller hørbare eksponeringssignal virker og er  

 tilstrækkelig tydeligt, 2)	om betjeningspultens måleinstrumenter er i korrekt stand,  

 specielt om viserne ikke hænger og nulpunktsjusteringen er i orden, 3)	om betjeningspultens behandlingsur er i korrekt stand, og om den  

 virkelige bestrålingstid højst afviger 5% fra den indstillede  

 tid ved følgende tider:
 a)	Den mindste tid angivet i den gældende behandlingstabel.
 b)	Den største tid angivet i behandlingstabellen.
 c)	Halvdelen af den største tid angivet i  

 behandlingstabellen.
 Om røntgenapparatets behandlingstuber er intakte,  

 herunder om påskrift for behandlingsafstand og feltstørrelse er  

 tydelig.
 Om røntgenapparatets intensimeter (dosimeter) i  

 elektrisk og mekanisk henseende er i korrekt stand, herunder om ledninger og  

 stik er intakte, om intensimeteret (dosimeteret) ikke viser afledning, om  

 intensimeterkammerets folie er intakt og om nulpunktsjustering og evt.  

 arretéranordning for måleinstrumentet virker korrekt.
 Om intensimetervisningen (dosimetervisningen) for hver  

 anvendt strålekvalitet højst afviger 10% fra den af  

 Sundhedsstyrelsen eller fysikeren ved sidste dosismåling angivne  

 værdi.
Om strålebeskyttelsesmateriel ikke viser tegn  

 på forringelse af den beskyttende evne.
F.eks. må genstande af  

 blygummi ikke være krakelerede eller forrevne.
+++bilag+++Bilag 2 Konstanskontrol af røntgenapparater m.v. med  

 spændinger der ikke overstiger 15 kV Ethvert røntgenapparat skal til sikring af  

 dosishastighedens konstans mellem to af Sundhedsstyrelsens eller fysikerens  

 periodiske dosismålinger underkastes ugentlige kontrolmålinger  

 for hver anvendt strålekvalitet med et af Sundhedsstyrelsen godkendt  

 intensimeter eller dosimeter.
Resultaterne af disse målinger noteres  

 på intensimeterkort, som skal være tilgængelige på  

 afdelingen.
Afviger et eller flere resultater mere end 10% fra de af  

 Sundhedsstyrelsen eller fysikeren ved sidste dosismåling angivne skal  

 Sundhedsstyrelsen omgående underrettes og (eller) røntgenfirmaet  

 tilkaldes for reparation af anlægget.
