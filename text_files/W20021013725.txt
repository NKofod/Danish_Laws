Landsskatteretskendelse af 17. september 2002 vedr.
Landbrug  

  plantning af læhegn - fradrag A klager for indkomståret 1998 over, at skatteankenævnet ikke  

 har godkendt fradrag for udgift til plantning af træer.
Det er oplyst, at klageren ved indkomstopgørelsen har fratrukket  

 afholdte udgifter i 1998 på 3.912 kr. til plantning af 24 stk.
Fraximus  

 Westhof  

 Glonin HST (asketræer) på sin landbrugsejendom på ca. 30 ha.
Træerne er  

 plantet  

 med en afstand på 5-10 m mellem hvert træ langs markskel mod offentlig vej,  

 og  

 har ingen fysisk tilknytning til ejendommens bygninger.
Skatteankenævnet har ikke anset udgiften herved for  

 fradragsberettiget.
Nævnet har begrundet afgørelsen således:
Udgift til indkøb af opstammede allétræer, plantet langs vejen  

 kan ikke anses for læhegn efter læhegnsloven, og der kan derfor ikke  

 godkendes  

 fradrag for udgiften efter ligningslovens § 8 K, stk. 3. Der henvises til  

 ligningsvejledningens afsnit E.E.3.7, som i 3. punktum henviser til at  

 fradragsretten gælder for læhegn omfattet af vedlagte lovbk. nr. 17. af 18.  

 januar 1996. I denne lovbk. anføres, at der ved læhegn forstås sammenhængende  

 plantning af træer og buske.
Opstammede allétræer anses ikke for at være  

 sammenhængende plantning, hvorfor der ikke kan godkendes fradrag herfor.
 Klagerens landbrugskonsulent har over for Landsskatteretten  

 nedlagt påstand om, at udgiften til plantning af læhegn mellem klagerens  

 landbrugsjord og den offentlige vej er fuldt fradragsberettiget ifølge  

 ligningslovens § 8 K, stk. 3.
Til støtte for påstanden har konsulenten anført, det omhandlede  

 læhegn er en sammenhængende plantning af træer, som er plantet for at  

 nedsætte  

 vindhastigheden over klagerens landbrugsarealer.
Til dokumentation for den  

 anvendte beplantnings art og anvendelighed som læhegn det pågældende sted har  

 konsulenten fremlagt følgende sagkyndig beskrivelse fra en gartner:
   

  

 Beskrivelse af Fraxinus  

 excelsior Westhof´s Glorie  

  

 :
Farxinus excelsior Westhof´s Glorie er en klon af alm.
Ask  

 (Fraxinus excelsior).
 Dens vækst er et kraftigt voksende træ, op til 25-30 m. højt.
 Kronen er bred pyramidal og barken er grå og glat.
Løvet er blankt mørkegrønt med lysere underside.
Gule høstfarver  

 med sent løvfald.
Stiller ikke specielle krav til vokseplads, men trives bedst på  

 kalkholdig og fugtighedsbevarende jord.
Et hårdfør og sundt træ.
De plantede træer er plantet i størrelse heister hvilket vil  

 sige at de har grene ned af stammen. Konsulenten har endvidere fremlagt følgende sagkyndige  

 læhegnsbedømmelse fra en skovfoged fra Hedeselskabet:
  

  

 Læplanter A, du har bedt om en udtale om asketræer, som anvendelse i  

 læhegn.
Dine plantede asketræer af proviniensen Westhof Glomein,  

 Tyskland er glimrende træer til brug i læhegn, hvor du bor.
De bliver store  

 og  

 bredkronede og giver god læ. Benyttes de derimod i hegn på den vestlige side,  

 vil de ikke klare sig, da vindtrykket der  

    

  

 ofte er for hårdt. Konsulenten har herefter - under henvisning til en fremlagt  

 skitse over ejendommens arealer og den omhandlede beplantnings placering  

 herpå  

  anført, at det nyanlagte læhegn er delt i en vestlig og i en sydlig  

 del.
For så vidt angår den vestlige del af beplantningen har  

 konsulenten anført, at når denne bredkronede kloning af asketræer plantes på  

 række med en indbyrdes afstand på 5-10 m, vil de om få år danne  

 sammenhængende  

 trækroner med en væsentlig vindbremsende effekt i en højde af ca. 2 m over  

 terræn og opefter, og at denne form for læplantning netop er den rette på den  

 konkrete strækning.
For det første nedsættes hastigheden på vestenvinden, som  

 kommer fra vej-siden, og fejer henover den af klageren ejede  

 østligt liggende  

 landbrugsjord, jf. læhegnslovens § 1, nr. 1. For det andet er plantevalg og  

 plantemetode foretaget som ovenfor nævnt fordi læhegnet, udover den  

 vindbremsende effekt, samtidig derved opfylder bestemmelserne i læhenglovens  

 §  

 2, hvilket i den konkrete situation både er en forudsætning for læhegnets  

 lovlighed og for fradragsret efter ligningslovens § 8 K, stk. 3.
Angående den sydlige del af læhegnet har konsulenten anført, at  

 træerne er en supplerende lægivende løvtræsplantning til en tidligere anlagt  

 læplantning.
Den supplerende beplantning var nødvendig, og de bredkronede  

 asketræer blev valgt, dels fordi den lægivende virkning imod nordenvinden  

 blev  

 forbedret væsentligt for de bagved mod syd liggende landbrugsarealer, som  

 klageren ejer, dels fordi der er en vis terrænforskel mellem vejen og den  

 lidt  

 lavere beliggende landbrugsjord, hvorpå træerne er plantet, og hvorover  

 vindhastigheden skal nedsættes, jf. læhegnslovens § 1, stk. 1. Endvidere blev  

 læhegnslovens § 2 overholdt ved plantning af træer.
 Landsskatteretten skal  

 udtale:
 Ifølge ligningslovens § 8 K, stk. 3, kan udgifter, der afholdes  

 til anlæg af læhegn samt supplerende lægivende løvtræsplantning, jf. lov om  

 læhegn og tilskud til læplantning, fradrages fuldt ud i den skattepligtige  

 indkomst i det indkomstår, hvori udgiften er afholdt.
 I læhegnslovens § 1 og § 2 bestemmes følgende:
§ 1.Ved læhegn forstås i denne lov en sammenhængende plantning  

 af træer eller buske med indtil 7 planterækker og en bredde af ikke over 10  

 m,  

 der anlægges med det formål at nedsætte vindhastigheden over  

 arealer, herunder arealer med anlæg, der anvendes i forbindelse med  

 jordbrugsmæssig produktion m.v., er anlagt med det formål, der er angivet i nr. 1, og fortsat  

 tjener dette eller i øvrigt i væsentlig grad tilgodeser det formål, der er angivet  

 i nr. 1.
 § 2.Ved anlæg af læhegn skal der ved plantevalg og  

 plantningsmetode tages hensyn til, at læhegnet i videst muligt omfang  

 tilpasses  

 det omgivende landskab.
 Stk. 2Læhegn må ikke plantes således, at de hindrer den frie  

 oversigt ved vejkryds, vejtilslutninger og vejsving.
 Efter de foreliggende oplysninger om formålet med den omhandlede  

 beplantning, dennes placering på klagerens ejendom samt de plantede træers  

 karakter og beskaffenhed, finder Landsskatteretten, at den afholdte udgift  

 herved må anses for omfattet af ligningslovens § 8 K, stk. 3, jf.  

 læhegnslovens  

 § 1.
 Den påklagede ansættelse ændres i overensstemmelse hermed.
