Fremsat den 23. marts 2004 af Line Barfod (EL),  

 Keld Albrechtsen (EL),  

 Pernille Rosenkrantz‑Theil (EL)  

 og Søren Søndergaard (EL) Forslag til folketingsbeslutning om mulighed for nyvalg til kommunalbestyrelse og amtsråd og  

 om folkeafstemning i kommune og amt Folketinget pålægger regeringen at udarbejde lovforslag,  

 som:
a)  

 	  

    

 påbyder nyvalg til  

 kommunalbestyrelse eller amtsråd midt i valgperioden, såfremt over halvdelen  

 af  

 det antal vælgere, der stemte ved sidste valg, med deres underskrift begærer  

 ønske herom, b)  

 	  

    

 påbyder en  

 kommunalbestyrelse eller et amtsråd at afholde en folkeafstemning om et  

 spørgsmål, som 10 pct. af de stemmeberettigede vælgere med deres underskrift  

 begærer ønske om.
Bemærkninger til forslaget Ad a) Politisk »turbulens« og mistillid til politikere kan  

 af forskellige årsager forekomme midt i en (amts)kommunal valgperiode.  

 Farumsagen er det seneste eksempel på en situation, hvor tilliden til  

 kommunalpolitikerne smuldrede og et nyvalg kunne have genskabt tillid og en  

 ny  

 konstellation i byrådet.
Såfremt over halvdelen af det antal vælgere, der  

 stemte ved sidste amtsrådsvalg/kommunalbestyrelsesvalg, underskriver en  

 begæring om nyvalg, skal dette afholdes inden for en nærmere fastsat frist.
Ad b) Mange politiske spørgsmål kan ikke forudses i en (amts)kommunal  

 valgkamp.
Visse spørgsmål går på tværs af sædvanlige politiske skel, og andre  

 spørgsmål er måske for vigtige til at overlades til politiske repræsentanter.  

 Derfor skal en del af de stemmeberettigede have mulighed for at få et  

 spørgsmål  

 til vejledende folkeafstemning i amtet eller kommunen.
Såfremt 10 pct. af de  

 stemmeberettigede underskriver en begæring om folkeafstemning om et bestemt  

 formuleret spørgsmål, skal denne afholdes inden for en rimelig frist.
Skriftlig fremsættelse Line Barfod  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mulighed for nyvalg til kommunalbestyrelse og amtsråd  

 og om folkeafstemning i kommune og amt.
(Beslutningsforslag nr.
B 152).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
