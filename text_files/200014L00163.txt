Betænkning afgivet af Skatteudvalget den  

 30. november 2000 Betænkning over Forslag til lov om ændring af  

 personskatteloven og ligningsloven (Uændret personfradrag i 2001 for personer over 18  

 år m.v.) [af skatteministeren (Ole Stavad)] 1. Ændringsforslag Der er af skatteministeren stillet to  

 ændringsforslag til lovforslaget.
2. Udvalgsarbejdet Lovforslaget blev fremsat den 11. oktober 2000 og var til  

 1. behandling den 31. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Spørgsmål Udvalget har stillet 4 spørgsmål til  

 skatteministeren til skriftlig besvarelse, som denne har besvaret.
3. Emner, udvalget særligt har behandlet Eventuelt identitetsproblem Udvalget har på baggrund af et notat fra  

 Folketingets Lov- og Parlamentssekretariat og Udvalgsafdeling, jf.
L 52  

 bilag 11, drøftet spørgsmålet om, hvorvidt det af  

 skatteministeren under nr. 1 stillede ændringsforslag kan  

 gennemføres som et ændringsforslag til L 52, eller om den  

 foreslåede ændring burde gennemføres som et  

 selvstændigt lovforslag, jf. grundlovens § 41, stk. 2, hvorefter et  

 lovforslag ikke kan endeligt vedtages, forinden det tre gange har været  

 behandlet i Folketinget (det såkaldte identitetsproblem).
4. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse med de stillede  

 ændringsforslag.
En del af mindretallet (S og RV) bemærker, at det  

 under nr. 1 stillede ændringsforslag alene har til formål at  

 rette en fejl og utilsigtet virkning.
De udsendte skattekort er beregnet ud  

 fra den tilsigtede retstilstand, som er indeholdt i ændringsforslaget.  

 Rigtigheden af skattekortene indgik i debatten under 1. behandling af  

 lovforslaget, og lovforslaget vedrører i øvrigt  

 personbeskatningen i lighed med ændringsforslaget.
 På den baggrund er S og RV af den opfattelse, at det  

 er helt forsvarligt og inden for rammerne for ændringsforslag at  

 vedtage den foreslåede ændring uden at komme i konflikt med god  

 skik for forsvarligt lovgivningsarbejde.
En anden del af mindretallet (SF) er af den opfattelse, at  

 det er vigtigt,  at der i forbindelse med lovbehandlingen er den  

 størst mulige offentlighed.
Det skal bl.a. sikres gennem  

 høringer, tre behandlinger, tid mellem fremsættelse og 1.  

 behandling, muligheder for at komme i deputation og tid mellem  

 behandlingerne.
Det er i den forbindelse også vigtigt, at  

 opmærksomheden på offentlighedsfasen ikke kun går på  

 selve lovforslaget, men også på ændringsforslagene.
Det er klart, at hvis et ændringsforslag ikke ligger  

 inden for den identitet, som ligger i lovforslaget, kan dette  

 ændringsforslag ikke vedtages som ændringsforslag, men skal  

 fremsættes som et selvstændigt lovforslag.
At sikre opfyldelsen  

 af dette krav i henhold til grundlovens § 41, stk. 2, om tre behandlinger er  

 en forpligtelse, det påhviler hele Folketinget at leve op til, samtidig  

 med at det er en forpligtelse, der giver formanden for Folketinget ret og  

 også pligt til at afvise et ændringsforslag, der ikke opfylder  

 kravet om identitet.
 SF afviser ikke, at der i forbindelse med stillelse af  

 ændringsforslag nr. 1 kan stilles spørgsmål ved, om dette  

 ændringsforslag burde fremsættes som et selvstændigt  

 lovforslag fremfor som ændringsforslag til L 52. Men SF mener ikke, at  

 der er et identitetsproblem mellem lovforslag og ændringsforslag, der  

 indebærer, at ændringsforslaget ikke kan stilles og vedtages,  

 bl.a. fordi der er sammenhæng mellem L 52 og ændringsforslaget.  

 Var der tale om et identitetsproblem, skulle ændringsforslaget  

 erstattes af et selvstændigt lovforslag.
 Men da der fra anden side har været rejst  

 spørgsmål om det rimelige i at vedtage ændringsforslaget  

 som ændringsforslag, herunder at der har været stillet  

 spørgsmålstegn ved lovkvaliteten, mener SF, at det er vigtigt,  

 at der bliver størst mulig offentlighed om ændringsforslagets  

 indhold, og at der går længst mulig tid mellem 2. og 3.  

 behandling, samt at der afholdes møde i Skatteudvalget inden 3.  

 behandling bl.a. med henblik på eventuel modtagelse af deputationer.  

 Længst mulig tid mellem 2. og 3. behandling kan sikres ved, at  

 lovforslaget først kommer til 3. behandling på Folketingets  

 sidste mødedag inden jul.
 På den baggrund indstiller SF  

 ændringsforslagene og lovforslaget til vedtagelse.
 En tredje del af mindretallet (EL) kan tilslutte sig SF s  

 betænkningsbidrag.
Et andet mindretal i udvalget (V, KF, CD, KRF og  

 FRI) indstiller lovforslaget til forkastelse ved 3. behandling.
V, KF,  

 CD og KRF vil stemme imod det under nr. 1 stillede ændringsforslag og  

 for det under nr. 2 stillede ændringsforslag.
FRI vil stemme imod begge  

 de stillede ændringsforslag.
V, KF, CD, KRF og FRI vil stemme imod skatteministerens  

 ændringsforslag nr. 1 om afskaffelse af afrundingsreglen i  

 personskattelovens § 19, idet mindretallet lægger vægt på,  

 at Folketingets administration er af den opfattelse, at et  

 ændringsforslag som det omhandlede bør gennemføres som et  

 selvstændigt lovforslag på grund af dets ikke ganske  

 uvæsentlige økonomiske konsekvenser for et stort antal borgere,  

 jf.
L 52   bilag 11. Mindretallet er opmærksom på, at der i  

 afvejningen af, om et ændringsforslag strider mod grundlovens § 41,  

 stk. 2, indgår flere momenter, og at der kan være tale om en  

 ganske vanskelig afvejning.
Mindretallet finder imidlertid, at der er  

 berettiget tvivl om, hvorvidt ændringsforslaget kan siges at være  

 foreneligt med grundlovens § 41, stk. 2, ligesom mindretallet finder, at  

 alene hensynet til de almindelige krav om lovgivningsmæssig kvalitet  

 burde have ført til, at skatteministeren havde fremsat  

 ændringsforslaget som et selvstændigt lovforslag.
Mindretallet  

 hæfter sig særlig ved, at ændringsforslaget ikke  

 angår samme problem og formål som lovforslaget, ligesom  

  ændringsforslaget ikke har været selvstændigt omtalt under  

 1. behandling af lovforslaget.
Dertil kommer som nævnt  

 ændringsforslagets skærpende karakter for 670.000 topskatteydere.  

 Ændringsforslaget medfører således en samlet  

 skattestigning for de berørte topskatteydere på ca. 35 mio. kr.  

 Mindretallet finder på denne baggrund, at det havde været mere  

 rigtigt af skatteministeren at fremsætte ændringsforslaget som et  

 selvstændigt lovforslag, så det var blevet sikret, dels at  

 offentligheden fik rimelig adgang til at gøre sig bekendt med  

 forslagets indhold, dels at problemstillingen i ændringsforslaget blev  

 undergivet en ordentlig behandling i Folketinget.
 Et tredje mindretal i udvalget (DF) vil  

 redegøre for sin stilling til lovforslaget og de stillede  

 ændringsforslag ved 2. behandling.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid afspejler et  

 flertal/mindretal ved afstemningen i Folketingssalen.
5. Ændringsforslag med bemærkninger Ændringsforslag Af	skatteministeren, tiltrådt af et mindretal (S,  

 RV, SF og EL):
Til § 1 1) Efter nr. 1 indsættes som nyt nummer:
»01. I § 19 udgår »beregnet med én  

 decimal«.« [Afskaffelse af afrundingsregel for  

 skatteloftsnedslag] Af	skatteministeren, tiltrådt af et flertal  

 (udvalget med undtagelse af DF og FRI):
Til § 3 2) Stk. 3 affattes således:
»Stk. 3. Ved den opgørelse af en kommunes eller amtskommunes  

 slutskat for kalenderåret 2001, der foretages i henhold til § 16 i lov  

 om kommunal indkomstskat, korrigeres den opgjorte slutskat for den beregnede  

 virkning for slutskatten af de ændringer i kommunens  

 udskrivningsgrundlag for 2001, der er en følge af 1)	denne lov, 2)	det af socialministeren den 11. oktober 2000 fremsatte forslag til  

 lov om ændring af lov om social pension, lov om aktiv socialpolitik og  

 forskellige andre love. (Ændring af regler om personlige tillæg,  

 helbredstillæg og forhøjelse af satser) som vedtaget ved 3.  

 behandling i Folketinget, 3)	det af arbejdsministeren den 11. oktober 2000 fremsatte forslag til  

 lov om ændring af lov om arbejdsløshedsforsikring m.v.  

 (Nedsættelse af medlemsbidraget) som vedtaget ved 3. behandling i  

 Folketinget og 4)	det af undervisningsministeren den 10. november 2000 fremsatte  

 forslag til lov om bonus til elever i ungdomsuddannelse med lønnet  

 praktik som vedtaget ved 3. behandling i Folketinget.« [Korrektion af kommuners udskrivningsgrundlag som  

 følge af bonus til lærlinge] Bemærkninger Til nr. 1 Efter reglerne i personskattelovens § 19 nedsættes  

 topskatteprocenten, når skatteprocenterne for de kommunale skatter  

 (ekskl. kirkeskat) og bund-, mellem- og topskat tilsammen overstiger 59 pct.  

 Efter bestemmelsen udgør nedslaget for det skrå skatteloft de  

 overskydende procenter beregnet med en decimal.
 Skattemyndighederne er imidlertid blevet opmærksomme  

 på, at nedslaget for det skrå skatteloft ved  

 forskudsregistreringen for 2001 beregnes med 2 decimaler.
Afrundingsreglen i § 19 kom ind i forbindelse med  

 skatteomlægningen i 1993. Begrundelsen fremgår ikke af  

 forarbejderne, men reglen har formentlig skullet understrege, at nedslaget  

 ikke skete med hele procenter.
Reglen har aldrig haft nogen betydning, fordi  

 skatteprocenterne kun har været fastsat med en decimal.
For kommuner  

 følger det af kommuneskattelovens § 6.
I 2001 udgør bundskatten imidlertid 6,25 pct.
Det  

 betyder, at et eventuelt nedslag vil være på to decimaler og  

 derfor skal afrundes.
Det har aldrig været hensigten.
§ 19 angiver ikke, hvordan afrundingen skal foretages, men  

 efter almindelige afrundingsprincipper vil alle nedslag blive oprundet.
Det  

 betyder et yderligere nedslag på 0,05 pct.-point.
Det skønnes at  

 medføre en stigning i det samlede skatteloftsnedslag i 2001 på  

 ca. 35 mio. kr.
Hvis nedslaget i stedet blev nedrundet, ville det omvendt  

 betyde et fald i det samlede skatteloftsnedslag i 2001 på ca. 35 mio.  

 kr.
En stigning eller et fald i det samlede skatteloftsnedslag som  

 følge af afrundingen påvirker ikke den kommunale medfinansiering  

 af skatteloftsnedslaget.
På den baggrund indstilles det, at afrundingsreglen  

 afskaffes, så nedslaget for det skrå skatteloft fra og med  

 indkomståret 2001 beregnes med alle decimaler.
Det indebærer, at  

 nedslaget for det skrå skatteloft i henhold til de udsendte  

 forskudsopgørelser for 2001 er beregnet korrekt.
Til nr. 2 Ændringsforslaget skyldes, at  

 undervisningsministeren den 10. november 2000 har fremsat forslag til lov om  

 bonus til elever i ungdomsuddannelse med lønnet praktik.
Lovforslaget  

 er en udmøntning af den tillægsaftale til Ældrepakken, som  

 blev indgået den 27. oktober 2000, hvorefter der fra 2001  

 indføres en bonus til elever over 18 år på maksimalt 1.000  

 kr. årligt.
 Bonusen er skattepligtig, og lovforslaget påvirker  

 derfor det kommunale og amtskommunale udskrivningsgrundlag fra og med  

 2001.
Formålet med ændringsforslaget er at  

 neutralisere denne påvirkning for selvbudgetterende kommuner og  

 amtskommuner for skatteåret 2001. Den faktisk opgjorte slutskat for  

 2001 for selvbudgetterende kommuner og amtskommuner vil derfor blive  

 korrigeret for de skønnede virkninger af lovforslaget.
Den  

 skønnede virkning for det kommunale skatteprovenu for 2001  

 fastsættes - som det er tilfældet vedrørende andre  

 elementer af Ældrepakken - af indenrigsministeren på baggrund af  

 de oplysninger, der foreligger pr. 1. maj 2003.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Spm. 1, om lovforslagets betydning for restskatternes størrelse for  

 2001 med relevante typeeksempler, til skatteministeren 2 Spm. 2, om skattetrykkets udvikling, til skatteministeren 3 Svar på spm. 2, om skattetrykkets udvikling, fra skatteministeren 4 Meddelelse om tidspunkt for betænkningsafgivelse m.v.
