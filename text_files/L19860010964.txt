 Den 11. oktober 1979 undertegnede Danmark en i Strasbourg den 27. januar  

 1977 udfærdiget europæisk overenskomst om formidling af ansøgninger om  

 retshjælp.
 Overenskomsten har følgende ordlyd:
EUROPÆISK OVERENSKOMST OM FORMIDLING AF ANSØGNINGER OM RETSHJÆLP Europarådets medlemsstater, der har undertegnet denne overenskomst, og som  

 betragter det som Europarådets mål at opnå større ensartethed blandt  

 medlemmerne, finder det ønskeligt af afskaffe de bestående økonomiske hindringer for  

 civile søgsmål og at gøre det lettere for ubemidlede at udøve deres  

 rettigheder i medlemsstaterne, mener, at oprettelse af et egnet system til formidling af ansøgninger om  

 retshjælp ville bidrage til opnåelse af dette mål, er blevet enige om følgende:
Artikel 1 Enhver person med fast bopæl i en af de kontraherende parters territorium,  

 der ønsker at ansøge om retshjælp i civilretlige, handelsmæssige eller  

 administrative sager inden for en anden kontraherende parts territorium, kan  

 forelægge sin ansøgning i den stat, hvor vedkommende har fast bopæl.
Denne  

 stat skal videresende ansøgningen til den anden stat.
Artikel 2 1. Hver kontraherende part skal udpege en eller flere  

 formidlende myndigheder, der skal videresende ansøgninger om retshjælp  

 direkte til nedennævnte udenlandske myndighed.
 2. Hver kontraherende part skal ligeledes udpege en  

 central modtagende myndighed, der skal modtage og ekspedere ansøgninger om  

 retshjælp, som tilgår den fra andre kontraherende parter.
 Forbundsstater samt stater med mere end eet retssystem kan udpege mere end  

 een myndighed.
Artikel 3 1. Den formidlende myndighed skal være ansøgeren  

 behjælpelig med at sikre, at ansøgningen er bilagt alle sådanne dokumenter,  

 som den ved er nødvendige for at træffe beslutning om ansøgningen.
Den skal  

 ligeledes bistå ansøgeren med at fremskaffe eventuel påkrævet oversættelse af  

 dokumenterne.
 Myndigheden kan nægte at videresende en ansøgning, der tydeligt bærer præg  

 af ikke at være udfærdiget i god tro.
2. Den centrale modtagende myndighed videresender  

 ansøgningen til den myndighed, der er kompetent til at træffe beslutning  

 derom.
Den skal oplyse den formidlende myndighed om eventuelle vanskeligheder  

 i forbindelse med prøvelsen af en ansøgning samt om den afgørelse, som den  

 kompetente myndighed træffer vedrørende ansøgningen.
Artikel 4 Ethvert dokument, der fremsendes i henhold til denne overenskomst, skal  

 være fritaget for legalisering eller lignende formaliteter.
Artikel 5 De kontraherende parter må ikke beregne sig gebyr for tjenesteydelser, der  

 er udført i henhold til denne overenskomst.
Artikel 6 1. Medmindre der består særlige aftaler mellem de  

 kontraherende parters implicerede myndigheder, og med forbehold af  

 bestemmelserne i artiklerne 13 og 14, skal:
a. en ansøgning om retshjælp med tilhørende dokumenter og eventuelle andre  

 aktstykker affattes på den modtagende myndigheds officielle sprog eller på et  

 af dennes officielle sprog eller være bilagt en oversættelse til dette sprog; b. ikke desto mindre skal hver kontraherende part acceptere en ansøgning  

 om retshjælp med tilhørende dokumenter og eventuelle andre aktstykker,  

 såfremt de er affattet på engelsk eller fransk eller bilagt en oversættelse  

 til et af disse sprog.
 2. Aktstykker, der udgår fra den modtagende myndigheds  

 stat, kan affattes på vedkommende stats officielle sprog eller på et af  

 dennes officielle sprog eller på engelsk eller fransk.
Artikel 7 For at lette anvendelsen af denne overenskomst er de kontraherende parters  

 centrale myndigheder enige om af forsyne hinanden med oplysninger om deres  

 gældende retsregler om retshjælp.
Artikel 8 De i artikel 2 nævnte myndigheder udpeges gennem en erklæring stilet til  

 Europarådets generalsekretær, når vedkommende stat indtræder i konventionen i  

 henhold til bestemmelserne i artiklerne 9 og 11. Enhver ændring i  

 myndighedernes beføjelser skal ligeledes meddeles i en erklæring til  

 Europarådets generalsekretær.
Artikel 9 1. Denne overenskomst er åben for undertegnelse af  

 Europarådets medlemsstater, der kan indtræde som parter deri enten ved:
a. undertegnelse uden forbehold om ratifikation, accept eller godkendelse; b. undertegnelse med forbehold om ratifikation, accept eller godkendelse,  

 efterfulgt af ratifikation, accept eller godkendelse.
 2. Ratifikations-, accept- eller  

 godkendelsesinstrumenter deponeres hos Europarådets generalsekretær.
Artikel 10 1. Denne overenskomst træder i kraft en måned efter  

 den dato, på hvilken to af rådets medlemsstater er indtrådt i overenskomsten  

 i henhold til bestemmelserne i artikel 9.
 2. For medlemsstater, der senere undertegner aftalen  

 uden forbehold om ratifikation, accept eller godkendelse, eller som  

 ratificerer, accepterer eller godkender den, træder overenskomsten i kraft en  

 måned efter datoen for en sådan undertegnelse eller efter datoen for  

 deponeringen af ratifikations-, accept- eller godkendelsesinstrumentet.
Artikel 11 1. Når denne overenskomst er trådt i kraft, kan  

 Europarådets ministerkomite opfordre enhver stat uden for medlemskredsen til  

 at tiltræde den.
 2. En sådan tiltrædelse effektueres ved hos  

 Europarådets generalsekretær at deponere et tiltrædelsesinstrument, der  

 træder i kraft en måned efter datoen for deponeringen.
Artikel 12 1. Enhver stat kan ved undertegnelsen eller  

 deponeringen af sit ratifikations-, accept-, godkendelses- eller  

 tiltrædelsesinstrument angive det territorium eller de territorier, på hvilke  

 denne overenskomst skal finde anvendelse.
2. Ved deponeringen af sit ratifikations-, accept-,  

 godkendelses- eller tiltrædelsesinstrument eller på et senere tidspunkt kan  

 enhver stat ved en erklæring stilet til Europarådets generalsekretær udvide  

 denne overenskomst til også at gælde ethvert andet territorium eller andre  

 territorier, der er angivet i erklæringen, og for hvis internationale forhold  

 vedkommende stat er ansvarlig, eller på hvis vegne den er bemyndiget til at  

 påtage sig forpligtelser.
En udvidelse får virkning en måned efter modtagelse  

 af erklæringen.
 3. Enhver erklæring, der er afgivet i henhold til  

 denne artikels stk. 2, kan for så vidt angår ethvert deri nævnt territorium  

 tilbagekaldes ved en meddelelse stilet til Europarådets generalsekretær.  

 Tilbagekaldelsen får virkning seks måneder efter den dato, på hvilken  

 Europarådets generalsekretær har modtaget meddelelsen.
Artikel 13 1. enhver stat kan ved undertegnelsen eller  

 deponeringen af sit ratifikations-, accept-, godkendelses- eller  

 tiltrædelsesinstrument erklære, at den helt eller delvis ser bort fra  

 anvendelse af bestemmelserne i artikel 6, stk. 1 b.
Der kan ikke tages andre  

 forbehold over for denne overenskomst.
2. Enhver kontraherende part kan helt eller delvis  

 tilbagekalde det forbehold den har taget, gennem en erklæring derom stilet  

 til Europarådets generalsekretær.
Forbeholdet træder ud af kraft på datoen  

 for modtagelse af erklæringen.
 3. Når en kontraherende part har taget forbehold, kan  

 enhver anden part anvende samme forbehold over for førstnævnte part.
Artikel 14 1. En kontraherende part, der har mere end eet  

 officielt sprog, kan med henblik på anvendelse af artikel 6, stk. 1 a.,  

 gennem en erklæring angive det sprog, på hvilken ansøgningen med tilhørende  

 dokumenter eller oversættelsen deraf skal være affattet for at gøre det  

 muligt at videresende papirerne til de angivne dele af dens territorium.
2. En erklæring i henhold til denne artikels stk. 1  

 skal stiles til Europarådets generalsekretær, når den pågældende stat  

 undertegner overenskomsten eller når staten deponerer sit ratifikations-,  

 accept-, godkendelses- eller tiltrædelsesinstrument.
Erklæringen kan  

 tilbagekaldes eller ændres efter den samme fremgangsmåde.
Artikel 15 1. Enhver kontraherende part kan opsige denne  

 overenskomst ved at give meddelelse derom til Europarådets generalsekretær.
 2. Opsigelsen træder i kraft seks måneder efter datoen  

 for generalsekretærens modtagelse af meddelelsen.
Artikel 16 Europarådets generalsekretær skal underrette Rådets medlemsstater og de  

 stater, der har tiltrådt denne aftale, om:
a. enhver undertegnelse uden forbehold om ratifikation, accept eller  

 godkendelse; b. enhver undertegnelse med forbehold om ratifikation, accept eller  

 godkendelse; c. deponering af ethvert ratifikations-, accept-, godkendelses- eller  

 tiltrædelsesinstrument; d. enhver erklæring i henhold til bestemmelserne i artikel 8; e. enhver ikrafttrædelsesdato for denne overenskomst i henhold til artikel  

 10; f. enhver erklæring modtaget i henhold til bestemmelserne i artikel 12,  

 stk. 2 og 3; g. ethvert forbehold, der er taget i henhold til bestemmelserne i artikel  

 13, stk. 1; h. ophævelse af ethvert forbehold i henhold til bestemmelserne i artikel  

 13, stk. 2; i. enhver erklæring modtaget i henhold til bestemmelserne i artikel 14; j. enhver meddelelse modtaget i henhold til bestemmelserne i artikel 15  

 samt den dato, på hvilken opsigelsen får virkning.
 Til bekræftelse heraf har undertegnede dertil behørigt befuldmægtigede  

 underskrevet denne overenskomst.
Udfærdiget i Strasbourg den 27. januar 1977 på engelsk og fransk, idet  

 begge tekster har samme gyldighed, i eet eksemplar, der beror i Europarådets  

 arkiv.
Europarådets generalsekretær tilstiller hver underskrivende og  

 tiltrædende stat bekræftede genparter.
 Danmark undertegnede uden forbehold den 11. oktober 1979, og  

 overenskomsten er herefter i medfør af artikel 10, stk. 2, for Danmarks  

 vedkommende trådt i kraft den 12. november 1979.
 Overenskomsten er foruden af Danmark ratificeret eller tiltrådt af  

 følgende lande: Belgien, Finland, Frankrig, Grækenland, Italien, Luxembourg,  

 Norge, Portugal, Spanien, Det forenede Kongerige Storbritannien og  

 Nordirland, Sverige, Tyrkiet og Østrig.
 De lande, der har ratificeret eller tiltrådt overenskomsten, har taget  

 følgende forbehold og afgivet følgende erklæringer:
Danmark Ad artikel 2:
 Justitsministeriet er udpeget som formidlende og modtagende myndighed.
Belgien Ad artikel 2:
 Ministere de la Justice, 4, Place Poelart, B-1000 Bruxelles, er udpeget  

 som formidlende og modtagende myndighed.
Finland Ad artikel 2:
 Ministry of Justice, 2, Ritarikatu, SF-00170, Helsinki 17, er udpeget som  

 formidlende og modtagende myndighed.
Forbehold Ad artikel 6, stk. 1 b:
 Finland accepterer ikke ansøgninger om retshjælp med tilhørende dokumenter  

 og eventuelle andre aktstykker, såfremt disse er affattet på fransk eller  

 bilagt en oversættelse til dette sprog.
Frankrig Ad artikel 2:
 Ministere de la Justice, Direction des Affaires Civiles et du Sceau, 13,  

 place Vendome, 75042 Paris Cedex 01, er udpeget som formidlende og modtagende  

 myndighed.
Forbehold Ad artikel 6, stk. 1 b:
 Ansøgninger om retshjælp skal være affattet på fransk eller være ledsaget  

 af en oversættelse til dette sprog.
Grækenland Ad artikel 2:
 Ypourgeio Dikaiosynis (Ministere de la Justice), Rue Zinonos, 2, Athen, er  

 udpeget som formidlende og modtagende myndighed.
Italien Ad artikel 2:
 Ministero di Grazia e Giustizia, Direzione Generale Affari civili e delle  

 libere professioni Ufficio I, Rom, er udpeget som formidlende og modtagende  

 myndighed.
Luxembourg Ad artikel 2:
 Ministere de la Justice, 6, Boulevard Royal, Luxembourg, er udpeget som  

 formidlende og modtagende myndighed.
Norge Ad artikel 2:
 Justitsministeriet, 42, Akersgt, N-Oslo 1, er udpeget som formidlende og  

 modtagende myndighed.
Portugal Ad artikel 2:
 Ministere de la Justice, Praca do Comercio, P-1100 Lissabon, er udpeget  

 som formidlende og modtagende myndighed.
Forbehold Artikel 6, stk. b:
 Portugal ser bort fra anvendelsen af bestemmelserne i artikel 6, stk. 1 b.
 Spanien:
 Ad artikel 2:
 Subsecretario de Justicia, Ministerio de Justicia, San Bernardo 45, 28015  

 Madrid, er udpeget som formidlende og modtagende myndighed.
Det forenede Kongerige Storbritannien og Nordirland Ad artikel 2:
 Som formidlende og modtagende myndighed er udpeget:  For England og  

 Wales: The Secratary, The Law Society, The Law Socity's Hall, Chancery  

 Lane, London WC2A 1 PL.
 For Skotland: The Secretary, The Scottish Legal Aid Central  

 Committee, 26 Drumsheugh Gardens, Edinburgh EH3 7YR.
 For Nordirland: The Secretary, Incorporated Law Society of  

 Northern Ireland, Royal Courts of Justice (Ulster), Belfast.
Sverige Ad artikel 2:
 Utrikesdepartementet, FACK, S-103.23 Stockholm, er udpeget som formidlende  

 og modtagende myndighed.
Tyrkiet Ad artikel 2:
 Ministere de la Justice, Departement des Affaires Judiciaires, Adalet  

 Bakanligi, Hukuk Isleri Genel Mudurlugu, Bakanliklar, Ankara, er udpeget som  

 formidlende og modtagende myndighed.
Østrig Ad artikel 2:
Die Bezirksgerichte, som er kompetente i civile sager, er udpeget som  

 formidlende myndigheder.
Das Bundesministerium Fur Justiz er udpeget som  

 modtagende myndighed.
Forbehold Østrig ser helt bort fra anvendelse af bestemmelserne i artikel 6, stk. 1  

 b.
Udenrigsministeriet, den 11. november  

 1986 Uffe Ellemann-Jensen Andre landes tiltrædelse:
