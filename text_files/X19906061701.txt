 Efter skilsmisse og bodeling søgte en kvinde boligsikring til nybygget  

 boligforeningsbyggeri i samme lokalområde som børnenes skole/institution.
 Hendes forsørgelsesgrundlag var på ansøgningstidspunktet hustrubidrag,  

 børneydelser og renter af likvid formue/formue.
 Kommunen gav afslag, fordi huslejen var mere end dobbelt så stor som  

 indtægten, her hustrubidraget.
Klageren havde uddannelse og stillede sig straks til rådighed for  

 arbejdsmarkedet.
Hun var ikke berettiget til arbejdsløshedsunderstøttelse -  

 ude af arbejdsmarkedet under ægteskab.
 Hun var ikke berettiget til bistandshjælp på grund af formuen.
Nævnet begrundede sit pålæg med klagerens særlige situation, at hun  

 var arbejdssøgende, og at hun ikke var berettiget til bistandshjælp eller  

 arbejdsløshedsunderstøttelse.
Henviste også til ønsket om at blive boende i  

 lokalområdet.
 Amtsankenævnet har den 2. maj 1990 behandlet Deres klage over kommunes  

 afslag på boligsikring og truffet følgende  A F G Ø R E L S E:
 Amtsankenævnet pålægger kommune at yde Dem boligsikring til boligen fra  

 ansøgningstidspunktet den 16. oktober 1989. Boligsikringen bør beregnes på  

 grundlag af Deres indtægter og den bistandshjælp, De kunne have opnået,  

 såfremt De havde været berettiget til at modtage denne form for hjælp.
 Nævnet har ved afgørelsen lagt vægt på Deres særlige situation, herunder  

 at De som arbejdssøgende ikke har været berettiget til  

 arbejdsløshedsunderstøttelse eller bistandshjælp, på Deres begrundede ønske  

 om at blive boende i Deres datters skoledistrikt, og på at De stillede Dem  

 til rådighed for arbejdsmarkedet.
 ANKEVEJLEDNING:
 Af lov om individuel boligstøtte § 63, stk. 2, fremgår, at amtsankenævnets  

 afgørelse er endelig og derfor ikke kan påklages til anden administrativ  

 myndighed.
 Boligministeren kan dog behandle nævnets afgørelse, hvis boligministeren  

 mener, at sagen har principiel betydning.
 Beslutter De Dem for, under henvisning til ovenstående, at klage over  

 nævnets afgørelse, skal klagen inden 4 uger fra modtagelsen af denne  

 afgørelse sendes til: Amtsankenævnet, Amtsgården, Sorsigvej, 6760 Ribe.
 Deres klage vil da sammen med sagens akter blive sendt til Boligstyrelsen.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Lov om individuel boligstøtte § 12, jfr. boligstyrelsens  

 vejledning af 22. oktober 1987 punkt 6.13.
Oplæg til møde i amtsankenævnet den 2. maj 1990 J.nr. :
 Navn :
CPR-nr./alder : 33 år Adresse :
Stilling : Sygehjælper Civilstand : Separeret Børn : 2 Boligforhold : Boligforeningslejlighed Modtaget i km.: 22. november 1989 Modtaget i aa.: 27. november 1989 Notat udsendt:: 21. marts 1990 Klagen: I brev af 22. november 1989 klages der over, at kommune har  

 afslået en ansøgning om boligsikring.
 Kommunens begrundelse:
 I brev af 25. oktober 1989 har kommune begrundet afslaget med henvisning  

 til § 12 i lov om individuel boligstøtte, hvorefter kommunalbestyrelsen har  

 pligt til at foretage en nærmere undersøgelse af forholdene, når der ansøges  

 om boligsikring til en bolig, hvor lejen overstiger halvdelen af  

 boligtagerens husstandsindkomst.
 Faktiske oplysninger:
Klageren er separeret og er blevet alene med 2 børn på henholdsvis 9 og 2  

 år.
Hun har skaffet sig en bolig i samme bopælsområde, hvor familien hidtil  

 har boet.
Det er et nybygget boligforeningsbyggeri.
Det har haft betydning  

 for klageren, fordi det ældste barn ikke har skullet skifte skole, og  

 klageren har netop fået institutionsplads i området til det yngste barn.
Klageren har samtidig stillet sig til rådighed for arbejdsmarkedet.
Hun  

 oplyser, at hun ikke mener, det vil blive svært at skaffe arbejde.
Hun er  

 uddannet sygehjælper og har desuden efteruddannet sig som plejer.
Om sine økonomiske forhold oplyser klageren, at hun modtager hustrubidrag  

 med kr. 2.000 pr. måned.
Det er det eneste beløb, der indgår i  

 husstandsindkomsten.
Klageren har derudover en formue på kr. 70.000, og denne  

 forhindrer hende i at modtage hjælp efter bistandslovens regler.
Klageren har efter oplysningerne til ansøgningen om boligsikring også en  

 indtægt, dels renter, dels afdrag af et pantebrev af ældre dato.
Det giver  

 hende en årlig indtægt på kr. 7.600 eller kr. 633 pr. måned.
 Det beløb, klageren har til rådighed pr. måned, bliver herefter:
 Huslejen er kr. 3.918 pr. måned, hvortil kommer el og varme.
 Klageren har efterfølgende oplyst overfor sekretariatet, at hun har fået  

 arbejde den 1. februar 1990, og kommune har telefonisk oplyst, at klageren  

 har søgt boligsikring igen den 18. januar 1990, og hun har fået boligsikring  

 fra 1. februar 1990 på grundlag af en månedlig indtægt på kr. 10.960.
 Kommentarer til det udsendte oplæg:
Klageren har i brev af 26. marts 1990 kommenteret oplægget.
Hun oplyser,  

 at hendes arbejdsforhold er som fastansat plejer på amtssygehuset.
Endvidere  

 at hun selv har betalt indskud i lejligheden, og at hun heller ikke har fået  

 anden form for hjælp af kommune.
