Orientering  

 om vedtagelsen af L 62  forslag til lov om seniorjob Folketinget har den 14. december 2006 ved 3.  

 behandlingen vedtaget ovennævnte lovforslag.
Loven træder i kraft 1. januar  

 2008.
Lov om seniorjob (lov nr. 1543 af 20. december 2006) kan findes på  

 Retsinformation: http://www.retsinfo.dk/_GETDOCM_/ACCN/A20060154330-REGL Som led i velfærdsreformen indføres der pr. 1. januar 2008 en  

 ordning, der giver ret til seniorjob til ledige, som er fyldt 55 år, og har  

 mistet dagpengeretten på grund af dagpengeperiodens udløb i forbindelse med  

 ophævelse af reglerne om forlænget dagpengeret for ældre.
Ansættelsen finder  

 sted i kommunen, hvor den ledige bor.
 Målgruppen for lov om seniorjob er således personer, der den 1.  

 januar 2008 og senere mister retten til forlænget dagpengeret på grund af  

 ophævelsen af denne regel.
Ophævelsen af reglen om forlængede dagpenge fremgår af det  

 samtidigt vedtagne lovforslag L 59 om ændring af lov om  

 arbejdsløshedsforsikring mv., lov om en aktiv beskæftigelsesindsats,  

 integrationsloven  

 og lov om påligning af indkomstskat til staten.
Tilgangen til  

 seniorjob-ordningen kan ske fra januar 2008.
Et seniorjob kan længst bevares, indtil efterlønsalderen  

 indtræder.
Ansættelsen sker på overenskomstmæssige vilkår, og kommunen får et  

 tilskud på 110.000 kr. om året ved fuldtidsstillinger.
Der gælder et krav om  

 merbeskæftigelse, dvs. at ansættelsen i seniorjob skal medføre en  

 nettoudvidelse af antallet af ansatte i den pågældende kommunale virksomhed.
Kommunen får pligt til at ansætte en person i seniorjob senest 2  

 måneder efter, at personen anmoder om det.
Dog efter 1 måned, hvis der er  

 tale  

 om tilbagevenden til seniorjob efter en periode med ordinær ansættelse.
Personer i seniorjob optjener ikke ret til dagpenge og skal være  

 parate til at tage imod et formidlet ordinært arbejde.
Afslår man et sådant,  

 mistes retten til fortsat seniorjob.
 Der vil senere blive udsendt en bekendtgørelse og en  

 orienteringsskrivelse, som uddyber reglerne.
