Nr BTL 36 Betænkning over Forslag til lov om ændring af forskellige skattelove  

 (Gensidige forsikringsforeningers omdannelse til aktieselskaber m.v.)   

 Nr L 36 1990-91, 2. samling Afgivet af Skatteudvalget Afgivet: 19910508 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret dels skriftligt, dels mundtligt.
 Nogle af udvalgets spørgsmål og ministerens besvarelse heraf er optrykt  

 som bilag til denne betænkning.
 Endvidere har udvalget modtaget skriftlige og/eller mundtlige henvendelser  

 fra:
Advokatfirmaet Arendorff & Partnere, Assurandør-Societetet, Christiansen, J.
L., Skanderborg, og P.
Frederiksen, Arden, og Realkreditrådet.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse med de af skatteministeren  

 stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet og det  

 af skatteministeren under nr. 11 stillede ændringsforslag.
Mindretallet finder på baggrund af ministerens besvarelse af spørgsmål 23  

 ingen anledning til at gennemføre ændringsforslagene nr. 4, 9 og 10, da der  

 ikke er aktuelle behov herfor ifølge de foreliggende oplysninger.
Ministerens  

 øvrige ændringsforslag forbedrer ikke lovforslagets indhold, hvorfor de ikke  

 kan støttes.
Derimod er det væsentligt, at ændringsforslagene nr. 3, 5 og 7,  

 stillet af mindretallet, vedtages, da der i modsat fald vil ske en væsentlig  

 generel lempelse af beskatningen, der ikke er tilsigtet.
Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling,  

 men kan stemme for de under nr. 3, 5 og 7 stillede ændringsforslag.  

 Mindretallet ønsker hverken at stemme for eller imod de under nr. 4, 9 og 10  

 stillede ændringsforslag.
Mindretallet er tilhænger af, at en  

 Investeringsfond for Østlandene i lighed med Industrialiseringsfonden for  

 Udviklingslandene friholdes for beskatning.
Men udvalgsbehandlingen har klart  

 vist, at der er spekulationsmuligheder, jf. spørgsmål 6, ved at sikre  

 sambeskatning med livs/skadesforsikringsselskaber og ved at åbne mulighed  

 for, at ikkebeskattede kursavancer, der hensættes til bonus, kan indgå som  

 efterfølgende fradrag.
Det var netop denne fidus, SF's lovforslag nr.
L 30,  

 Forslag til lov om ændring af selskabsskatteloven. (Ændret  

 overgangsbeskatning for gensidige forsikringsselskaber), forsøgte at stoppe.  

 Et flertal har beklageligvis afvist dette.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse og vil redegøre for sin  

 stilling til de stillede ændringsforslag ved 2. behandling.
 Et femte mindretal (Centrum-Demokraternes medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Til § 1 Af skatteministeren, tiltrådt af et mindretal (KF, V, RV og  

 KRF):
 1) Indledningen affattes således:
 »I lov om beskatning ved fusion af aktieselskaber m.v., jf.  

 lovbekendtgørelse nr. 569 af 7. august 1990, foretages følgende  

 ændringer:».
 2) Før den foreslåede ændring, som bliver nr. 1, indsættes som nyt  

 nummer:
 »01. § 14 c affattes således:
»§ 14 c.
Bestemmelserne i kapitel 1 finder, i det omfang de  

 er anvendelige, tilsvarende anvendelse:
 1) Ved fusion af fonde omfattet af fondsbeskatningsloven.
 2) Når en af de i nr. 1 nævnte fonde fusionerer med et datterselskab, der  

 er omfattet af selskabsskattelovens § 1, stk. 1, nr. 1, og den fortsættende  

 fond besidder samtlige aktier eller anparter i det ophørende selskab.
3) Ved fusion af foreninger omfattet af fondsbeskatningsloven.«» Til § 2 Af et mindretal (S), tiltrådt af et mindretal (SF):
 3) Nr. 1 affattes således:
 »1. § 1, stk. 1, nr. 5, affattes således:
»5) gensidige forsikringsforeninger, hvis ikkeerhvervsmæssige  

 indtægter overstiger 1 mio. kr., medmindre den gensidige forsikringsforening  

 udelukkende driver sygeforsikringsvirksomhed og skatteministeren har truffet  

 bestemmelse om, at den pågældende forsikringsforening er omfattet af nr. 6,  

 samt selskaber, foreninger m.v., der er opstået ved ændring af en gensidig  

 forsikringsforening, efter at denne har overdraget sin forsikringsvirksomhed,  

 jf. § 14 d i lov om beskatning ved fusion af aktieselskaber m.v., og som ikke  

 er omfattet af nr. 1, 2 eller fondsbeskatningsloven,».« Af skatteministeren, tiltrådt af et mindretal (KF, V, RV og  

 KRF):
 4) I det under nr. 2 foreslåede nye § 1, stk. 1, nr. 5  

 b, indsættes efter »Institutter godkendt i henhold til  

 realkreditloven, der ikke er omfattet af nr. 1,» ordene:  

 »foreninger som nævnt i realkreditlovens § 69, stk. 2,».
 Af et mindretal (S), tiltrådt af et mindretal (SF):
 5) Efter nr. 3 indsættes som nyt nummer:
»01. I § 1, stk. 3 og 4, ændres »stk. 1,  

 nr. 6« til: »stk. 1, nr. 5 og 6«.' Af skatteministeren, tiltrådt af et mindretal (KF, V, RV og  

 KRF):
 6) Efter nr. 10 indsættes som nyt nummer:
»02. I § 17, stk. 2, 1. pkt., ændres »de i § 1,  

 stk. 1, nr. 1 og 2, nævnte selskaber« til: »de i § 1, stk. 1, nr.  

 1-3, 5 og 5 b, nævnte selskaber og foreninger m.v.«.' Af et mindretal (S), tiltrådt af et mindretal (SF):
 7) Nr. 14 udgår.
 Af skatteministeren, tiltrådt af et mindretal (KF, V, RV og  

 KRF):
 8) Efter nr. 17 indsættes som nyt nummer:
»03. I § 31, stk. 3, nr. 4, indsættes efter  

 »gensidige forsikringsforeninger« ordene: »samt andre  

 selskaber, foreninger m.v.«.' Til § 3 9) Nr. 3 affattes således:
»3. § 1, nr. 4 og 5, ophæves.« 10) Nr. 4 affattes således:
»4. § 1 A ophæves.« Af skatteministeren, tiltrådt af et flertal (S, KF, V, RV og  

 KRF):
 11) Nr. 12 udgår.
Bemærkninger Til nr. 1 og 2 Det foreslås at udvide adgangen til skattefri fusion af foreninger  

 omfattet af fondsbeskatningsloven.
Ved lov nr. 255 af 25. april 1990 blev der indsat en ny § 14 c i  

 fusionsloven, som bl.a. giver foreninger omfattet af fondsbeskatningslovens §  

 1, nr. 2, (brancheforeninger) mulighed for at fusionere skattefrit.  

 Tilsvarende blev der givet foreninger omfattet af fondsbeskatningslovens § 1,  

 nr. 3, (arbejdsmarkedssammenslutninger) mulighed for at fusionere skattefrit.  

 Derimod blev der ikke givet hjemmel til skattefri fusion af brancheforeninger  

 med arbejdsmarkedssammenslutninger.
Baggrunden var, at der ikke syntes at  

 være behov herfor på daværende tidspunkt.
 Der har nu vist sig at være et behov, hvorfor fusionslovens § 14 c  

 foreslås ændret.
Til nr. 3, 5 og 7 Ved ændringsforslagene vil den gensidige forsikringsforening først blive  

 omfattet af den fulde beskatning, såfremt den ikkeerhvervsmæssige indtægt  

 overstiger 1 mio. kr.
Hvis den ikkeerhvervsmæssige indtægt er mindre end det  

 nævnte beløb, vil den gensidige forsikringsforening være at beskatte i  

 henhold til selskabsskattelovens § 1, stk. 1, nr. 6. Dette indebærer, at den  

 ikkeerhvervsmæssige indkomst er undtaget fra beskatning.
Ved i bestemmelsens  

 stk. 3 og 4 at indføje en henvisning til stk. 1, nr. 5, sikres det, at  

 afgrænsningen mellem erhvervsmæssige og ikkeerhvervsmæssige indtægter er den  

 samme både i relation til stk. 1, nr. 5 og 6.
I forhold til bundfradraget i lovforslagets § 2, nr. 14, vil  

 bagatelgrænsen kun komme de små forsikringsforeninger til gode.
Såfremt  

 forsikringsforeningen har en ikkeerhvervsmæssig indtægt, der overstiger 1  

 mio. kr., vil foreningen således blive beskattet af den fulde indkomst.
Til nr. 4, 9 og 10 Foreninger, der i forbindelse med realkreditinstitutters omdannelse til  

 aktieselskaber modtager aktiver fra et oprettet realkreditaktieselskab,  

 beskattes efter fondsbeskatningsloven som fonde.
Det følger af lov nr. 255 af  

 25. april 1990.
 Efter lovforslaget skal også realkreditinstitutter m.v., som ikke lader  

 sig omdanne til aktieselskaber, overflyttes til selskabsskatteloven, hvorved  

 fondsbeskatningsloven bliver en lov for registreringspligtige fonde og  

 foreninger samt for foreninger som nævnt i realkreditlovens § 69, stk. 2.
 Det foreslås, at også foreninger som nævnt i realkreditlovens § 69, stk.  

 2, overflyttes til selskabsskatteloven, hvor de hører mere naturligt hjemme.  

 Overflytningen vil bortset fra et bundfradrag på 25.000 kr. ikke medføre  

 nogen forskel for så vidt angår foreningernes indkomstopgørelse eller  

 fradragsmuligheder.
 Overflytningen vil dog medføre, at foreningerne får mulighed for  

 sambeskatning med f.eks. realkreditaktieselskaber svarende til, hvad der  

 efter ændringsforslag nr. 5 skal gælde for foreninger, der ejer  

 forsikringsaktieselskaber.
Til nr. 6 Den foreslåede ændring er en konsekvens af, at forslaget om at ophæve  

 reglerne om udlandslempelse i regeringens lovforslag nr.
L 4, Forslag til lov  

 om ændring af forskellige skattelove. (Skatteomlægninger), er trukket  

 tilbage.
 Nærværende ændringsforslag vil medføre, at sparekasser, brugsforeninger og  

 finansierings- og kreditinstitutter m.v. fortsat får mulighed for at opnå  

 udlandslempelse.
Det foreslås endvidere, at gensidige forsikringsforeninger, jf.  

 selskabsskattelovens § 1, stk. 1, nr. 5, omfattes af reglerne i  

 selskabsskattelovens § 17, stk. 2, om udlandslempelse.
Dette vil være en  

 naturlig følge af, at disse foreninger i øvrigt beskattes som aktieselskaber.
Til nr. 8 Ved lovforslagets § 2, nr. 1, er det hensigten at sikre, at de selskaber,  

 foreninger m.v., der opstår ved en ændring af den gensidige  

 forsikringsforening, vil være undergivet de samme skattemæssige regler som de  

 gensidige forsikringsforeninger.
Den eneste forskel er ifølge bemærkningerne  

 til § 2, nr. 1, in fine, at disse selskaber, foreninger m.v. ikke får det  

 foreslåede bundfradrag.
Imidlertid har det vist sig, at disse selskaber, foreninger m.v. ikke  

 efter de gældende regler har mulighed for sambeskatning.
Dette skyldes den  

 snævre formulering af selskabsskattelovens § 31, stk. 4, nr. 5, der kun  

 omtaler reelle gensidige forsikringsforeninger.
Idet selskaberne og foreningerne, der nu indføjes i § 1, stk. 1, nr. 5, er  

 undergivet samme beskatning som de gensidige forsikringsforeninger, foreslås  

 det, at de også får samme mulighed for sambeskatning.
I øvrigt vil  

 beskatningen af de pågældende selskaber, foreninger m.v. svare til en reel  

 aktieselskabsbeskatning.
Til nr. 11 Den foreslåede ændring er en konsekvens af, at lovforslag nr.
L 9, Forslag  

 til lov om ændring af forskellige skattelove. (Ophævelse af  

 dobbeltbeskatningen af aktieudbytte), er gennemført.
Ifølge dette lovforslag  

 ophæves fondsbeskatningslovens § 12.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Hans Erenbjerg (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes besvarelse  

 heraf:
 Spørgsmål 2:
»Der ønskes en udtømmende redegørelse for, hvilke foreninger,  

 andelsselskaber m.v. der beskattes efter selskabsskattelovens § 1, stk. 1,  

 nr. 6, samt hvor meget en normalbeskatning med 40 pct. ville indbringe i  

 provenu fra de foreninger m.v., der i dag beskattes efter  

 selskabsskattelovens § 1, stk. 1, nr. 6.« Svar:
 Der kan ikke gives nogen udtømmende opremsning af, hvilke foreninger,  

 andelsselskaber m.v. der beskattes efter selskabsskattelovens § 1, stk. 1,  

 nr. 6.
 Bestemmelsen er en opsamlingsbestemmelse, således at forstå, at den  

 omfatter de selvstændige skattesubjekter, som ikke er omfattet af en af de  

 øvrige skattepligtsbestemmelser i selskabsskatteloven eller  

 fondsbeskatningsloven.
 Der kan således alene foretages en negativ afgrænsning af bestemmelsen.
Som eksempel på typiske foreninger, der er omfattet af bestemmelsen, kan  

 nævnes foreninger, der varetager almennyttige eller almenvelgørende formål,  

 hobbyformål eller andre ikkefaglige formål.
Dernæst omfatter bestemmelsen en  

 række ældre selvejende institutioner, som ikke opfylder betingelserne for at  

 være omfattet af fondsbeskatningsloven.
 Foreninger m.v., der ikke opfylder betingelserne for at være omfattet af  

 selskabsskattelovens regler om beskatning af kooperationer m.v., vil også  

 være omfattet af bestemmelsen.
For indkomstårene 1988 og 1989 har den pålignede selskabsskat vedrørende  

 foreninger, institutioner m.v., der er omfattet af selskabsskattelovens § 1,  

 stk. 1, nr. 6, udgjort henholdsvis 290 mio. kr. og 425 mio. kr. fordelt på  

 700-800 foreninger m.v.
Skattepligten omfatter alene indtægt ved  

 erhvervsmæssig virksomhed.
 Det er ikke muligt at opgøre merprovenuet ved en generel  

 selskabsbeskatning af den samlede indkomst i disse foreninger m.v., fordi der  

 ikke foreligger statistiske oplysninger om den del af den samlede indkomst,  

 der ikke er skattepligtig.
 Spørgsmål 6:
»Kan der efter lovforslagets vedtagelse dannes egentlige  

 forsikringskoncerner, dvs. sambeskattede koncerner, hvori indgår såvel et  

 skadesforsikringsselskab som et livsforsikringsselskab?» Svar:
 Som det fremgår af lovforslagets § 1, jf. den foreslåede § 14 d, stk. 7,  

 i fusionsloven og bemærkningerne hertil, kan der etableres egentlige  

 koncerner, hvori indgår såvel et skadesforsikringsselskab som et  

 livsforsikringsselskab.
Ifølge forsikringslovgivningen kan livsforsikringsvirksomhed og  

 skadesforsikringsvirksomhed ikke drives i det samme selskab.
Uanset  

 omdannelsen til aktieselskab vil det derfor være nødvendigt at opretholde  

 såvel livsforsikringsselskaber som skadesforsikringsselskaber.
 Såfremt de almindelige betingelser for sambeskatning er opfyldt, vil  

 sambeskatning også for sådanne selskaber kunne finde sted.
 Spørgsmål 8:
»Er det korrekt forstået, at hvis enten den faktiske  

 anskaffelsesværdi eller værdien pr. 31. december 1990 af et gensidigt  

 livsforsikringsselskabs obligationsbeholdning er højere end den  

 regnskabsmæssigt bogførte værdi i forsikringsselskabets regnskab pr. 31.  

 december 1990, så vil dette forsikringsselskab efter indtræden under  

 beskatning - jf. lov nr. 889 af 29. december 1989 - kunne bruge denne højere  

 værdi som grundlag for opgørelsen af sine skattepligtige kursavancer, medens  

 det samme forsikringsselskab bruger den lavere bogførte værdi som grundlag  

 for beregning af sine regnskabsmæssige kursavancer, der derefter er  

 grundlaget for beregning af bonushensættelse til forsikringstagerne? Er de hensættelser til bonus, der foretages efter 1. januar 1991 på  

 grundlag af ikke beskattede kursavancer, skattemæssigt fradragsberettigede? Hvis dette er tilfældet og der dermed frembringes skattemæssigt underskud,  

 kan dette underskud så overføres til fradrag i den skattepligtige indkomst  

 for et skadesforsikringsselskab gennem en sambeskatning, hvis selskaberne har  

 ladet sig omdanne til selskaber og dannet en forsikringskoncern skattefrit  

 efter dette lovforslags bestemmelser?» Svar:
 Spørgsmålet knytter sig til overgangsreglen i selskabsskattelovens § 35  

 K, der blev indført ved lov nr. 889 af 29. december 1989, hvor gensidige  

 forsikringsforeninger blev gjort skattepligtige fra og med indkomståret 1991.
Det er korrekt, at gensidige forsikringsselskaber i forbindelse med  

 overgangen til fuld beskatning har mulighed for vedrørende fordringer at  

 vælge markedsværdi (primo 1991) frem for regnskabsmæssig værdi som  

 indgangsværdi ved opgørelsen af skattepligtige avancer.
Forskellen mellem  

 (den højere) markedsværdi og de regnskabsmæssige værdier vil med tiden også  

 blive regnskabsmæssigt registreret, men ikke beskattet.
En sådan gevinst kan  

 livsforsikringsselskaber realisere skattefrit og henlægge med fradragsret til  

 fordel for de forsikrede.
Fradragsretten bevirker, at der kan opstå et  

 skattemæssigt underskud, som kan udnyttes, såfremt livsforsikringsselskabet  

 er sambeskattet med f.eks. et skadesforsikringsselskab.
 Socialistisk Folkeparti har den 28. december 1990 fremsat lovforslag (L  

 30) om ændret overgangsbeskatning for gensidige livsforsikringsselskaber.  

 Ifølge forslaget skal indgangsværdierne for livsforsikringsselskaber, der  

 overgår til beskatning efter selskabsskattelovens § 1, stk. 1, nr. 5, være de  

 regnskabsmæssige værdier for at forhindre fremkomsten af underskud som følge  

 af ovennævnte henlæggelsesmuligheder.
Situationen forekommer imidlertid stort set ikke i praksis.
Der eksisterer  

 således kun 3 gensidige livsforsikringsselskaber, hvoraf de to store allerede  

 før 1991 var skattepligtige efter selskabsskattelovens § 1, stk. 1, nr. 5.  

 Disse selskaber er derfor ikke omfattet af overgangsreglen i  

 selskabsskattelovens § 35 K.
 Spørgsmål 9:
»Hvis der svares bekræftende på ovenstående spørgsmål, vil  

 ministeren så oplyse den faktiske forskel - selvfølgelig anslået - på de  

 skattemæssige indgangsværdier og de regnskabsmæssige indgangsværdier for de  

 gensidige livsforsikringsselskaber?» Svar:
 Den regnskabsmæssige værdi af fordringsbeholdningen i det ene gensidige  

 livsforsikringsselskab, der pr. 1. januar 1991 blev skattepligtigt i medfør  

 af lov nr. 889 af 29. december 1989, udgjorde i henhold til  

 Forsikringstilsynets beretning knap 18 mio. kr. ultimo 1989.
 Det må på denne baggrund konstateres, at forskellen mellem de  

 skattemæssige og de regnskabsmæssige indgangsværdier pr. 1. januar 1991 for  

 dette selskab vil være af en meget begrænset størrelsesorden.
 Spørgsmål 10:
»Hvis ovenstående spørgsmål om skabelse af ekstra fradrag besvares  

 bekræftende, overvejer ministeren så at foretage ændringer i  

 ikrafttrædelsesreglerne eller i nærværende lovforslag?» Svar:
Det overvejes ikke at foreslå ændringer i ikrafttrædelsesreglen i  

 selskabsskattelovens § 35 K.
Som nævnt i svaret på spørgsmål 8 er  

 overgangsreglen kun relevant for eet gensidigt livsforsikringsselskab, hvis  

 aktiver må betegnes som ubetydelige i denne henseende.
Derudover er det min principielle opfattelse, at der ingen forbindelse er  

 mellem et fradrag som det omhandlede og måden, det er finansieret på.
Det er  

 ikke og bør ikke være afgørende, om en hensættelse til fordel for  

 forsikringstagerne sker på baggrund af beskattede indtægter eller ej.
 Spørgsmål 12:
»Hvad er baggrunden for, at § 17, stk. 4, foreslås opretholdt, når  

 denne bestemmelse ifølge ministerens besvarelse af udvalgets spørgsmål nr.  

 176 (Alm. del - bilag 342, folketingsåret 1989-90) kun bruges for to  

 selskaber? Hvad er baggrunden for, at netop disse to selskaber skal have skattefrihed  

 for renter og lignende, jf. ovennævnte besvarelse?» Svar:
 Efter selskabsskattelovens § 17, stk. 4, kan skatteministeren fritage  

 holdingselskaber helt eller delvis for beskatning, når deres eneste faktiske  

 virksomhed er at eje eller administrere aktier i et bestemt andet selskab,  

 hvori de ejer mindst 25 pct. af aktiekapitalen.
 Det fremgår af min besvarelse af udvalgets spørgsmål 176 (Alm. del - bilag  

 342, folketingsåret 1989-90), at adgangen til bevillingsmæssig lempelse efter  

 denne bestemmelse tager sigte på holdingselskaber, der er oprettet med det  

 formål at bevare dansk indflydelse på ledelsen af datterselskaber, der er  

 hjemmehørende her i landet.
 Selskabsskattelovens § 17, stk. 4, kan således ikke anvendes som en  

 almindelig lempelsesregel for holdingselskaber, der har andre indtægter ud  

 over udbytte fra her i landet hjemmehørende datterselskaber, hvori de ejer  

 mindst 25 pct. af aktierne.
 Som jeg også anførte i svaret, mener jeg, at selv om reglen kun har været  

 anvendt i stærkt begrænset omfang, er det hensigtsmæssigt at bibeholde den  

 mulighed, som reglen giver, for at lempe i ganske særlige tilfælde.
 På grund af reglerne om tavshedspligt kan jeg ikke nærmere kommentere de  

 to konkrete sager.
 Spørgsmål 15:
»Det bedes nærmere begrundet, at disse marginale ændringer medfører  

 så store edb-udgifter.
Er det korrekt forstået, at det vil koste op mod  

 400.000 kr. i edb-udgifter at »flytte« beskatningen af ca. 10  

 realkreditinstitutter fra fondsbeskatningsloven til selskabsskatteloven? Hvorledes vil disse omkostninger blive dækket?» Svar:
 I forbindelse med fondsbeskatningslovens gennemførelse blev der udviklet  

 et selvstændigt fondsbeskatningssystem (FBS) ved siden af det hidtidige  

 selskabsskattesystem (SSR). De foreslåede lovændringer vil medføre, at de  

 institutioner, der er blevet beskattet i medfør af fondsbeskatningslovens §  

 1, nr. 4, fra skatteåret 1992-93 skal overflyttes fra  

 fondsbeskatningssystemet til selskabsskattesystemet.
 I selskabsskattesystemet skal institutionerne indplaceres som ny kategori,  

 samtidig med at de fjernes fra fondsbeskatningssystemet.
 Etableringen af den nye kategori i selskabsskattesystemet påvirker det  

 meste af dette system, og alene omkostningerne i den forbindelse skønnes at  

 andrage ca. 110.000 kr.
Omkostningerne i forbindelse med ændringer i fondsbeskatningssystemet  

 afhænger af, hvorledes de under fondsbeskatningslovens § 1, nr. 5, nævnte  

 foreninger behandles systemmæssigt for skatteåret 1991-92, idet det bemærkes,  

 at foreningerne ikke hidtil har været selvstændigt skattepligtige efter  

 fondsbeskatningsloven.
Omkostningerne til ændringerne i dette system skønnes  

 at udgøre ca. 85.000 kr.
Endelig forudsætter de foreslåede lovændringer tilretninger i statens  

 register over erhvervsdrivende (SE). Ud over forskellige ændringer af  

 maskinel art, som nødvendiggøres af de omtalte ændringer af henholdsvis  

 fondsbeskatnings- og selskabsskattesystemet, drejer det sig om ændring af  

 forskellige tekster og billeder.
Omkostningerne hertil skønnes at være ca.  

 125.000 kr.
 De samlede edb-udgifter i forbindelse med lovforslagets gennemførelse  

 skønnes således at udgøre ca. 320.000 kr., og disse udgifter vil kunne  

 afholdes inden for Told- og Skattestyrelsens nuværende bevillinger gennem  

 omprioriteringer.
 Spørgsmål:
»Udvalget udbeder sig en liste over gensidige forsikringsselskaber  

 og oplysning om, fra hvilket tidspunkt de forskellige selskaber blev  

 beskattet.« Svar:
 De gensidige forsikringsforeninger er enten skattepligtige efter  

 bestemmelsen i selskabsskattelovens § 1, stk. 1, nr. 5 eller 6.
Hovedparten af de gensidige forsikringsforeninger er på nuværende  

 tidspunkt omfattet af bestemmelsen i selskabsskattelovens § 1, stk. 1, nr. 6.  

 Disse foreninger er alene skattepligtige af erhvervsmæssig virksomhed,  

 hvilket ikke omfatter leverancer til medlemmer.
Disse gensidige  

 forsikringsforeninger er således ofte skattefri.
 Skattemyndighedernes tavshedspligt forhindrer, at der gives oplysninger om  

 de enkelte foreningers skatteforhold.
 Told- og Skattestyrelsen kan derudover oplyse, at Styrelsen ikke  

 umiddelbart systemmæssigt kan udtrække oplysninger til besvarelse af det  

 stillede spørgsmål.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har stillet et spørgsmål til skatteministeren, som optrykkes som  

 bilag til tillægsbetænkningen.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til vedtagelse  

 i den affattelse, hvori det foreligger efter 2. behandling.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncher (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Et af udvalgets spørgsmål til skatteministeren og dennes besvarelse heraf Spørgsmål 24:
»Vil ministeren bekræfte, at der med vedtagelsen af  

 ændringsforslagene nr. 4, 9 og 10 ikke sker formuemæssige ændringer for en  

 aktieejende realkreditforening og det ejede aktieselskab med indførelsen af  

 sambeskatning?» Svar:
Uanset at to selskaber er sambeskattet, behandles selskaberne stadig som  

 to selvstændige subjekter.
Der er således ingen mulighed for uden videre at  

 overføre formuegoder fra det ene selskab til det andet.
 Sambeskatningen indebærer udelukkende, at der opgøres en  

 sambeskatningsindkomst, der udgør summen af de enkelte selskabers indkomst.  

 På denne måde vil et eventuelt underskud i et af selskabaerne kunne udnyttes  

 til fradrag i et andet selskab.
