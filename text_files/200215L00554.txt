Tillægsbetænkning afgivet af Arbejdsmarkedsudvalget den 28.  

 maj 2003 Tillægsbetænkning over Forslag til lov om  

 ansvaret for og styringen af den aktive beskæftigelsesindsats [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 13. marts 2003 og var til 1.  

 behandling den 27. marts 2003. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den 7. maj  

 2003. Lovforslaget var til 2. behandling den 20. maj 2003, hvorefter det blev  

 henvist til fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Sammenhæng med andre lovforslag Lovforslaget har været behandlet sammen med L 191  

 (kontanthjælpsloft m.v.), L 192 (handicappede i erhverv), L 193 (aktiv  

 beskæftigelsesindsats) og L 194 (aktiveringsydelse), som samlet udgør  

 gennemførelsen af den politiske aftale  

 »Flere  

 i arbejde  

 «                                                                            .
2. Udtalelse fra beskæftigelsesministeren Beskæftigelsesministeren har over for udvalget understreget, at  

 sigtet med ændringsforslag nr. 9 til lovforslag nr.
L 193 (aktiv  

 beskæftigelsesindsats) og nr. 2 til dette lovforslag er at give ledige, der  

 mangler en grundlæggende forståelse for normerne i vores samfund, et tilbud,  

 som skal medvirke til, at de får en bedre indsigt i disse normer.
Det vil  

 samtidig sikre de ledige en bedre mulighed for at få et job og at blive  

 selvforsørgende.  

 En yderligere gevinst er, at de også vil få bedre forudsætninger for at kunne  

 støtte deres børn f.eks. i deres skolegang og videre uddannelse, så børnene  

 får  

 et bedre udgangspunkt for voksenlivet.
 Med ændringsforslagene præciseres det, at redskabet »vejledning  

 og opkvalificering« og redskabet »virksomhedspraktik« også kan medvirke til,  

 at  

 dagpengemodtagere og modtagere af kontanthjælp og starthjælp får en bedre  

 samfundsmæssig forståelse og indsigt i de normer, der gælder i samfundet.
Tanken bag reformen »Flere i arbejde«  

 er, at alle jobsøgere skal den kortest mulige vej i job.
Jobsøgere, der er  

 arbejdsmarkedsparate og står til rådighed for arbejdsmarkedet, skal i job  

 frem  

 for aktivering.
Reformen giver netop mulighed for en individuel indsats ud  

 fra  

 den enkeltes forudsætninger og arbejdsmarkedets behov. Ændringsforslagene  

 tager  

 således ikke sigte på arbejdsmarkedsparate personer, som udelukkende har  

 problemer forbundet med ledighed.
 Adgangen skal anvendes til en  

 veldefineret og begrænset målgruppe af personer, hvor der tilrettelægges  

 aktivering for den enkelte med den præcisering, der fremgår af denne  

 udtalelse  

 fra beskæftigelsesministeren.
 Der er således alene tale om personer,  

 som ikke har den fornødne forståelse for de normer, der gælder i samfundet.  

 Det  

 kan f.eks. vise sig ved, at de ikke påtager sig grundlæggende  

 forældreforpligtelser, såsom at sikre, at deres børn kommer i skole,  

 daginstitution, fritidsklub eller skolefritidsordning.
Vurderer kommunen  f.eks. på baggrund  

 af indberetninger fra skole m.v.  at den ledige har behov for et  

 tilbud, der  

 fremmer forståelse for gældende normer, kan kommunen eller AF give den ledige  

 et tilbud i form af vejledning og opkvalificering eller virksomhedspraktik,  

 der  

 fremmer denne forståelse og giver den ledige de kompetencer, der er  

 nødvendige  

 for at få fodfæste på arbejdsmarkedet.
Som yderligere gevinst vil den ledige  

 gennem tilbuddet også kunne tilegne sig nogle kompetencer, der vil kunne  

 forbedre den lediges mulighed for at støtte egne børn i opvækst og skolegang.
 Tilbuddet kan f.eks. bestå i et tilbud  

 om virksomhedspraktik i en skole, en fritidsklub eller skolefritidsordning  

 eller en børnehave eller et tilbud om et særligt tilrettelagt projekt, som  

 indgår i en præventiv indsats for at holde børn og unge væk fra kriminelle  

 miljøer.
 Denne indsats kan bl.a. ses i sammenhæng  

 med socialministerens initiativer for at bryde den negative sociale arv.  

 Ændringsforslagene er ikke nogen erstatning for de eksisterende muligheder i  

 Socialministeriets lovgivning, men alene et supplerende redskab over for en  

 stærkt begrænset personkreds.
Der udarbejdes en bekendtgørelse i  

 samarbejde med Socialministeriet.
Det er herefter op til den enkelte kommune  

 at  

 etablere disse tilbud i overensstemmelse med lokale behov og ønsker.
Kommunens afgørelse kan indbringes for det sociale nævn og  

 arbejdsformidlingens afgørelse for Arbejdsmarkedsrådet.
Arbejdsløshedskassens  

 afgørelse om ophør af udbetaling af arbejdsløshedsdagpenge kan indbringes for  

 Arbejdsdirektoratet.
 Beskæftigelsesministeriet vil følge kommunernes anvendelse af  

 ordningen med henblik på en evaluering inden udgangen af 2004.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Charlotte Antonsen (V)  

    

 Eva Kjer Hansen (V)  

    

 Freddy Dam (V)  

    

 Jens Vibjerg (V)  

  

  fmd.  

  

    

 Bent Bøgsted (DF)  

    

 Kristian Thulesen Dahl (DF)  

    

 Lars Barfoed (KF)  

    

 Charlotte Dyremose (KF)  

    

 Tove Videbæk (KRF)  

    

 Anne‑Marie Meldgaard (S)  

    

 Bjarne Laustsen (S)  

  

  nfmd.  

  

    

 Jan Petersen (S)  

    

 Lone Møller (S)  

    

 Ole Vagn Christensen (S)  

    

 Ole Sohn (SF)  

    

 Anders Samuelsen (RV)  

    

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 190 omdelt efter  

 afgivelse af betænkning Bilagsnr.
