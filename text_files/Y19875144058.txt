 Udtalt at vejlovens § 106 ikke gælder, når den offentlige vej er  

 nedlagt.
 I brev af 4. februar 1987 har kommunen ønsket oplyst, hvorledes § 106 i  

 lov om offentlige veje skal fortolkes med hensyn til flytning af nogle  

 ledninger i et nedlagt offentligt vejareal, der ved lokalplan er udlagt til  

 bebyggelse.
 Ministeriet kan oplyse, at reglen i § 106 om ledningsejeres pligt til at  

 betale for flytning af ledninger i veje ikke gælder, når den pågældende vej  

 er nedlagt.
Kommunen er som ejer af et nedlagt vejareal principielt ikke anderledes  

 stillet, end ejere af enhver anden ejendom.
I det foreliggende tilfælde er  

 ledningerne lovligt placeret i arealet, som er overtaget med kendskab til  

 ledningernes tilstedeværelse.
 Ejeren er derfor ikke berettiget til at kræve ledningerne flyttet på  

 ledningsejerens bekostning, medmindre der foreligger et særligt retsgrundlag.
 Spørgsmålet om ejerens retsstilling over for ledningsejeren henhører i  

 øvrigt under domstolenes afgørelse.
 Offentliggjort i VEJLOVE udgivet af DAFOLO.
