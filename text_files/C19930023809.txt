 1. Reglerne om fradrag for befordring til og med  

 indkomståret 1993 fremgår af ligningslovens §§ 9 B og 9 C, som affattet i  

 lovbekendtgørelse nr. 1223 af 17. december 1992.
 En skattepligtig, hvis kørsel i princippet er omfattet af ligningslovens §  

 9 B, kan vælge i stedet at foretage fradrag efter ligningslovens § 9 C, stk.  

 1-3, for kørsel mellem bopæl og arbejdsplads.
 Hvis der foretages fradrag efter ligningslovens § 9 C, og transporten  

 mellem bopæl og arbejdsplads foregår i arbejdsgiverens bil, skal der ske  

 beskatning af værdien af denne kørsel.
Sker transporten i en bil, der ikke er egnet til egentlig privatkørsel,  

 ansættes værdien skønsmæssigt.
Almindeligvis til et beløb der modsvarer  

 værdien af § 9 C fradraget.
Sker transporten i en bil, der er egnet til  

 privatkørsel, sker beskatning efter reglerne om firmabil, der senest er  

 beskrevet i SD-cirkulære 1987-32.
 Beskatning af værdien af den fri transport gennemføres ikke, hvor den  

 skattepligtige af arbejdsgiveren er forpligtet til samtidig at sørge for en  

 eller flere kollegers transport til arbejdspladsen.
 2. Ved dom af 17. september 1993 har Østre Landsret  

 fastslået, at den der fører arbejdsgiverens bil, anses for at køre i egen  

 bil, hvorefter der kan foretages fradrag efter særreglen i ligningslovens § 9  

 C, stk. 4, hvis de øvrige betingelser herfor i øvrigt er opfyldt.
 3. Herefter har skattepligtige, der under disse  

 omstændigheder kører i arbejdsgiverens bil, ret til at foretage fradrag efter  

 ligningslovens § 9 C, stk. 4, for kørsel mellem bopæl og arbejdsplads, i det  

 omfang den daglige befordring mellem disse to steder overstiger 54 km, og  

 offentlig befordring ikke kan anvendes.
 Er den skattepligtige ikke forpligtet til samtidig at sørge for en eller  

 flere kollegers transport, beskattes værdien af den fri transport, som  

 beskrevet i pkt. 1.
4. De skattelignende myndigheder anmodes om at sørge  

 for, at indkomstansættelser, hvor der ikke er indrømmet fradrag som ovenfor  

 anført, bliver ændret i overensstemmelse med ovenstående, hvis der anmodes  

 herom eller forholdet i øvrigt er skattemyndighederne bekendt.
Dette kan ske  

 for indkomstår, der ligger 5 år forud for ovennævnte Østre Landsrets dom.
Det  

 vil sige for indkomståret 1988 og følgende indkomstår.
 Fradrag som beskrevet i dette cirkulære er ikke relevant fra og med  

 indkomståret 1994, idet der altid vil ske beskatning, hvis der tages fradrag  

 efter LL § 9 C, og arbejdsgiveren stiller fri befordring til rådighed.
 5. Ansøgning om genoptagelse af skatteansættelserne  

 skal indgives til skattemyndighederne inden udgangen af 1995, på hvilket  

 tidspunkt cirkulæret bortfaldet.
