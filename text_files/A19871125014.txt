(Retsplejeloven) Denne datasammenskrivning omfatter lov om rettens pleje,  

 jf. lovbekendtgørelse nr. 567 af 1. september 1986 med de ændringer, der  

 følger af lov nr. 273 af 13. maj 1987, lov nr. 385 af 10. juni 1987 og lov  

 nr. 386 af 10. juni 1987.
LOV OM RETTENS PLEJE Første bog.
Domsmagten m.m.
Første afsnit.
Domstolenes ordning Retterne § 1.  De almindelige domstole er højesteret,  

 landsretterne og byretterne samt sø- og handelsretten i København.
Stk 2.  Rigsretten, sessionerne og de gejstlige retter  

 omfattes ikke af denne lov.
Det samme gælder om de i lov nr. 35 af 15.  

 februar 1895 omhandlede konsularretter, den ved lov nr. 225 af 14. april 1905  

 § 35 under navn af akkordretten oprettede domstol, de i lov nr. 77 af 19.  

 april 1907 §§ 11 og 12, jfr. bekendtgørelse nr. 161 af 11. maj 1928 §§ 10 og  

 11, og i lov nr. 234 af 12. juni 1922 omhandlede voldgiftsretter samt den i  

 sidstnævnte lovs § 7 omhandlede stående voldgiftsdomstol, for så vidt der ved  

 de nævnte love er fastsat særlige regler for disse retter.
Regeringen  

 bemyndiges dog til ved kongelig anordning at fastsætte sådanne lempelser i  

 disse særregler, som denne lov nødvendiggør.
 Stk. 3.  Det har sit forblivende ved de bestemmelser om  

 den faste voldgiftsret, som indeholdes i lov nr. 536 af 4. oktober 1919.
 Stk. 4.  Om retsplejen ved hæren og søværnet gælder lov  

 nr. 542 af 4. oktober 1919.
§ 1 a.  Begæringer om genoptagelse af en straffesag,  

 jfr. kapitel 86, kæremål vedrørende udelukkelse af en forsvarer, jfr. § 737,  

 og sager om disciplinær forfølgning i de i §§ 49 og 55 nævnte tilfælde  

 behandles og påkendes af den særlige klageret.
Klageretten består af 3  

 ordentlige medlemmer, der efter indstilling af justitsministeren beskikkes af  

 kongen på 10 år.
Inden for dette tidsrum kan intet medlem afsættes uden ved  

 dom, hvorimod et medlem udtræder, når betingelserne for dets beskikkelse ikke  

 længere er til stede; genbeskikkelse kan ikke finde sted.
 Stk. 2.  De tre ordentlige medlemmer skal være en  

 højesteretsdommer, en landsdommer og en byretsdommer; om beskikkelsen af  

 disse medlemmer sker indstilling til justitsministeren fra henholdsvis  

 højesteret, landsretterne og Den danske Dommerforening, således at der til  

 hver af stillingerne foreslås fire personer, blandt hvilke beskikkelsen sker.
Stk. 3.  I sager om genoptagelse af en straffesag og i  

 kæremål vedrørende udelukkelse af en forsvarer tiltrædes retten desuden af to  

 personer, hvoraf den ene skal være i virksomhed som advokat og udpeges blandt  

 fire personer, der hertil bringes i forslag af advokatrådet, medens den anden  

 skal være en beskikket universitetslærer i retsvidenskab eller en anden  

 jurist med særlig videnskabelig uddannelse.
På beskikkelsen af disse  

 medlemmer, deres afgang m. v. finder reglerne i stk. 1 tilsvarende  

 anvendelse.
Stk. 4.  For hvert af rettens medlemmer beskikker kongen  

 efter tilsvarende regler som for vedkommende medlem en suppleant, der i  

 fornødent fald tiltræder retten.
For dommerne og advokaten beskikkes  

 suppleanterne blandt de i medfør af stk. 2 og 3 indstillede.
 Stk. 5.  Den som medlem beskikkede højesteretsdommer  

 udfører hvervet som klagerettens præsident.
 Stk. 6.  Skriverforretningerne ved klageretten udføres  

 gennem højesterets justitskontor, jfr. § 3, efter aftale mellem højesterets  

 præsident og klagerettens præsident.
 Stk. 7.  Vederlag til klagerettens præsident og øvrige  

 medlemmer fastsættes ved finansloven.
 Stk. 8.  Klagerettens sæde er i København, men retten  

 kan i særlige tilfælde, når omstændighederne taler derfor, efter præsidentens  

 bestemmelse også sættes andetsteds.
§ 2.  Højesteret er øverste domstol for hele riget.  

 Den har sit sæde i København og består af en præsident og 14 andre  

 højesteretsdommere.
I præsidentens sted træder i fornødent fald den efter  

 embedsalder ældste af rettens tilstedeværende dommere.
 Stk. 2.  Når præsidenten ikke deltager i behandlingen af  

 en sag, beklædes formandspladsen af den dommer, han efter forhandling med  

 rettens medlemmer udpeger dertil.
§ 2 a.  I afgørelsen af sager ved højesteret deltager,  

 medmindre andet særligt er bestemt, mindst 5 dommere.
Sagernes fordeling  

 mellem dommerne bestemmes af præsidenten.
Er i en sag de nødvendige antal  

 højesteretsdommere ikke til rådighed, kan præsidenten tilkalde en eller flere  

 landsdommere til at deltage i sagens behandling, Stk. 2.  Efter rettens nærmere bestemmelse kan følgende  

 afgørelser træffes af udvalg, der består af mindst 3 dommere, og som  

 sammensættes af præsidenten efter forhandling med rettens medlemmer:
Stk. 3.  I det omfang retten finder det formålstjenligt,  

 kan et enkelt af medlemmerne handle på udvalgets vegne.
I vedtagelsen af  

 domme og kendelser, bortset fra kendelser om afvisning af kæremål, skal dog  

 alle udvalgets medlemmer deltage.
§ 2 b.  Ud over det i § 2 fastsatte antal  

 højesteretsdommere kan der beskikkes yderligere en højesteretsdommer.
Denne  

 stilling nedlægges ved den første ledighed i en stilling som  

 højesteretsdommer, der indtræder efter, at den i loven om en undersøgelse af  

 visse forhold vedrørende post- og telegrafvæsenet nævnte kommissionsdomstol  

 har afgivet beretning om resultatet af sin undersøgelse.
§ 3.  Til højesteret hører et justitskontor, der  

 forestås af en justitssekretær.
Under justitssekretærens embedsområde hører  

 oppebørsel af og regnskabsaflæggelse for retsafgifter samt de i kapitel 3  

 særligt nævnte forretninger.
Der ansættes endvidere ved højesteret et antal  

 protokolsekretærer og fuldmægtige.
Højesterets præsident træffer bestemmelse  

 om forretningernes fordeling.
§ 4.  Der skal være 2 landsretter: østre landsret og  

 vestre landsret.
Under østre landsret henhører staden København og øernes  

 amter, under vestre landsret Jyllands amter.
 Stk. 2.  Østre landsret, der har sit sæde i København,  

 består af en præsident og 45 andre landsdommere; vestre landsret, der har sit  

 sæde i Viborg, består af en præsident og 22 andre landsdommere.
 Stk. 3.  I præsidentens forfald træder i fornødent fald  

 det efter embedsalder ældste tilstedeværende medlem af retten i hans sted.
 § 5.  Landsretternes domsmyndighed omfatter dels  

 behandling og påkendelse i første instans af retssager i det omfang, som  

 bestemmes ved reglerne i denne lov, dels prøvelse i anden instans af  

 byretternes behandlinger og afgørelser overensstemmende med de nævnte regler.  

 Endvidere kan kære rejses for landsretten over byrettens afgørelser  

 vedrørende de i § 14 a, c og e ommeldte forhold.
§ 6.  I afgørelsen af sager ved landsretterne  

 deltager, medmindre andet er bestemt, mindst 3 dommere.
Uden for  

 domsforhandlingen kan dog en enkelt dommer handle på rettens vegne.
Sagernes  

 fordeling mellem dommerne bestemmes af præsidenten efter forhandling med  

 rettens medlemmer.
Stk. 2.  I nævningesager deltager 12 nævninger i sagens  

 behandling.
I domsmandssager sammensættes retten af 3 landsdommere og 3  

 domsmænd.
Stk. 3.  Dersom domsforhandlingen i de i stk. 2 nævnte  

 sager må antages at ville blive af længere varighed, kan rettens præsident  

 bestemme, at suppleanter for landsdommerne og nævningerne eller domsmændene  

 skal overvære forhandlingen.
Suppleanterne for landsdommerne og domsmændene  

 deltager ikke i rettens rådslagninger og afstemninger, som de dog efter  

 retsformandens bestemmelse kan overvære.
Suppleanterne for nævningerne  

 deltager ikke i nævningernes rådslagninger og afstemninger.
I øvrigt finder  

 reglerne om nævninger og domsmænd tilsvarende anvendelse på suppleanter for  

 disse.
Bliver nogen af landsdommerne, nævningerne eller domsmændene  

 forhindret i at deltage i hele sagens behandling, indtræder en suppleant i  

 hans sted.
Stk. 4.  I søsager tiltrædes landsretten under  

 domsforhandlingen af 2 sagkyndige medlemmer.
I handelssager kan landsretten  

 bestemme, at retten under domsforhandlingen skal tiltrædes af 2 sagkyndige  

 medlemmer.
Retten kan tilkalde de sagkyndige til retsmøder uden for  

 domsforhandlingen, når den finder særlig anledning hertil, herunder navnlig i  

 tilfælde af afhøring af parter eller vidner, afhjemling af syn og skøn eller  

 afsigelse af kendelse om et omtvistet punkt.
Stk. 5.  Ved søsager og handelssager forstås i denne lov  

 borgerlige sager, i hvilke fagkundskab til søforhold eller til handelsforhold  

 skønnes at være af betydning.
Ved afgørelsen af, om en sag er en sø- eller  

 handelssag, tages særligt hensyn til, om parterne ønsker, at retten skal  

 tiltrædes af sagkyndige medlemmer.
 Stk. 6.  I straffesager, der i 1. instans er behandlet  

 ved søret, jfr. § 18 a, tiltrædes landsretten under domsforhandlingen af 2  

 sagkyndige medlemmer.
§ 6 a.  I borgerlige sager, for hvis udfald  

 anvendelsen af reglerne i kap. 5 a i lov om arbejdsformidling og  

 arbejdsløshedsforsikring m. v. er af væsentlig betydning, tiltrædes  

 landsretten under domsforhandlingen af 2 sagkyndige medlemmer.
Bestemmelsen i  

 § 6, stk. 4, 3. pkt., finder tilsvarende anvendelse.
 Stk. 2.  I straffesager vedrørende overtrædelse af §§ 23  

 b og c i den i stk. 1 nævnte lov tiltrædes landsretten under  

 domsforhandlingen af 2 sagkyndige medlemmer.
§ 7.  Når rettens præsident ikke deltager i  

 behandlingen af en sag, beklædes formandspladsen af den af rettens dommere,  

 som præsidenten har beskikket dertil.
Sådan beskikkelse sker for et år ad  

 gangen og kan fornyes.
 § 8.  I fornødent fald træder den efter embedsalder  

 ældste af de dommere, af hvilke retten dannes, i formandens sted.
§ 9.  Sø- og handelsretten i København består af en  

 præsident, en eller flere vicepræsidenter, en dommer og et antal sagkyndige  

 medlemmer.
Forretningernes fordeling mellem præsidenten og vicepræsidenterne  

 bestemmes af præsidenten efter forhandling med vicepræsidenterne.
Sager  

 vedrørende lov om markedsføring skal dog så vidt muligt behandles af en  

 bestemt af dommerne.
 Stk. 2.  Under sø- og handelsretten hører de områder,  

 der er henlagt under Københavns byret, retten på Frederiksberg og retterne i  

 Gentofte, Lyngby, Gladsaxe, Ballerup, Hvidovre, Rødovre, Glostrup,  

 Brøndbyerne, Tåstrup, Tårnby og Hørsholm.
 Stk. 3.  Under sø- og handelsretten hører følgende  

 sager:
 1. Sø- og handelssager, jfr. § 6, stk. 5.
 2. Straffesager, i hvilke fagkundskab til søforhold  

 skønnes at være af betydning.
 3. Søforklaringer.
 4. Foretagelse af retshandlinger til brug for andre  

 retter i sø- og handelssager, jfr. § 6, stk. 5, i straffesager, i hvilke  

 fagkundskab til søforhold skønnes at være af betydning, og i sager om  

 afgivelse af søforklaring.
 5. Behandling af konkursboer, ledelse af  

 akkordforhandling og modtagelse af anmeldelser om betalingsstandsning, jfr.  

 konkurslovens § 4.
 6. Sager, der ved særlig lovbestemmelse er henlagt til  

 retten.
 Stk. 4.  Sø- og handelssager, jfr. § 6, stk. 5, der  

 efter stk. 2 skulle behandles ved en anden ret, kan indbringes for sø- og  

 handelsretten i København, når parterne er enige herom.
 Stk. 5.  Sager, der opstår af ansættelsesforhold mellem  

 arbejdsgivere og deres ansatte, behandles kun ved sø- og handelsretten i det  

 omfang, disse sager er henvist til denne ret efter bestemmelsen i § 227, stk.  

 2.
 § 9 a.  I den enkelte sags behandling deltager  

 præsidenten, en vicepræsident eller en dommer og efter reglerne i stk. 2-7  

 eventuelt tillige et antal af rettens sagkyndige medlemmer.
Stk. 2.  Under domsforhandling i borgerlige sager  

 tiltrædes retten af 2 sagkyndige.
Retten kan tilkalde de sagkyndige til  

 retsmøder uden for domsforhandlingen, når den finder særlig anledning hertil,  

 herunder navnlig i tilfælde af afhøring af parter eller vidner, afhjemling af  

 syn og skøn eller afsigelse af kendelse om et omtvistet punkt.
Stk. 3.  I straffesager tiltrædes retten under  

 domsforhandlingen og pådømmelsen af 2 sagkyndige.
Tilkaldelse af sagkyndige  

 er dog ikke nødvendig i sager, som fremmes til dom uden udfærdigelse af  

 anklageskrift i medfør af § 925, eller i politisager, som afgøres ved dom i  

 henhold til § 934, stk. 1, eller § 935, stk. 1, eller sluttes i henhold til §  

 936 eller § 937.
 Stk. 4.  Retten kan også i øvrigt i straffesager  

 tilkalde 2 sagkyndige.
 Stk. 5.  Under afgivelse af søforklaring tiltrædes  

 retten af 2 sagkyndige.
 Stk. 6.  Ved afgørelse af tvistigheder i konkursboer om,  

 hvorvidt en anmeldt fordring skal anerkendes, tiltrædes retten af 2  

 sagkyndige, såfremt sag til afgørelse af tvisten ville være sø- eller  

 handelssag, jfr. § 6, stk. 5. I øvrigt kan retten ved behandlingen af  

 konkursboer tilkalde en eller flere sagkyndige.
Stk. 7.  Retten kan i alle sager tilkalde 4 sagkyndige i  

 stedet for 2, når sagens karakter taler derfor.
I sager vedrørende lov om  

 markedsføring tilkaldes altid 4 sagkyndige under domsforhandlingen, medmindre  

 retten efter parternes anmodning bestemmer, at der kun skal tilkaldes 2  

 sagkyndige, eller - i straffesager - at sagen skal behandles uden tilkaldelse  

 af sagkyndige.
§ 10.  Til hver landsret og sø- og handelsretten hører  

 et justitskontor, der forestås af en justitssekretær.
Under  

 justitssekretærens embedsområde hører oppebørsel af og regnskabsaflæggelse  

 for retsafgifter samt de i kapitel 3 særligt nævnte forretninger.
Der  

 ansættes desuden ved disse retter et antal fuldmægtige.
Rettens præsident  

 træffer bestemmelse om forretningernes fordeling.
§ 11.  Domsbehandling af landsretssager, i hvilke  

 nævninger eller domsmænd skal medvirke, foregår dels på det sted, hvor  

 landsretten har sit sæde, dels på andre af justitsministeren dertil fastsatte  

 steder i landsretskredsen.
Justitsministeren bestemmer, hvilke dele af  

 landsretskredsen der skal henlægges til hvert af disse tingsteder.
 Stk. 2.  Landsretten kan bestemme, at retten skal sættes  

 uden for det sædvanlige tingsted.
§ 12.  Landet inddeles i 84 retskredse.  

 Justitsministeren kan foretage forandringer i retskredsenes område, medmindre  

 forandringen indebærer oprettelse eller nedlæggelse af en retskreds.
Det  

 påhviler justitsministeriet at udsende en fortegnelse over retskredsene med  

 angivelse af området for hver af kredsene.
 § 13.  Byrettens virkekreds omfatter behandling og  

 påkendelse af retssager og foretagelse af retshandlinger i det omfang, som  

 bestemmes ved reglerne i denne lov.
 § 14.  Til byretternes virkekreds hører uden for den  

 egentlige retspleje, hvortil også regnes skifteforvaltning og foged- og  

 auktionsforretninger:
a. tinglysningsvæsenet, b. oppebørsel af retsafgifter og regnskabsaflæggelse herfor, c. udmeldelse af syns- og skønsmænd uden for retsplejen, for så vidt den  

 ikke kan ske af øvrigheden, d. retshjælpsforretninger, e. notarialforretninger samt uden for Københavns byrets område:
 f. tilsyn med og revision af dødsboer, der behandles af eksekutorer.
 Stk. 2.  Justitsministeren fastsætter regler om  

 notarialforretninger.
 Stk. 3.  Skifteretten bistår ægtefællen og arvingerne  

 med udfærdigelse af anmeldelser og opgørelser, der skal indgives til  

 skifteretten i henhold til skifteloven, arveloven og arveafgiftsloven,  

 medmindre udfærdigelsen på grund af boets størrelse eller beskaffenhed vil  

 være særlig tidkrævende eller kræve særlige undersøgelser.
 § 15.  Københavns byret består af en præsident og 33  

 andre dommere.
 Stk. 2.  Retten i Århus består af en præsident og 12  

 andre dommere.
 Stk. 3.  Retten i Odense består af en præsident og 9  

 andre dommere.
 Stk. 4.  Retten i Ålborg består af en præsident og 8  

 andre dommere.
Stk. 5.  Københavns byret og retterne i Århus, Odense og  

 Aalborg deles i afdelinger, som hver beklædes af en enkelt dommer.  

 Almindelige regler om forretningernes fordeling mellem afdelingerne  

 fastsættes af rettens præsident med justitsministerens billigelse.
Sagernes  

 fordeling mellem dommerne bestemmes af præsidenten efter forhandling med  

 rettens medlemmer.
§ 16.  Til Københavns byret hører et justitskontor,  

 der forestås af en justitssekretær.
Under justitssekretærens embedsområde  

 hører oppebørsel af og regnskabsaflæggelse for retsafgifter vedrørende  

 domssager samt de i kapitel 3 særligt nævnte forretninger.
 Stk. 2.  Oppebørsel af indtægter vedrørende skifte-,  

 foged- og tinglysningsforretninger samt regnskabsaflæggelse herfor hører  

 under den dommer eller fuldmægtig, som præsidenten bemyndiger dertil.
§ 16 a.  Retten i Randers består af 4 dommere.
Retten  

 på Frederiksberg samt retterne i Lyngby, Ballerup, Esbjerg, Horsens og  

 Herning består af 3 dommere.
Stk. 2.  Retten i Randers deles i 4 afdelinger.
De  

 øvrige i stk. 1 nævnte retter deles i 3 afdelinger.
Hver afdeling beklædes af  

 en enkelt dommer.
 Stk. 3.  Ved hver af de i stk. 1 nævnte retter beskikker  

 justitsministeren en af dommerne til at varetage rettens administration.  

 Almindelige regler om forretningernes fordeling mellem afdelingerne  

 fastsættes af den beskikkede dommer med justitsministerens billigelse.  

 Sagernes fordeling mellem dommerne bestemmes af den beskikkede dommer efter  

 forhandling med rettens øvrige medlemmer.
 § 17.  Der ansættes 2 dommere ved retterne i Gentofte,  

 Gladsaxe, Glostrup, Helsingør, Hillerød, Frederikssund, Roskilde by, Roskilde  

 herred, Holbæk, Slagelse, Næstved, Haderslev, Sønderborg, Vejle, Kolding,  

 Fredericia, Silkeborg, Viborg, Frederikshavn og Hjørring.
 Stk. 2.  Almindelige regler om forretningernes fordeling  

 mellem dommerne ved de i stk. 1 nævnte retter fastsættes af  

 justitsministeren.
 Stk. 3.  De øvrige byretter består hver af en dommer.
§ 17 a.  Fuldmægtige ved byretterne og ved sø- og  

 handelsretten i København er bemyndiget til at udføre foged-, skifte-, og  

 notarialforretninger, de i § 1018, stk. 1, nævnte forhør, søforklaringer og  

 tinglysningsforretninger i det omfang, hvori det af dommeren eller rettens  

 præsident overdrages dem at udføre disse forretninger.
Bemyndigelse til at  

 udføre andre dele af de egentlige dommerforretninger kan meddeles af  

 justitsministeren.
Stk. 2.  Ved byretterne og ved sø- og handelsretten i  

 København kan der meddeles andre personer bemyndigelse til at udføre foged-,  

 skifte-, notarial- og tinglysningsforretninger samt faderskabssager, såfremt  

 der ikke skal træffes afgørelse i tvistigheder.
Personer, der er bemyndiget  

 til at udføre fogedforretninger, kan dog efter dommerens nærmere bestemmelse  

 træffe afgørelser efter § 490, § 494, stk. 2 og 3, og § 525. For så vidt  

 angår sø- og handelsretten i København, Københavns byret og retterne i Århus,  

 Odense og Aalborg, meddeles bemyndigelsen af rettens præsident.
For så vidt  

 angår de i § 16 a, stk. 1, nævnte retter, meddeles bemyndigelsen af den  

 beskikkede dommer.
Ved de øvrige retter meddeles bemyndigelsen af dommeren.
§ 18.  Antages domsforhandlingen i en straffesag, der  

 behandles ved byretten, at ville blive af længere varighed, kan landsrettens  

 præsident efter indstilling fra dommeren bestemme, at forhandlingen skal  

 overværes af en suppleant for denne.
For så vidt angår Københavns byret og  

 retterne i Århus, Odense og Aalborg, træffes bestemmelsen af rettens  

 præsident.
Suppleanten deltager ikke i rettens rådslagninger og afstemninger,  

 men kan efter dommerens bestemmelse overvære disse.
Suppleanten indtræder i  

 stedet for dommeren, såfremt denne bliver forhindret i at beklæde retten ved  

 sagens behandling og pådømmelse.
Stk. 2.  I straffesager, hvor domsmænd medvirker,  

 tiltrædes byretten af 2 domsmænd.
Formandspladsen beklædes af dommeren.  

 Antages domsforhandlingen i en sådan sag at ville blive af længere varighed,  

 kan dommeren bestemme, at forhandlingen skal overværes af en suppleant,  

 eventuelt to suppleanter, for domsmændene.
For så vidt angår Københavns byret  

 og de i § 15, stk. 2-4 og § 16 a, stk. 1, nævnte retter, træffes bestemmelsen  

 herom af rettens præsident eller den dommer, der er beskikket i medfør af §  

 16 a, stk. 3, efter indstilling fra dommeren.
Suppleanten deltager ikke i  

 rettens rådslagninger og afstemninger, men kan efter retsformandens  

 bestemmelse overvære disse.
I øvrigt finder reglerne om domsmænd tilsvarende  

 anvendelse på suppleanter for disse.
Suppleanten tiltræder retten, såfremt en  

 af domsmændene bliver forhindret i at medvirke ved sagens behandling og  

 pådømmelse.
 § 18 a.  Uden for det i § 9, stk. 2, nævnte område  

 virker byretten som søret i følgende sager:
 1. Søsager, jfr. § 6, stk. 5.
 2. Straffesager, i hvilke fagkundskab til søforhold  

 skønnes at være af betydning.
 3. Søforklaringer.
 4. Foretagelse af retshandlinger til brug for andre  

 retter i søsager, jfr. § 6, stk. 5, i straffesager, i hvilke fagkundskab til  

 søforhold skønnes at være af betydning, og i sager om afgivelse af  

 søforklaring.
 Stk. 2.  Bestemmelserne i § 9 a, stk. 2-5, om medvirken  

 af sagkyndige finder tilsvarende anvendelse.
§ 18 b.  Uden for det i § 9, stk. 2, nævnte område kan  

 byretten i handelssager, jfr. § 6, stk. 5, bestemme, at retten under  

 domsforhandlingen skal tiltrædes af 2 sagkyndige dommere.
Retten kan tilkalde  

 de sagkyndige til retsmøder uden for domsforhandlingen, når den finder særlig  

 anledning hertil, herunder navnlig i tilfælde af afhøring af parter eller  

 vidner, afhjemling af syn og skøn eller afsigelse af kendelse om et omtvistet  

 punkt.
Bestemmelsen i 2. pkt. finder tilsvarende anvendelse ved foretagelse  

 af retshandlinger til brug for andre retter i handelssager.
 § 18 c.  Bestemmelserne i § 9 a, stk. 2-4, om  

 medvirken af sagkyndige finder tilsvarende anvendelse ved byrettens  

 behandling af borgerlige sager, for hvis udfald anvendelsen af reglerne i  

 kap. 5 a i lov om arbejdsformidling og arbejdsløshedsforsikring m. v. er af  

 væsentlig betydning, og straffesager vedrørende overtrædelse af denne lovs §§  

 23 b og c.
 § 18 d.  Under behandling af konkursboer kan  

 sagkyndige dommere tilkaldes efter reglerne i §§ 6, stk. 4, 18 a, stk. 2, og  

 18 b.
 § 19.  Justitsministeren fastsætter tingstederne for  

 byretterne.
Stk. 2.  Tildeles der en retskreds flere tingsteder,  

 fastsætter justitsministeren de dele af kredsen, som med hensyn til rettens  

 ordentlige møder skal henhøre til ethvert af disse.
Dommeren er pligtig ved  

 de ordentlige retsmøder på ethvert tingsted i kredsen at modtage dokumenter,  

 som indleveres til lysning eller aflysning, samt efter forudbegæring at  

 udlevere lyste og aflyste dokumenter.
 Stk. 3.  Dommeren skal have bolig ved kredsens tingsted  

 (hovedtingsted). Dog kan justitsministeren tilstede afvigelse herfra.
Stk. 4.  Skønnes det efter omstændighederne fornødent,  

 kan justitsministeren bestemme, at dommeren på et eller flere steder i  

 retskredsen uden for hovedtingstedet vil have at indrette en afdeling af sit  

 embedskontor.
Justitsministeren træffer bestemmelse om kontordagenes antal og  

 kontortidens længde.
 Stk. 5.  Reglen i § 11, stk. 2, finder tilsvarende  

 anvendelse på byretterne.
 § 20.  Sø- og handelssager kan behandles ved de for  

 almindelige borgerlige retssager dannede retter, når begge parter er enige  

 herom.
 Stk. 2.  Anmodning om, at en sag skal behandles som sø-  

 eller handelsretssag eller indsigelse derimod, skal fremsættes i 1. retsmøde  

 eller, såfremt sagen forberedes skriftligt, før skriftvekslingens slutning.  

 Retten kan dog i særlige tilfælde tage hensyn til en anmodning eller  

 indsigelse, der fremsættes senere, men dog inden domsforhandlingens  

 begyndelse.
§ 21.  Regeringens ret til at anordne ekstraordinære  

 retter vedbliver indtil videre i sit nuværende omfang, dog at særdomstole med  

 dømmende myndighed ikke kan nedsættes.
De ekstraordinære retter skal i sager,  

 der omfattes af nærværende lov, anvende denne lovs regler bortset fra  

 bestemmelserne om retskredsenes grænser, og deres afgørelser kan påkæres  

 umiddelbart til højesteret.
Stk. 2.  Ligeledes kan kongen i sager, i hvilke der  

 foreligger sigtelse for overtrædelse af den borgerlige lovgivning, og tillige  

 for forhold, der vedrører sigtedes stilling som gejstlig embedsmand,  

 bestemme, at sagen i sin helhed skal undersøges og påkendes enten ved  

 gejstlig eller ved borgerlig ret.
I disse tilfælde kan kongen tilforordne de  

 borgerlige retter, til hvilke sagens undersøgelse og påkendelse henvises,  

 samt de borgerlige domstole, hvem påkendelsen i tilfælde af anke tilkommer,  

 hver tvende gejstlige medlemmer som dommere.
Domsmænd medvirker efter de  

 herom i denne lov fastsatte regler.
Retsmøder § 22.  Justitsministeren fastsætter og bekendtgør  

 tiden for de ordentlige retsmøder til domssagers behandling ved byretterne,  

 bortset fra Københavns byret og retterne i Århus, Odense og Aalborg.
 Stk. 2.  I andre tilfælde træffer retterne selv  

 bestemmelse om tiden for retternes møder og om bekendtgørelsen heraf.
 §§ 23-28. (Ophævet).
 § 29.  Retsmøderne er offentlige, hvor ikke det  

 modsatte særlig er foreskrevet.
 Stk. 2.  Dog kan retten undtagelsesvis på begæring af en  

 part eller i embeds medfør beslutte, at dørene skal lukkes, når enten  

 hensynet til sædeligheden, ro og orden i retslokalet, statens forhold til  

 fremmede magter eller særlige hensyn til disse i øvrigt kræver det.
 Stk. 3.  Det samme gælder borgerlige sager, når  

 offentlig forhandling ville tilføje nogen en ufornøden krænkelse, herunder  

 når forklaring skal afgives om forretnings- eller driftshemmeligheder.
Stk. 4.  I straffesager kan retten beslutte, at dørene  

 skal lukkes, når sigtede (tiltalte) er under 18 år, samt undtagelsesvis Stk. 5.  Det bør dog iagttages, at dørene ikke lukkes i  

 tilfælde, hvor det skønnes tilstrækkeligt at anvende reglerne i § 31, stk. 3.
 Stk. 6.  Domme afsiges stedse i et offentligt møde.
 § 30.  Rettens beslutning om, at dørene skal lukkes,  

 sker ved kendelse, efter at parterne har haft lejlighed til at udtale sig.  

 Kendelsen, der i borgerlige sager ikke er genstand for kære, afsiges  

 offentligt; om dørene skal lukkes under den forudgående forhandling, afgør  

 rettens formand, der herved særlig skal have opmærksomheden henvendt på, om  

 hensynet til fremmede magter gør dette påkrævet, eller om der er grund til at  

 antage, at forhandlingens offentlighed på afgørende måde vil være til hinder  

 for sagens oplysning.
 Stk. 2.  Beslutning om, at dørene skal lukkes, kan  

 træffes såvel ved forhandlingens begyndelse som i løbet af denne; den kan  

 straks eller senere indskrænkes til en del af forhandlingen.
 § 31.  Når et retsmøde holdes for lukkede døre, kan  

 rettens formand, hvor særlige grunde taler derfor, give andre end dem, der  

 har med sagen at gøre, adgang til retslokalet.
Stk. 2.  Offentlig gengivelse af, hvad der forhandles i  

 retsmøder, der holdes for lukkede døre, er forbudt.
Personer, der har fået  

 særlig tilladelse til at overvære et retsmøde, som holdes for lukkede døre,  

 må ikke give meddelelse om forhandlingerne til nogen, hvem adgang til at  

 overvære det pågældende møde ikke har været tilstedet.
Overtrædelse af de  

 nævnte forbud straffes med bøde.
Foranstående regler gælder dog ikke, når  

 dørenes lukning alene er besluttet af hensyn til orden og ro i retslokalet.
Stk. 3.  Offentlig gengivelse af forhandlingen i  

 straffesager kan ved kendelse forbydes, såfremt sigtede er under 18 år, og  

 det begæres af værgen eller en repræsentant for det sociale udvalg.
Endvidere  

 kan retten ved kendelse helt eller delvis forbyde offentlig gengivelse af,  

 hvad der i straffesager forhandles i offentligt retsmøde, når sådan  

 gengivelse er egnet til at skade sagens oplysning eller der er grund til at  

 antage, at sådan gengivelse vil medføre fare for nogens sikkerhed eller vil  

 tilføje nogen en ufornøden krænkelse.
Referatforbud af hensyn til en sigtet  

 (tiltalt), der er til stede, kan kun besluttes, hvis han selv begærer det.  

 Retten kan endvidere forbyde offentlig gengivelse af navn, stilling eller  

 bopæl for sigtede (tiltalte) eller andre under sagen nævnte personer, såfremt  

 der fremsættes begæring herom og ingen offentlig interesse findes at tale  

 derimod.
Forbudet kan efter begæring udstrækkes til at gælde også under en  

 eventuel anke af sagen, såfremt anken omfatter bedømmelsen af beviserne for  

 tiltaltes skyld.
Rettens nægtelse af at udstede sådant forbud kan påkæres.
I  

 øvrigt er rettens afgørelse ikke genstand for kære eller anke.
Overtrædelse  

 af rettens forbud straffes med bøde.
Stk. 4.  Det er forbudt at fotografere eller tegne i  

 retssalen under et retsmøde, medmindre dommeren i det enkelte tilfælde giver  

 tilladelse dertil.
Offentlig gengivelse i billeder af et retsmøde kan retten  

 på ethvert punkt af sagen forbyde ved kendelse, der ikke er genstand for kære  

 eller anke.
Overtrædelse straffes med bøde.
 § 31 a.  Sker der i en sag skriftlig forelæggelse  

 eller skriftlig procedure, jfr. §§ 927 b og 928 a, stk. 2-3, finder de i  

 medfør af denne lovs §§ 29 eller 31 trufne beslutninger tilsvarende  

 anvendelse herpå.
§ 32.  Personer under 18 år har ikke adgang til  

 offentlige retsmøder, medmindre retten undtagelsesvis giver vedkommende  

 særlig tilladelse.
Adgang kan derhos nægtes enhver, der fremstiller sig i en  

 sådan tilstand, at hans nærværelse ville stride imod rettens værdighed eller  

 god orden, og efter bestemmelse af rettens formand enhver, som i de sidste 10  

 år har udstået straf af fængsel eller hensiddet i arbejdshus eller  

 sikkerhedsforvaring eller har været anbragt i sindssygehospital,  

 åndssvageanstalt eller anden anstalt i medfør af straffelovens §§ 68-70.  

 Endvidere kan retten undtagelsesvis nægte enkelte bestemte personer adgang  

 til et offentligt retsmøde, når det skønnes nødvendigt for at opnå en  

 sandfærdig forklaring af et vidne eller en part.
Rettens formand kan under  

 enhver omstændighed for at hindre, at rummet overfyldes, begrænse antallet af  

 de personer, der indlades.
Retsbøger § 33.  Justitsministeren fastsætter regler om, hvilke  

 retsbøger der skal føres ved de forskellige retter, og om deres autorisation,  

 indretning og førelse.
 Stk. 2.  Justitsministeren kan endvidere fastsætte  

 regler om fonetisk optagelse af retsforhandlinger.
 § 34.  Angående alle retshandlinger optages beretning  

 i retsbogen.
 Stk. 2.  I retsbogen indføres angivelse af:
 § 35.  Retsbogen skal indeholde en kort fremstilling  

 af forhandlingerne.
 Stk. 2.  Fuldstændigt optages parternes påstande,  

 begæringer og indsigelser, for så vidt de ikke indeholdes i skrifter, som  

 overleveres retten, i hvilket fald henvisning er tilstrækkelig, samt  

 indsigelser, som fremsættes af vidner, syns- eller skønsmænd.
 Stk. 3.  Af udviklinger og foredrag til begrundelse af  

 påstande, begæringer eller indsigelser optages intet i retsbogen, hvor ikke  

 det modsatte udtrykkelig er bestemt; dog kan formanden beslutte, at enkelte  

 udtalelser skal optages.
 Stk. 4.  Særlig bemærkning gøres i retsbogen om,  

 hvorledes der er gået til værks med hensyn til former, som efter loven skal  

 iagttages, om, hvad der fremlægges i retten, og hvilke dokumenter, der er  

 blevet oplæst.
Stk. 5.  Rettens afsigelse af domme og kendelser og dens  

 øvrige beslutninger optages i retsbogen.
Domme og kendelser indføres  

 fuldstændigt i dombogen.
 Stk. 6.  Om noget i øvrigt skal optages i retsbogen,  

 beror på, om sådant særlig er foreskrevet i loven.
 § 36.  Hvor ikke det modsatte er udtrykkelig bestemt,  

 finder oplæsning og efter omstændighederne vedtagelse af det retsbogen  

 tilførte kun sted, når rettens formand af særlige grunde anser det for  

 nødvendigt, enten af egen drift eller i borgerlige sager ifølge begæring af  

 part, vidne eller syns- eller skønsmænd.
 § 37.  (Ophævet).
 § 38.  Aktstykker og andre dokumenter, som fremlægges  

 i retten, forsynes med fremlæggelsespåtegning.
§ 39.  I borgerlige sager forbliver stævningerne og  

 parternes øvrige processkrifter i rettens arkiv.
Af dokumenter og andre  

 aktstykker, der benyttes som bevis, skal, når de forlanges udleveret inden  

 ankefristens udløb, og modpartens samtykke til udleveringen ikke foreligger,  

 genpart, der bekræftes af justits- sekretæren eller, hvor sådan ikke er  

 ansat, af dommeren, afgives til retten; dog undtages herfra dokumenter, der  

 er udskrift af embedsbøger.
Om og i hvilket omfang genpart skal tages af  

 handelsbøger, regnskabsbøger eller andre dokumenter af betydeligt omfang,  

 beror på præsidenten eller ved byretterne uden for København på dommeren.
 Stk. 2.  For straffesager fastsætter justitsministeriet  

 regler om fremlagte dokumenters opbevaring og udlevering.
§ 40.  Hvor en justitssekretær er ansat, samler han de  

 enhver sag vedkommende dokumenter og bevarer dem samt de af tilbageleverede  

 originaler tagne genparter.
Ved andre retter påhviler dette dommeren.
De i  

 nævningesager overensstemmende med §§ 894 og 898-900 udfærdigede spørgsmål  

 tilligemed nævningernes vedtegnede erklæringer bliver at samle og opbevare  

 som bilag til retsbogen.
 § 41.  Uden for de tilfælde, for hvilke der i denne  

 lov er truffet særlig bestemmelse, kan parterne samt andre, som deri har  

 retlig interesse - de sidstnævnte i straffesager dog først, når sagen er endt  

 - hos justitssekretæren eller, hvor ingen sådan er ansat, hos dommeren  

 forlange udskrift af retsbøgerne, derunder dog ikke stemmegivningsbogen, samt  

 af de øvrige hos retten beroende til en sag hørende, fremlagte dokumenter.
Stk. 2.  Såfremt hensynet til statens sikkerhed eller  

 forhold til fremmede magter eller særlige hensyn til disse i øvrigt gør det  

 betænkeligt at meddele udskrift som foran anført, kan udskrift - helt eller  

 delvis - nægtes.
Det samme gælder, såfremt det må befrygtes, at udskriften  

 vil blive benyttet på retsstridig måde.
 Stk. 3.  Udskrifter skal leveres i løbet af en uge;  

 herfra kan der kun, hvor ganske særlige forhold nødvendiggør det, gøres  

 afvigelse.
Stk. 4.  Justitsministeren kan bestemme, at udskrifter i  

 straffesager først skal kunne meddeles, efter at justitssekretæren (dommeren)  

 har indhentet en erklæring fra politimesteren.
Såfremt politimesteren af de i  

 stk. 2 angivne grunde modsætter sig udskriftens meddelelse, afgør retten, for  

 Københavns byrets vedkommende rettens præsident, sagen ved kendelse.
 Stk. 5.  Den en domfældt i medfør af § 219 tilkommende  

 adgang til at få udskrift af den over ham afsagte dom berøres ikke af  

 bestemmelserne i nærværende paragraf.
Stk. 6.  Klage over justitssekretærens afgørelser  

 fremsættes over for retten, for Københavns byrets vedkommende over for  

 rettens præsident.
Afgørelsen af klagen sker ved kendelse, der er genstand  

 for kære.
Klage over dommerens afgørelser og de i stk. 4, 2. pkt., nævnte  

 afgørelser sker ved kære.
Stk. 7.  Klagen skal fremsættes inden 6 uger.
Den  

 myndighed, der afgør klagen, kan dog se bort fra overskridelser af denne  

 frist på indtil 6 måneder, når særlige omstændigheder gør overskridelsen  

 undskyldelig.
I de i stk. 4, 2. pkt., nævnte tilfælde skal kære fra  

 politimesterens side ske inden 3 dage, og udskrift må da ikke meddeles, før  

 kæremålet er afgjort.
 § 41 a.  Justitsministeren bemyndiges til at  

 autorisere stenografer til optagelse af stenografisk gengivelse af  

 retsforhandlinger og til at fastsætte regler om vederlaget for sådan  

 virksomhed.
Stk. 2.  De autoriserede retsstenografer anvendes i  

 borgerlige sager, når parterne eller en af dem begærer det.
Om deres  

 anvendelse i straffesager kan justitsministeriet fastsætte nærmere  

 bestemmelser.
 Dommere, justitssekretærer, fuldmægtige  

 m.m.
 § 42.  Faste dommere ved rigets almindelige domstole  

 beskikkes af kongen.
 Stk. 2.  Til højesteret sker udnævnelse som  

 »højesteretsdommer«, til landsret som »landsdommer«, til  

 hver af de andre retter - bortset fra sø- og handelsretten i København, jfr.  

 § 9 - som »dommer« med angivelse af, hvor pågældende ansættes.
 Stk. 3.  Kun den, der har bestået juridisk  

 kandidateksamen, og som er myndig, uberygtet og vederhæftig, kan beskikkes.
 § 43.  Til højesteretsdommer kan i reglen kun  

 beskikkes en mand, der i 3 år har været landsdommer, præsident i byretten for  

 København eller i retten i Århus, Odense eller Aalborg, præsident eller  

 vicepræsident i sø- og handelsretten, rigsadvokat, højesteretssagfører,  

 departementschef i centraladministrationen eller beskikket lærer i  

 lovkyndighed ved universitetet.
 Stk. 2.  Førend nogen kan beskikkes til  

 højesteretsdommer, skal han først have godtgjort sin dygtighed til at have  

 sæde i retten ved som prøve at votere først i mindst 4 sager, af hvilke  

 mindst den ene skal være borgerlig.
 Stk. 3.  Til landsdommer kan i reglen kun beskikkes en  

 mand, der i 3 år har været enten i nogen af de i stk. 1 nævnte stillinger  

 eller dommer ved byret, politimester, statsadvokat, overretssagfører,  

 landsretssagfører, advokat med møderet for landsret, eller ansat i  

 centraladministrationen som fuldmægtig eller i højere stilling.
 Stk. 4.  Til udbringelse af de i ovennævnte bestemmelser  

 ommeldte 3 år kan virksomhed i forskellige af de nævnte stillinger  

 sammenlægges.
Stk. 5.  Til at indtræde i de i § 21, stk. 1, ommeldte  

 ekstraordinære retter skal så vidt muligt faste dommere beskikkes.
Ingen kan  

 beskikkes, som ikke opfylder de i § 42, stk. 3, nævnte betingelser.
§ 44.  Midlertidig beskikkelse til højesteretsdommer  

 kan ikke finde sted.
Ved embedsledighed skal fast beskikkelse ske inden 6  

 måneders forløb.
Stk. 2.  Til midlertidig at beklæde andre dommerembeder,  

 når det på grund af embedsledighed eller en fast dommers forfald måtte være  

 nødvendigt, meddeler justitsministeren beskikkelse.
Enhver dommer ved byret  

 skal være forpligtet til, når det af fornævnte grunde skønnes fornødent, at  

 modtage beskikkelse af justitsministeriet til, foruden sit eget embede,  

 midlertidig at beklæde et andet embede som dommer ved byret.
Uden for  

 tilfælde af sygdomsforfald kan embede som landsdommer, præsident eller  

 vicepræsident i sø- og handelsretten eller som dommer ved byret ikke holdes  

 besat ved midlertidig beskikkelse ud over et år.
Hvor den midlertidige  

 beskikkelse er foranlediget ved dommerens udførelse af andet offentligt  

 hverv, skal dog den nævnte frist ved kongelig resolution kunne forlænges for  

 indtil et år ad gangen på betingelse af, at ganske særlige grunde taler  

 derfor, at samtykke gives af præsidenten for vedkommende kollegiale ret,  

 eller for retspræsidenters og enkeltdommeres vedkommende af præsidenten for  

 den nærmeste overordnede ret, og at en fast ansat dommer midlertidig  

 beskikkes i den pågældende stilling.
Midlertidig beskikkelse ved kongelig  

 resolution kan i intet tilfælde meddeles udover et samlet tidsrum af 3 år.
Stk. 3.  Landsrettens præsident kan i påtrængende  

 tilfælde, samt når den faste dommers forfald skønnes at ville blive  

 kortvarigt, meddele bemyndigelse til midlertidigt at forestå embedet som  

 dommer ved byret.
Dette gælder dog ikke i Københavns byret og retterne i  

 Århus, Odense og Aalborg.
Meddelelse om bemyndigelse efter 1. pkt. skal  

 straks gives til justitsministeren.
 Stk. 4.  Den, som beskikkes til midlertidig at beklæde  

 et dommerembede, må være i besiddelse af de samme egenskaber, som udkræves  

 til at beklæde embedet som fast dommer.
 § 45.  (Ophævet).
 § 46.  Hvis det på grund af en dommers inhabilitet er  

 nødvendigt, beskikkes en sættedommer, for byretternes vedkommende af  

 landsrettens præsident og i øvrigt af højesterets præsident.
 Stk. 2.  Med hensyn til sættedommerne finder reglerne i  

 § 44, stk. 4, anvendelse.
§ 47.  En dommer må kun med tilladelse af et råd  

 bestående af præsidenterne for de kollegiale retter have fast indtægtsgivende  

 beskæftigelse ved siden af sit egentlige embede.
Rådet skal give  

 justitsministeriet meddelelse om sådanne tilladelser.
§ 48.  Gør en dommer sig skyldig i forsømmelse eller  

 skødesløshed i embedsførelsen, der dog ikke er af en sådan beskaffenhed, at  

 den efter lovgivningen medfører straf, eller udviser han i øvrigt utilbørligt  

 eller usømmeligt forhold, gives der ham i stilhed en advarsel.
Advarslen  

 meddeles i de kollegiale retter af rettens præsident og i øvrigt af  

 vedkommende landsrets præsident.
For så vidt angår præsidenterne for  

 landsretterne, Københavns byret og retterne i Århus, Odense og Aalborg samt  

 præsidenten og vicepræsidenterne for sø- og handelsretten, meddeles advarslen  

 af højesterets præsident.
Om afgørelsen skal der gives meddelelse til  

 justitsministeren samt til den, der måtte have klaget over forholdet.
 § 49.  Enhver, der anser sig krænket ved utilbørligt  

 eller usømmeligt forhold fra en dommers side under udøvelsen af dennes  

 embedsvirksomhed, kan inden 14 dage fremsætte besværing herover for  

 rigsadvokaten til indbringelse for den særlige klageret.
 Stk. 2.  Finder justitsministeren, at en dommer må  

 antages at have gjort sig skyldig i et forhold, der må svække eller gøre ham  

 uværdig til den agtelse og tillid, som dommerkaldet forudsætter, finder  

 tilsvarende regler anvendelse.
 Stk. 3.  Det samme gælder, hvor ministeren skønner, at  

 en dommer bør afsættes mod sit ønske på grund af vedvarende åndelig eller  

 legemlig svaghed.
Stk. 4.  Sagen bliver af rigsadvokaten skriftlig at  

 forelægge klageretten.
Finder rigsadvokaten, at en i henhold til stk. 1  

 fremsat besværing efter klagerens egen fremstilling er åbenbar grundløs eller  

 ikke falder ind under bestemmelserne i nævnte stykke, eller mener han, at en  

 klage angående det samme forhold tidligere er afvist af klageretten som  

 ugrundet, henleder han ved fremsendelsen rettens opmærksomhed herpå; klagen  

 kan da straks uden yderligere forhandling afvises af klageretten, jfr. stk.  

 6. I andre tilfælde afæsker retten vedkommende dommer en erklæring om det  

 påklagede forhold.
Bestrider dommeren rigtigheden af den givne fremstilling  

 af det faktisk passerede, bliver sagens sammenhæng, for så vidt det af  

 klageretten findes fornødent, at fastslå efter de i kap. 67 og 68 indeholdte  

 regler med de af forholdets natur flydende lempelser.
Stk. 5.  Herefter skal parterne have lejlighed til  

 skriftlig at fremkomme med de bemærkninger, hvortil det oplyste findes at  

 give anledning.
I de i paragraffens stk. 2 og 3 omhandlede tilfælde, samt når  

 den indklagede dommer fremsætter begæring derom, eller sagens beskaffenhed  

 gør det påkrævet, anordner klageretten dog mundtlig forhandling og tager  

 samtidig bestemmelse om, hvorvidt denne skal ske for lukkede døre; de nærmere  

 bestemmelser om forhandlingens gang træffes i øvrigt af præsidenten i  

 overensstemmelse med de for landsretsprocedure for borgerlige sager i 1.  

 instans gældende regler.
Den indklagede dommer kan give møde med advokat;  

 fremsætter dommeren begæring derom, kan klagerettens præsident til møde under  

 mundtlig forhandling for retten beskikke ham en advokat blandt de til  

 udførelsen af offentlige og beneficerede sager antagne, således at salær og  

 godtgørelse for udlæg udredes efter regler som i tilfælde, hvor der er  

 meddelt fri proces, jfr. kap. 31.
 Stk. 6.  Findes klagen ugrundet, bliver dette at udtale,  

 hvorhos der i det i paragraffens stk. 1 omhandlede tilfælde, uden hensyn til  

 om klagerens adfærd måtte kunne pådrage ham ansvar efter straffelovens  

 regler, kan pålægges ham straf af bøde, hvis han uden rimelig grund har  

 foranlediget sagen rejst.
 Stk. 7.  Findes klagen begrundet, kan klageretten udtale  

 sin misbilligelse af dommerens adfærd eller pålægge ham bøde; findes det af  

 dommeren udviste forhold at være af graverende karakter, eller har han  

 tidligere ved klageretten været dømt for forhold af sådan karakter, kan han  

 derhos ved dommen afsættes; i så fald skal dommen afgøre pensionsspørgsmålet,  

 hvorved bliver at iagttage, at den, der afsættes, fordi han har gjort sig  

 skyldig i et strafbart forhold, der begrunder en nærliggende fare for misbrug  

 af stillingen, taber retten til pension, medens det, når afsættelsen skyldes  

 tjenesteforseelser eller misligheder, der gør ham uskikket til at forblive i  

 sin stilling, bestemmes ved finanslov eller tillægsbevillingslov, hvorvidt  

 den pågældende skal have pension og i bekræftende fald af hvilken størrelse;  

 i alle andre tilfælde tilkommer der ham pension efter tjenestemandslovens  

 almindelige regler.
 Stk. 8.  Om dommen, der afsiges i et offentligt  

 retsmøde, giver rettens præsident meddelelse til justitsministeren samt til  

 den, der i medfør af stk. 1 måtte have foranlediget sagen rejst.
 Stk. 9.  Lyder dommen på afsættelse, eller har der været  

 nedlagt påstand herom, kan den indbringes for højesteret efter reglerne om  

 anke, i andre tilfælde efter reglerne om kære i borgerlige sager, dog  

 således, at mindst fem dommere deltager i påkendelsen.
 Stk. 10.  Med hensyn til sagsomkostninger finder  

 reglerne i kap. 91 tilsvarende anvendelse.
§ 50.  Når straffesag er rejst mod en dommer, eller  

 når han må antages at have gjort sig skyldig i sådant utilbørligt forhold,  

 som omhandles i § 49, såvel som når han er blevet uvederhæftig eller på grund  

 af åndelig eller legemlig svaghed er ude af stand til at bestride sit embede,  

 kan han suspenderes.
Afgørelsen herom træffes af den særlige klageret.
 § 51.  Beslutning om ophør af midlertidig beskikkelse  

 til at beklæde et dommerembede, jfr. § 44, eller af bemyndigelse til at  

 udføre dommergerning, jfr. § 17 a, kan tages af den myndighed, der har  

 meddelt den.
 § 52.  Til fast eller midlertidigt at beklæde  

 stillingerne som justitssekretær, protokol- sekretær ved højesteret og  

 fuldmægtig ved domstolene udkræves, at vedkommende er myndig, uberygtet og  

 vederhæftig, samt har bestået juridisk kandidateksamen.
 § 53.  Når nogen af de i § 52 nævnte tjenestemænd på  

 grund af inhabilitet er udelukket fra at virke i en sag, bestemmer  

 vedkommende præsident eller dommer, hvem der i stedet skal fungere i sagen.
 § 54.  (Ophævet).
 § 55.  Bestemmelserne i § 49, stk. 1 og stk. 4-10,  

 finder tilsvarende anvendelse med hensyn til de i § 52 nævnte tjenestemænd  

 samt midlertidigt beskikkede dommere.
 § 56.  (Ophævet).
 § 57.  I hver retskreds samt ved landsretterne og sø-  

 og handelsretten i København beskikkes det fornødne antal stævningsmænd af  

 vedkommende præsident eller dommer og for så vidt angår de i § 16 a, stk. 1,  

 nævnte retter af den i medfør af § 16 a, stk. 3, beskikkede dommer.  

 Fortegnelse over de beskikkede stævningsmænd opslås på tingstederne samt  

 henholdsvis i landsretternes, sø- og handelsrettens og Københavns byrets  

 lokaler.
 Stk. 2.  En forkyndelse er gyldig, selv om  

 stævningsmanden har handlet uden for den retskreds, i hvilken han er ansat.
 Stk. 3.  Polititjenestemænd og sognefogeder kan uden  

 særlig beskikkelse foretage forkyndelser i straffesager.
 Stk. 4.  Justitsministeren kan fastsætte regler om, i  

 hvilket omfang politiet skal foretage eller medvirke ved forkyndelser.
 § 58.  Justitsministeren udfærdiger en instruks for  

 stævningsmænd.
Stk. 2.  Enhver stævningsmand afgiver til vedkommende  

 retspræsident eller byretsdommer en højtidelig erklæring om, at han med  

 troskab og samvittighedsfuldhed vil opfylde de pligter, der påhviler ham  

 efter nærværende lov og den ham meddelte instruks.
Formen for denne erklæring  

 fastsættes af justitsministeren.
Dommeren i retskredsen har at vejlede  

 stævningsmændene med hensyn til deres pligter.
 § 59.  (Ophævet).
Tilfælde, hvor rettens personer skal eller  

 kan vige deres sæde § 60.  Ingen må handle som dommer i en sag, når han Stk. 2.  Ingen må deltage som dommer under  

 domsforhandlingen i en straffesag, såfremt han tidligere i sagen har truffet  

 beslutning om at varetægtsfængsle den pågældende alene efter § 762, stk. 2,  

 medmindre sagen behandles efter § 925 eller § 925 a.
 Stk. 3.  Den omstændighed, at dommeren, fordi flere  

 embedsvirksomheder er forenede i hans person, tidligere af den grund har haft  

 med sagen at gøre, medfører ikke inhabilitet, når der ikke efter de  

 foreliggende omstændigheder er grund til at antage, at han har nogen særegen  

 interesse i sagens udfald.
§ 61.  I de i foregående paragraf omhandlede tilfælde  

 er dommeren, hvis han er enkeltdommer, pligtig efter kendelse, afsagt af ham  

 selv, at vige sit sæde.
Beklæder han retten i forening med andre dommere, er  

 han pligtig at gøre retten meddelelse om de omstændigheder, som ifølge  

 foregående paragraf formenes at medføre hans inhabilitet, ligesom enhver af  

 rettens andre dommere, der måtte være bekendt med sådanne omstændigheder, er  

 berettiget og forpligtet til at rejse spørgsmål derom, hvorefter afgørelse  

 træffes ved kendelse af retten, uden at han selv er udelukket fra at deltage  

 i påkendelsen af spørgsmålet.
§ 62.  Parterne kan ikke blot fordre, at en dommer  

 skal vige sit sæde i de i § 60 angivne tilfælde, men enhver af dem kan  

 fremsætte indsigelse mod, at en dommer beklæder retten, når andre  

 omstændigheder foreligger, som er egnede til at vække tvivl om hans  

 fuldstændige upartiskhed.
I tilfælde af den sidstnævnte beskaffenhed kan også  

 dommeren selv, når han frygter for, at parterne ej kan have fuld tillid til  

 ham, vige sit sæde, selv om ingen indsigelse mod ham fremsættes.
Beklædes  

 retten af flere dommere, kan enhver af disse rejse det spørgsmål, om nogen af  

 rettens dommere på grund af omstændigheder af heromhandlede art bør fratræde.
 Stk. 2.  De spørgsmål, som måtte opstå i henhold til  

 nærværende paragraf, afgøres på samme måde, som i § 61 er bestemt med hensyn  

 til de i § 60 omhandlede tilfælde.
§ 63.  Spørgsmålet om en dommers fratræden, der, når  

 det rejses af en af parterne, i borgerlige sager i processuel henseende  

 behandles som andre formalitetsindsigelser, bør så vidt muligt rejses før den  

 mundtlige forhandlings begyndelse.
Det kan afgøres, uden at parterne har haft  

 adgang til at ytre sig derom.
§ 64.  Kendelser, hvorved en enkeltdommer erklærer at  

 ville vige sit sæde, eller hvorved det pålægges en dommer i en kollegialret  

 at vige sit sæde, er ikke genstand for anke eller kære.
Imod kendelser,  

 hvorved indsigelser mod en dommers habilitet forkastes, kan kæremål rejses.  

 Når det straks forlanges, kan i denne anledning en kort udsættelse af sagen  

 tilstås.
 § 65.  Fra det øjeblik, da retskendelse for, at en  

 dommer skal vige sit sæde, er afsagt, er denne dommer kun berettiget til at  

 foretage sådanne handlinger i sagen, som ej kan opsættes.
§ 66.  De om dommere givne forskrifter finder også  

 anvendelse på nævninger, domsmænd, sagkyndige retsmedlemmer, justits-  

 sekretærer, chefen for skiftekontoret under Københavns byret, fuldmægtige ved  

 domstolene og retsvidner.
Afgørelsen af habilitetsspørgsmålet træffes af  

 retten.
 Stk. 2.  Når nævninger, domsmænd eller sagkyndige  

 retsmedlemmer medvirker, skal rettens formand, inden behandlingen af den  

 enkelte sag begynder, spørge disse, om der foreligger nogen omstændighed, som  

 er til hinder for, at de medvirker i sagen.
 § 67.  En stævningsmand må ikke foretage eller deltage  

 i en forretning, når nogen af parterne er hans ægtefælle eller beslægtet  

 eller besvogret med ham i lige op- eller nedstigende linje eller i første  

 sidelinje, eller han selv er part i sagen eller er interesseret i dens  

 udfald.
Andet afsnit.
Nævningers og domsmænds udtagelse Almindelige bestemmelser § 68.  For hver nævningekreds vælges for et tidsrum af  

 4 år regnet fra en 1. januar et antal personer, der må anses egnede til at  

 virke som nævninger eller domsmænd.
Listerne over disse personer benævnes  

 grundlister.
Ved lodtrækning blandt de på grundlisterne opførte personer  

 dannes byretternes domsmandslister og landsrettens nævninge- og  

 domsmandsliste.
 Stk. 2.  Ved nævningekreds forstås den del af en  

 landsretskreds, som i henhold til § 11 er henlagt til samme  

 landsretstingsted.
 § 69.  Til nævning eller domsmand kan med de af § 70  

 følgende undtagelser udtages enhver uberygtet mand eller kvinde, der har  

 valgret til folketinget, medmindre den pågældende fylder 70 år inden udløbet  

 af det tidsrum, for hvilket grundlisten gælder, eller på grund af åndelig  

 eller legemlig svaghed eller utilstrækkeligt kendskab til det danske sprog er  

 ude af stand til at fyldestgøre en nævnings og domsmands pligter.
 § 70.  Udelukkede fra at være nævninger og domsmænd  

 er: ministre, advokater, advokatfuldmægtige, centraladministrationens,  

 domstolenes, anklagemyndighedens, overøvrighedens, politiets og  

 fængselsvæsenets tjenestemænd og øvrige personale samt sognefogeder og  

 folkekirkens og de anerkendte trossamfunds gejstlige.
 § 71.  Følgende personer kan begære sig fritaget for  

 nævninge- og domsmandshvervet:
Grundlister § 72.  Udtagelsen til grundlisten foretages inden for  

 hver kommune af et grundlisteudvalg på 5 medlemmer, der udpeges af  

 kommunalbestyrelsen for de kommunale råds valgperiode.
I København kan  

 kommunalbestyelsen bestemme, at der skal nedsættes flere grundlisteudvalg.
De  

 nærmere regler om antallet af personer, der skal udtages, og om selve  

 udtagelsen fastsættes af justitsministeren.
 § 73.  I tilfælde af forsømmelse med grundlistens  

 udarbejdelse kan landsrettens præsident under anvendelse af tvangsbøder  

 pålægge grundlisteudvalget at træffe de foreskrevne foranstaltninger.
Nævninge- og domsmandslister § 74.  Efter modtagelsen af grundlisterne affatter  

 landsrettens præsident nævninge- og domsmandslisterne.
 Stk. 2.  Byrettens domsmandsliste dannes ved lodtrækning  

 blandt de personer, der er optaget på grundlisterne inden for retskredsen.
 Stk. 3.  Landsrettens nævninge- og domsmandsliste dannes  

 for hver nævningekreds ved lodtrækning blandt de personer, der herefter er  

 tilbage på grundlisterne inden for nævningekredsen.
 § 75.  De på nævninge- og domsmandslisterne optagne  

 personer underrettes om udtagelsen ved en skriftlig meddelelse, der skal  

 indeholde opfordring til de pågældende om at rette henvendelse til  

 landsrettens præsident, såfremt de anser sig udtaget med urette eller ønsker  

 at fremsætte begæring om fritagelse efter § 71.
§ 76.  Landsrettens præsident afgør, om de til  

 nævninge- og domsmandslisterne udtagne opfylder betingelserne efter §§ 69 og  

 70 for at kunne være nævning eller domsmand, og om fremsatte begæringer om  

 fritagelse efter § 71 skal imødekommes.
De trufne afgørelser kan ikke  

 påklages.
 § 77.  Bliver landsrettens præsident efter nævninge-  

 og domsmandslisternes udarbejdelse opmærksom på grunde, som udelukker nogen  

 af de på listerne opførte personer fra nævninge- og domsmandshvervet, eller  

 tager han en begæring om fritagelse efter § 71 til følge, foretager han  

 fornøden berigtigelse af listerne.
§ 78.  Antallet af nævninger og domsmænd, der i  

 henhold til § 74 skal udtages for hver nævningekreds og for hver retskreds,  

 fastsættes af landsrettens præsident.
Antallet skal fastsættes således, at en  

 nævning eller domsmand må ventes at komme til at virke 4 gange årligt.
Udtagelse af nævninger for de enkelte sager § 79.  Når behandling skal finde sted af en sag, i  

 hvilken nævninger skal medvirke, udtager vedkommende retsformand det fornødne  

 antal nævninger og suppleanter af de øverst på nævninge- og domsmandslisten  

 opførte personer, der ikke tidligere i det tidsrum, for hvilket listen  

 gælder, har gjort tjeneste som nævninger eller domsmænd eller som  

 suppleanter.
 Stk. 2.  Når man er nået listen til ende, sker udtagelse  

 på ny forfra.
§ 80.  Meddelelse om, hvem der er udtaget som  

 nævninger, tilstilles anklagemyndigheden samt tiltalte og forsvareren mindst  

 to uger før domsforhandlingen.
Denne frist kan dog undtagelsesvis forkortes,  

 dersom der er særlig grund til at fremskynde domsforhandlingen.
 § 81.  Anklagemyndigheden og tiltalte har ret til uden  

 angivelse af grund hver at udskyde 2 eller, i sager angående politiske  

 lovovertrædelser, 4 nævninger, medmindre de helt eller delvis har givet  

 afkald på deres udskydningsret.
Stk. 2.  Er der i samme sag flere tiltalte, tilkommer  

 der hver af disse udskydningsret.
Anklagemyndigheden har i så fald ret til at  

 udskyde samme antal nævninger som de tiltalte tilsammen.
 Stk. 3.  Såfremt en nævning udskydes, skal underretning  

 herom gives retsformanden snarest muligt og senest 4 dage efter modtagelsen  

 af den i § 80 nævnte meddelelse om, hvem der er udtaget som nævninger, eller,  

 hvis fristen efter § 80, 1. pkt., er forkortet i medfør af § 80, 2. pkt.,  

 senest dagen efter modtagelsen af den nævnte meddelelse.
§ 82.  Retsformanden drager omsorg for, at det  

 fornødne antal af de udtagne nævninger med en uges varsel indkaldes til at  

 give møde i retten.
Indkaldelsen skal indeholde oplysning om, at det påhviler  

 en nævning, der mener at have lovligt forfald, snarest muligt skriftligt at  

 meddele retsformanden dette, og om følgerne af undladelse heraf eller  

 udeblivelse uden lovligt forfald.
 Stk. 2.  Er fristen efter § 80, 1. pkt., forkortet i  

 medfør af § 80, 2. pkt., kan indkaldelse ske med kortere varsel end en uge.
§ 83.  Finder retsformanden efter de foreliggende  

 oplysninger, at et opgivet forfald er gyldigt, indkalder han yderligere en  

 eller flere af de udtagne nævninger.
Indkaldelse kan i så fald ske med  

 kortere varsel end en uge.
Stk. 2.  Om fornødent kan retsformanden supplere  

 antallet af udtagne nævninger i overensstemmelse med bestemmelserne i § 79.  

 Med hensyn til de således udtagne nævninger iagttages bestemmelserne i §§  

 80-82 snarest muligt.
De her omhandlede frister forkortes så meget, som  

 omstændighederne gør nødvendigt.
 § 84.  De i §§ 79 og 83 omhandlede afgørelser er ikke  

 genstand for anke eller kære.
§ 85.  En nævning, som udebliver uden lovligt forfald  

 eller uden rettidigt at have meldt sit forfald, straffes med bøde.
Det samme  

 gælder den nævning, som efter at være mødt uden oplyst forfald unddrager sig  

 opfyldelsen af de ham som nævning påhvilende pligter.
Stk. 2.  Den afsagte kendelse forkyndes snarest muligt  

 for den pågældende nævning.
Denne har i en uge fra kendelsens forkyndelse  

 adgang til at fremkomme med oplysninger for retten om, at han har haft  

 lovligt forfald.
Findes disse fyldestgørende, kan retten omgøre sin kendelse.
 Stk. 3.  Afgørelse af de i denne paragraf omhandlede  

 spørgsmål træffes af retten.
 Stk. 4.  De omhandlede kendelser kan ikke gøres til  

 genstand for anke, men kan påkæres, når bøden er over 400 kr.
§ 86.  Dersom det fornødne antal nævninger ikke er  

 mødt, når retten skal sættes, kan retsformanden uden at iagttage bestemmelsen  

 i § 79 udtage og tilkalde det manglende antal nævninger blandt de på  

 nævninge- og domsmandslisten opførte personer.
Det samme gælder, dersom en  

 nævning, der har givet møde, ikke kan deltage i sagens behandling.
 Stk. 2.  Såfremt den i § 81 nævnte udskydningsret ikke  

 er udnyttet fuldt ud, skal der forinden tilkaldelsen gives anklagemyndigheden  

 og tiltalte adgang til at foretage udskydning.
 § 87.  Justitsministeren fastsætter regler om vederlag  

 og rejsegodtgørelse til nævninger.
Kapitel 9 a Udtagelse af domsmænd for de enkelte sager § 88.  Når behandling skal finde sted af sager, i  

 hvilke domsmænd skal medvirke, udtager vedkommende retsformand eller dommer  

 det fornødne antal domsmænd og suppleanter af de øverst på vedkommende liste  

 opførte personer, der ikke tidligere i det tidsrum, for hvilket listen  

 gælder, har gjort tjeneste som nævninger eller domsmænd eller som  

 suppleanter.
Ved de i § 15 og § 16 a nævnte retter foretages udtagelsen af  

 rettens præsident eller af den i medfør af § 16 a, stk. 3, beskikkede dommer.
 Stk. 2.  Når man er nået listen til ende, sker udtagelse  

 på ny forfra.
 Stk. 3.  Udtagelsen sker for en enkelt dag, således at  

 de pågældende medvirker ved domsforhandlingen og påkendelsen af alle de  

 sager, hvis behandling påbegyndes den nævnte dag, selv om sagen ikke kan  

 afsluttes samme dag.
 § 89.  De udtagne domsmænd og suppleanter indkaldes  

 med 3 dages varsel i overensstemmelse med reglerne i § 82, stk. 1.
 § 90.  Bestemmelserne i §§ 83-87 finder tilsvarende  

 anvendelse med hensyn til domsmænd.
 § 91.  Forinden en domsmand træder i virksomhed,  

 forelægger retsformanden ham en erklæring til underskrift, hvori han på ære  

 og samvittighed lover, at han som domsmand opmærksomt vil følge  

 forhandlingerne i retten og dømme således, som han finder ret og sandt at  

 være efter loven og sagens bevisligheder.
Stk. 2.  Domsmænd virker med samme beføjelse som dommere  

 under domsforhandlingen og de i forbindelse med denne stående afgørelser, men  

 deltager ikke i andre under sagen forefaldende retshandlinger eller  

 afgørelser.
Dog træffes de i § 998 omhandlede afgørelser under medvirken af  

 domsmænd.
 Stk. 3.  Domsmænd deltager ikke i de i § 61, § 62 eller  

 § 90, jfr. § 85, omhandlede afgørelser eller i afgørelser vedrørende  

 borgerlige krav, der rejses under en straffesag.
Tredje afsnit.
Udtagelse af sagkyndige retsmedlemmer Kapitel 9 b § 92.  For hver landsretskreds beskikker landsrettens  

 præsident for et tidsrum af 4 år et antal søkyndige og handelskyndige  

 medlemmer og et antal sagkyndige valgt blandt skibsførere, skibsmandskab og  

 funktionærer til at deltage i behandlingen af de i § 6, stk. 4 og 6, § 18 a  

 og b nævnte sager.
Præsidenterne beskikker endvidere et antal sagkyndige, der  

 repræsenterer arbejdsgivere og lønmodtagere, til at deltage i behandlingen af  

 de i § 6 a og § 18 c nævnte sager.
 Stk. 2.  Præsidenten for sø- og handelsretten i  

 København beskikker på tilsvarende måde sagkyndige for denne rets område.  

 Præsidenten beskikker endvidere et antal sagkyndige, der repræsenterer  

 erhvervsdrivende og forbrugere, til at deltage i behandlingen af sager  

 vedrørende lov om markedsføring.
 § 93.  Beskikkelse af de i § 92 nævnte sagkyndige  

 foretages efter indstilling af de organisationer, som justitsministeren  

 godkender hertil.
 Stk. 2.  Præsidenten kan i begrænset omfang udpege  

 sagkyndige, der ikke er indstillet af de i stk. 1 nævnte organisationer.
 Stk. 3.  Antallet af sagkyndige og deres fordeling efter  

 faggrupper fastsættes af præsidenten.
Stk. 4.  De, der beskikkes, skal være i besiddelse af  

 indgående og tidssvarende praktisk kendskab til vedkommende sagområde, have  

 dansk indfødsret, være fyldt 30, men ikke 70 år, være uberygtede og have fast  

 bopæl eller forretningssted inden for det område, for hvilket de skal  

 beskikkes.
De må ikke være umyndiggjort eller under lavværgemål, og deres bo  

 må ikke være under konkursbehandling.
Ophører nogen af de nævnte betingelser  

 at være opfyldt, tilbagekaldes beskikkelsen.
De, der inden for det tidsrum,  

 for hvilket beskikkelsen gælder, fylder 70 år, afgår ved udgangen af det år,  

 i hvilket de fylder 70 år.
 Stk. 5.  Personer, der er fyldt 65 år eller kan anføre  

 anden rimelig fritagelsesgrund, eller som har været beskikket for mindre end  

 4 år siden, kan begære sig fritaget for at blive beskikket.
 Stk. 6.  De sagkyndige skal inden tiltrædelsen af  

 hvervet afgive en erklæring, hvori de på ære og samvittighed lover at udføre  

 hvervet med trofasthed og nidkærhed.
 Stk. 7.  Justitsministeren fastsætter regler om vederlag  

 og rejsegodtgørelse til de sagkyndige.
§ 94.  Retsformanden eller byretsdommeren udtager de  

 sagkyndige for den enkelte sag, således at den særlige sagkundskab, som i det  

 foreliggende tilfælde anses for nødvendig, er repræsenteret.
I sager  

 vedrørende skibsførere, skibsmandskab og funktionærer skal halvdelen af de  

 sagkyndige medlemmer være beskikket blandt skibsførere, skibsmandskab og  

 funktionærer.
I sager, der behandles ved sø- og handelsretten i København  

 vedrørende lov om markedsføring, skal halvdelen af de sagkyndige medlemmer  

 repræsentere erhvervsdrivende og halvdelen forbrugere.
I de i § 6 a og 18 c  

 nævnte sager skal det ene sagkyndige medlem repræsentere arbejdsgivere og det  

 andet medlem lønmodtagere.
 Stk. 2.  Sagkyndige, der har medvirket ved afgivelse af  

 søforklaring eller anden bevisoptagelse, skal så vidt muligt udtages på ny,  

 hvis der senere foretages andre retsskridt i 1. instans vedrørende samme  

 retsforhold inden for det område, for hvilket de er beskikket.
 Stk. 3.  I særlige tilfælde kan vedkommende præsident  

 tillade, at der udtages sagkyndige, der er beskikket for et af de øvrige  

 områder.
 §§ 95-98. (Ophævet).
Fjerde afsnit.
Anklagemyndigheden § 99.  De offentlige anklagere er rigsadvokaten,  

 statsadvokaterne, politimestrene (i København politidirektøren) samt de  

 personer, der er beskikket til bistand for disse.
§ 100.  Rigsadvokaten beskikkes af kongen.
Til  

 midlertidig at fungere som rigsadvokat i tilfælde af embedsledighed eller  

 forfald kan justitsministeren meddele beskikkelse.
 Stk. 2.  Rigsadvokaten virker ved højesteret og den  

 særlige klageret og fører tilsynet med de offentlige anklagere efter de  

 nærmere regler i nærværende lov.
 Stk. 3.  Rigsadvokaten har embedskontor i København.
 § 101.  Til bistand ved udførelsen af rigsadvokatens  

 hverv beskikker kongen en statsadvokat.
 Stk. 2.  Justitsministeren kan efter forhandling med  

 rigsadvokaten give også andre bemyndigelse til at optræde i en enkelt sag for  

 højesteret i rigsadvokatens sted.
§ 102.  For hver landsretskreds beskikker kongen et  

 ved normeringslov fastsat antal statsadvokater.
Til midlertidig at fungere  

 som statsadvokat i tilfælde af embedsledighed eller forfald kan  

 justitsministeren meddele beskikkelse.
 Stk. 2.  Statsadvokaterne virker ved landsretterne, sø-  

 og handelsretten og byretterne efter de derom i denne lov givne regler.
 Stk. 3.  Fordelingen af forretningerne mellem  

 statsadvokaterne i hver landsretskreds såvel som stedet for deres  

 embedskontor bestemmes af justitsministeren.
 Stk. 4.  Bemyndigelse til i en enkelt sag at optræde for  

 landsretten i stedet for eller sammen med statsadvokaten kan efter  

 forhandling med denne gives af justitsministeren.
§ 103.  Rigsadvokaten kan efter indstilling af  

 statsadvokaten i hvert enkelt tilfælde beskikke den politimester eller  

 politiadvokat, der har ledet den forudgående undersøgelse, til at udføre  

 tiltalen for landsretten, selv om den pågældende ikke opfylder de i § 104,  

 stk. 2, nævnte betingelser for at optræde for landsretten; den beskikkede har  

 ikke ret til at oppebære særligt vederlag.
Justitsministeren beskikker i  

 øvrigt de fornødne medhjælpere for statsadvokaterne.
Stk. 2.  Rigsadvokaten beskikker efter forslag af  

 statsadvokaten anklagere ved sø- og handelsretten og byretterne, een eller  

 efter omstændighederne flere ved hver retskreds, til efter pålæg af  

 statsadvokaten at udføre tiltale for de nævnte retter.
Sådan beskikkelse kan  

 meddeles samme mand for flere retskredse.
Der kan meddeles politimesteren og  

 hans fuldmægtig, i København politiadvokaterne og disses fuldmægtige, sådan  

 beskikkelse, selv om vedkommende ikke opfylder de i § 104, stk. 3, nævnte  

 betingelser for at udføre tiltale for de der nævnte retter; de pågældende er  

 pligtige at modtage sådan beskikkelse, dog uden ret til derfor at oppebære  

 særligt vederlag.
 Stk. 3.  Bemyndigelse til i en enkelt sag at udføre  

 tiltale for byretten eller sø- og handelsretten kan efter forhandling med  

 statsadvokaten gives af rigsadvokaten.
 § 104.  Kun uberygtede, vederhæftige mænd kan  

 beskikkes til eller handle som offentlige anklagere.
Stk. 2.  Den, der beskikkes til rigsadvokat eller  

 statsadvokat, eller som bemyndiges til at optræde for højesteret eller  

 landsretten i en enkelt sag, skal være myndig og opfylde de i § 42, stk. 3,  

 fastsatte eksamensbetingelser.
Endvidere skal vedkommende i reglen have været  

 i virksomhed i mindst 3 år som fast ansat dommer, politimester, offentlig  

 anklager eller medhjælper hos en statsadvokat, som auditør i hæren eller  

 flåden eller som overretssagfører eller landsretssagfører eller som advokat  

 med møderet for landsret.
 Stk. 3.  Den, der beskikkes til medhjælper for en  

 statsadvokat eller til anklager ved sø- og handelsretten og byretterne eller  

 bemyndiges til i en enkelt sag at udføre en tiltale for nogen af de nævnte  

 retter, skal fyldestgøre de betingelser med hensyn til eksamen og forudgående  

 virksomhed, som ifølge § 119 kræves for at blive advokat, dog at virksomhed  

 som fuldmægtig hos rigsadvokaten eller en statsadvokat kan medregnes til  

 udbringelse af de i § 119 ommeldte 3 år.
Stk. 4.  Forbrugerombudsmanden kan beskikkes til at  

 udføre tiltale for sø- og handelsretten og byretterne i sager vedrørende lov  

 om markedsføring.
Der ydes ikke forbrugerombudsmanden særskilt vederlag  

 derfor.
 § 105.  Virksomhed som advokat udelukker ikke fra  

 beskikkelse som medhjælper for en statsadvokat eller som anklager ved sø- og  

 handelsretten og byretten, ej heller fra bemyndigelse til ellers at optræde  

 som anklager i en enkelt sag.
 § 106.  De offentlige anklagere er justitsministeren  

 underordnede og står med hensyn til deres hvervs udførelse under dennes  

 tilsyn.
 § 107.  Anklagere ved sø- og handelsretten og  

 byretterne samt de mænd, der bemyndiges til at optræde som anklagere i en  

 enkelt sag, erholder vederlag af det offentlige for den enkelte sag, jfr. dog  

 §§ 103, stk. 1 og 2, og 104, stk. 4. Retten fastsætter i dommen, eller hvis  

 sagen afsluttes uden dom ved kendelse, vederlaget efter arbejdets betydning  

 og omfang.
Femte afsnit.
Politimyndigheden § 108.  Politiets opgave er at opretholde sikkerhed,  

 fred og orden, at påse overholdelsen af love og vedtægter samt at foretage  

 det fornødne til forhindring af forbrydelser og til efterforskning og  

 forfølgning af sådanne.
 Stk. 2.  Med justitsministerens samtykke kan der  

 pålægges politiet andre opgaver.
 § 109.  Justitsministeren er politiets øverste  

 foresatte og udøver sin beføjelse gennem rigspolitichefen, politidirektøren  

 og politimestrene.
 Stk. 2.  Til bistand for rigspolitichefen,  

 politidirektøren og politimestrene ansættes et ved normeringslov fastsat  

 antal politiinspektører, vicepolitiinspektører, politiadvokater,  

 politifuldmægtige og politikommissærer.
 Stk. 3.  Politiets virksomhed udøves i øvrigt af et for  

 hele riget fælles politikorps, hvis størrelse og fordeling i grader  

 fastsættes ved normeringslov.
 Stk. 4.  Herudover kan ansættes et personale, hvis  

 størrelse og fordeling fastsættes ved normerings- og finanslov.
 § 110.  Under rigspolitichefen henlægges særlig:
§ 111.  Landet inddeles i 54 politikredse.  

 Justitsministeren kan foretage forandringer i politikredsenes område,  

 medmindre forandringen indebærer oprettelse eller nedlæggelse af en  

 politikreds.
Det påhviler justitsministeriet at udsende en fortegnelse over  

 politikredsene med angivelse af området for hver af kredsene.
Stk. 2.  Københavns politikreds forestås af en  

 politidirektør, de øvrige politikredse hver af en politimester.
De pågældende  

 må ikke uden justitsministerens tilladelse have bopæl uden for vedkommende  

 politikreds.
 Stk. 3.  En politimester skal efter justitsministerens  

 bestemmelse være pligtig foruden sit eget embede midlertidig at beklæde et  

 andet politimesterembede, når vedkommende politimester har forfald eller  

 embedet er ledigt.
§ 112.  I København træffer politidirektøren  

 bestemmelse om politiinspektørernes, vicepolitiinspektørernes,  

 politiadvokaternes, politifuldmægtigenes og politikommissærernes  

 tjenesteområde.
I politidirektørens fraværelse har en politiinspektør den  

 øverste ledelse af politiet i politikredsen.
Stk. 2.  I hver politikreds uden for København ansættes  

 til bistand for politimesteren efter justitsministerens nærmere bestemmelse  

 som regel mindst een politifuldmægtig, i større politikredse tillige en eller  

 flere politikommissærer.
Politifuldmægtigenes særlige tjenesteområde er  

 bistand ved påtale af straffesager og ved ledelsen af det politiet påhvilende  

 arbejde, men fastsættes i øvrigt af vedkommende politimester.
I  

 politimesterens fraværelse har en politifuldmægtig den øverste ledelse af  

 politiet i politikredsen.
 § 113.  For at kunne ansættes i politiets tjeneste  

 skal de pågældende være uberygtede og vederhæftige.
Stk. 2.  Rigspolitichefen, politidirektøren,  

 politimestrene og politiadvokaterne skal opfylde de i § 42, stk. 3, fastsatte  

 eksamensbetingelser.
Politifuldmægtigene og den, der midlertidig beskikkes  

 som politimester eller til på en politimesters ansvar at udføre hans  

 forretninger, skal have bestået juridisk embedseksamen.
Stk. 3.  Kun som en undtagelse kan nogen ansættes som  

 politimester, hvis han ikke i 3 år har haft ansættelse som politifuldmægtig  

 eller i anden overordnet stilling i politiet.
For at kunne beskikkes som  

 politikommissær skal vedkommende som regel have gjort tjeneste gennem alle de  

 forudgående grader.
 Stk. 4.  Et ved normeringslov fastsat antal  

 polititjenestemænd udtages til at gøre tjeneste i kriminalpolitiet.  

 Kriminalpolitiet har navnlig til opgave at udføre de politiet påhvilende  

 hverv med hensyn til efterforskning og forfølgning af forbrydelser.
 Stk. 5.  Justitsministeren træffer bestemmelse om  

 politiets uddannelse og om dets uniformering og udrustning.
 § 114.  Politidirektøren og politimestrene har den  

 selvstændige ledelse af kredsens politi samt ansvaret for udførelsen af det  

 politiet påhvilende arbejde.
 Stk. 2.  Rigspolitichefen fører tilsyn med  

 politidirektørens og politimestrenes almindelige tilrettelæggelse af  

 politiets arbejde, hvorom der af rigspolitichefen kan gives almindelige  

 bestemmelser.
Stk. 3.  I tilfælde, hvor en politiundersøgelse eller  

 anden politimæssig opgave nødvendiggør et samarbejde mellem flere  

 politikredse eller kræver særlige forholdsregler, kan rigspolitichefen efter  

 forhandling med vedkommende politimestre (politidirektøren) træffe de  

 foranstaltninger, som måtte findes påkrævede.
Justitsministeren fastsætter de  

 nærmere regler herom.
Stk. 4.  Justitsministeren kan, hvor en politimæssig  

 opgave er af særegen beskaffenhed og det findes ønskeligt at træffe særlige  

 bestemmelser med hensyn til dennes løsning, overdrage ledelsen af og ansvaret  

 for gennemførelsen af den pågældende opgave til en særlig dertil udpeget  

 tjenestemand.
Om den pågældendes forhold til andre politimyndigheder træffer  

 justitsministeren nærmere bestemmelse.
 Stk. 5.  Inden for de af denne lov dragne grænser  

 fastsætter justitsministeren regler for politidirektørens og politimestrenes  

 forhold til anklagemyndigheden og rigspolitichefen og for disse myndigheders  

 indbyrdes samvirken.
 § 115.  I hver politikreds oprettes et lokalnævn  

 vedrørende politiets virksomhed.
Stk. 2.  Uden for København består nævnet af  

 politimesteren, 2 medlemmer valgt af og blandt politipersonalet i  

 politikredsen samt borgmestrene i de kommuner, som politikredsen omfatter.  

 Kommuner, der har over 30.000 indbyggere, vælger et medlem ved siden af  

 borgmesteren.
For hver 100.000, indbyggertallet i en kommune overstiger  

 30.000, vælger kommunen yderligere et medlem.
Såfremt antallet af kommunale  

 medlemmer efter foranstående regler bliver under 4, vælger den kommune, der  

 har det største indbyggertal, yderligere et medlem.
I politikredse, der kun  

 består af en kommune, vælger kommunen 3 medlemmer ved siden af borgmesteren.  

 De kommunale medlemmer af nævnet vælges af og blandt kommunalbestyrelsens  

 medlemmer.
 Stk. 3.  I København består nævnet af politidirektøren,  

 2 medlemmer valgt af og blandt politipersonalet i politikredsen, en af  

 borgmestrene, der vælges af magistraten, samt 4 medlemmer, der vælges af og  

 blandt borgerrepræsentationens medlemmer.
 Stk. 4.  Ved behandling af klager over politipersonalets  

 adfærd under udførelsen af tjenesten, jfr. kap. 93 b, består nævnet endvidere  

 af et medlem udpeget af Advokatrådet blandt advokater med kontor i en  

 retskreds inden for politikredsens område, som justitsministeren har antaget  

 til at beskikkes som offentlige forsvarere ved en byret inden for området.
Stk. 5.  Politimesteren (politidirektøren) udpeger selv  

 en stedfortræder.
Uden for København vælges en stedfortræder for borgmesteren  

 af og blandt kommunalbestyrelsens medlemmer.
For de øvrige medlemmer vælges  

 en stedfortræder efter reglerne i stk. 2, 3 og 4.
 Stk. 6.  Nævnet vælger sin formand og næstformand blandt  

 de kommunale medlemmer.
§ 115 a.  Politimesteren (politidirektøren) holder  

 nævnet underrettet om spørgsmål af almindelig karakter vedrørende politiets  

 virksomhed i kredsen og politikredsens organisation.
Efter anmodning af et  

 medlem giver politimesteren (politidirektøren) endvidere nævnet oplysning om  

 andre spørgsmål vedrørende politiets virksomhed og politikredsens  

 organisation.
 Stk. 2.  Ethvert medlem af nævnet kan forlange, at  

 spørgsmål af fælles interesse for politiet og kommunalbestyrelserne i  

 politikredsen tages op til drøftelse i nævnet.
 Stk. 3.  Nævnet kan afgive udtalelse om spørgsmål  

 vedrørende politikredsens almindelige organisation.
 Stk. 4.  Nævnet kan henstille til politimesteren  

 (politidirektøren), at politiet for et begrænset tidsrum særligt skal lægge  

 vægt på løsningen af bestemte opgaver med hensyn til opretholdelsen af  

 sikkerhed, fred og orden i politikredsen.
 Stk. 5.  Nævnet skal virke for, at der gives  

 befolkningen i kredsen oplysning om politiets virksomhed.
Stk. 6.  Nævnet træffer bestemmelse om undersøgelse af  

 klager over politipersonalets adfærd under udførelsen af tjenesten, jfr. kap.  

 93 b.
Til behandling af klagesager kan nævnet nedsætte et udvalg bestående af  

 formanden, 2 andre kommunale medlemmer, politimesteren (politidirektøren), en  

 repræsentant for personalet og den advokat, som er medlem af nævnet.
Stk. 7.  Justitsministeren fastsætter nærmere regler om  

 nævnenes virksomhed, om valg af politipersonalets medlemmer, om udpegelsen af  

 de i § 115, stk. 4, nævnte advokater samt om omfanget af politimesterens  

 (politidirektørens) oplysningspligt over for nævnet.
Det kan bestemmes, at  

 visse afgørelser i forbindelse med behandlingen af klagesager træffes af  

 formanden efter forhandling med politimesteren (politidirektøren) og den  

 advokat, som er medlem af nævnet.
 § 116.  Fra den 1. april 1938 udreder staten for de på  

 dette tidspunkt fast ansatte kommunale polititjenestemænd lønninger i  

 overensstemmelse med reglerne i lov nr. 98 af 31. marts 1931 om statens  

 tjenestemænd, jfr. lov nr. 165 af 18. maj 1937 indeholdende ændringer i og  

 tilføjelser til denne lov.
Stk. 2.  Fra samme tidspunkt overtager staten udgifterne  

 ved politiets uniformering og øvrige udrustning.
De af kommunerne til  

 politiets udelukkende brug anskaffede udrustningsgenstande, derunder også  

 befordringsmidler, overgår til staten uden vederlag.
 Stk. 3.  De kommunale polititjenestemænd, der ikke måtte  

 søge overgang til statens tjeneste, forretter polititjeneste på samme vilkår  

 som hidtil. Ændringer, der i tiden efter den 1. januar 1936 måtte være  

 foretaget i kommunale regler med hensyn til tjenesteordning, lønning og  

 pension etc., kommer herved ikke i betragtning; dog kan justitsministeren  

 efter forhandling med finansministeren, hvis omstændighederne i særlige  

 tilfælde taler derfor, bestemme, at ændringer i disse vilkår, som måtte være  

 sket mellem fornævnte dato og 1. april 1938, bringes i anvendelse.
 Stk. 4.  Der udfærdiges af justitsministeren nyt  

 ansættelsesbrev for disse tjenestemænd, der, hvor kommunale regler ikke i  

 medfør af stk. 3 kommer til anvendelse, er underkastet de i lov om statens  

 tjenestemænd indeholdte almindelige bestemmelser, derunder dens  

 disciplinærregler.
 Stk. 5.  I sager vedrørende tvistigheder om de  

 foranførte forhold skal af politimesteren (politidirektøren) indhentes  

 erklæring fra politirådet, hvor sådant er oprettet, forinden de forelægges  

 justitsministeren til afgørelse.
 Stk. 6.  De fornævnte tjenestemænd kan indtil 1. april  

 1943 søge overgang til statstjenestemandsstillinger inden for politiet, i  

 hvilke tilfælde reglerne i §§ 315 og 831 i lov om statens tjenestemænd kommer  

 til anvendelse.
 Stk. 7.  Ansættelse på de hidtil for det kommunale  

 politi gældende vilkår, herunder oprykning til højere lønnet stilling, kan  

 efter 1. april 1938 ikke finde sted.
 § 117.  Staten overtager fra den 1. april 1938  

 pensioneringen af samtlige på dette tidspunkt fast ansatte kommunale  

 polititjenestemænd.
Stk. 2.  Den pensionsbyrde, som en kommune har pådraget  

 sig over for de polititjenestemænd, som i henhold til § 116 overgår til  

 statens tjeneste eller kunne være overgået hertil, opgøres efter de af  

 Statsanstalten for Livsforsikring anvendte regler for pensionsbyrders  

 beregning.
Det beløb, som derved udkommer, afdrages til staten i løbet af 25  

 år, og den til enhver tid resterende kapital forrentes med 4 pct. p.a.
 Stk. 3.  Såfremt tjenestemandens adgang til pension fra  

 vedkommende kommune har været sikret ved oprettelse af en pensionsforsikring,  

 overføres, såfremt dette af justitsministeren efter forhandling med  

 finansministeren skønnes hensigtsmæssigt, og kommunen samtykker deri,  

 pensionsforsikringen til staten, og dens værdi efter opgørelse af  

 Statsanstalten for Livsforsikring fradrages i det beløb, som kommunen efter  

 foranstående regler skal refundere staten.
 Stk. 4.  Dersom der i vedkommende kommunale vedtægt er  

 tillagt tjenestemanden ret til ved udtrædelse af kommunens tjeneste at  

 erholde de af ham udredede pensionsbidrag tilbagebetalt, bortfalder denne ret  

 ved hans overgang til statens tjeneste.
 Stk. 5.  Hvis tjenestemandens pension fra kommunen er  

 sikret ved pensionsforsikring, er hans adgang til pension fra staten betinget  

 af, at pensionsforsikringen overføres til staten, eller at hans andel i  

 forsikringens tilbagekøbsværdi overføres til kommunen, jfr. lov om statens  

 tjenestemænd § 315, stk. 1.
 § 118.  Grænsegendarmeriet yder politiet bistand efter  

 regler, der fastsættes efter forhandling mellem justitsministeren og  

 finansministeren.
 Stk. 2.  Sognefogeder, sandemænd og lignende  

 bestillingsmænd bistår politiet efter de hidtil gældende regler.
Sjette afsnit.
Advokater Beskikkelse som advokat Udøvelse af  

 advokatvirksomhed § 119.  Advokater beskikkes af justitsministeren.
Stk. 2.  Ret til at få beskikkelse som advokat har  

 enhver, der Stk. 3.  Den i stk. 2, nr. 4, nævnte virksomhed består i  

 deltagelse i almindelig advokatvirksomhed, herunder behandling af retssager,  

 som autoriseret fuldmægtig hos en advokat, der udøver advokatvirksomhed,  

 eller i arbejde i en juridisk stilling ved domstolene, anklagemyndigheden  

 eller politiet, hvori behandling af retssager indgår som en væsentlig del.
 Stk. 4.  Justitsministeren kan træffe afgørelse eller  

 fastsætte regler om, at virksomhed i andre juridiske stillinger end dem, der  

 er nævnt i stk. 3, helt eller delvis kan medregnes i den tid, der er nævnt i  

 stk. 2, nr. 4, dog med højst 2 år.
 Stk. 5.  Justitsministeren kan endvidere i særlige  

 tilfælde meddele advokatbeskikkelse til personer, som har udøvet en praktisk  

 juridisk virksomhed, der fuldt ud kan ligestilles med den, der er nævnt i  

 stk. 3.
Stk. 6.  Justitsministeren kan fastsætte regler om, at  

 gennemførelsen af en teoretisk efteruddannelse på områder af særlig betydning  

 for advokater er en betingelse for at få beskikkelse som advokat.  

 Advokatsamfundet forestår uddannelsen.
Justitsministeren kan fastsætte  

 nærmere regler om uddannelsens indhold, dens tilrettelæggelse og om betaling  

 herfor.
Justitsministeren kan i særlige tilfælde fritage for kravet om  

 efteruddannelse.
§ 120.  Personer, der ikke har fået beskikkelse som  

 advokat, og personer, der er udlukket fra at udøve advokatvirksomhed, eller  

 hvis ret hertil er ophørt i medfør af denne lov, må ikke betegne sig som  

 advokat eller benytte en anden betegnelse, der er egnet til forveksling  

 hermed.
En advokat, der har deponeret sin beskikkelse i justitsministeriet,  

 må ikke betegne sig som advokat i forbindelse med forretningsforhold.
 Stk. 2.  Overtrædelse af bestemmelserne i stk. 1  

 straffes med bøde, medmindre højere straf er forskyldt efter anden lovgining.
§ 121.  Beskikkelse kan nægtes den, der er dømt for  

 strafbart forhold, såfremt forholdet begrunder en nærliggende fare for  

 misbrug af adgangen til at udøve advokatvirksomhed eller gør den pågældende  

 uværdig til den agtelse og tillid, der må kræves til udøvelse af  

 advokatvirksomhed.
Straffelovens § 78, stk. 3, gælder tilsvarende.
 Stk. 2.  Beskikkelse kan endvidere nægtes den, der i  

 stilling eller erhverv har udvist en sådan adfærd, at der er grund til at  

 antage, at den pågældende ikke vil udøve advokatvirksomhed på forsvarlig  

 måde.
Stk. 3.  Afslår justitsministeren i medfør af stk. 2 at  

 meddele en person advokatbeskikkelse, kan den pågældende forlange spørgsmålet  

 indbragt for landsretten.
Sagen anlægges af justitsministeren i den  

 borgerlige retsplejes former.
Godkender retten justitsministerens afgørelse,  

 kan spørgsmålet først på ny indbringes for retten efter 2 års forløb.
 § 122.  Udøvelse af advokatvirksomhed kan ikke forenes  

 med en juridisk stilling ved domstolene, anklagemyndigheden eller politiet,  

 jfr. dog bestemmelsen i § 105.
 Stk. 2.  Udøvelse af advokatvirksomhed kan i øvrigt ikke  

 forenes med nogen stilling i det offentliges tjeneste, medmindre  

 justitsministeren i særlige tilfælde gør undtagelse herfra.
 Stk. 3.  Justitsministeren kan tillade, at en advokat,  

 der efter stk. 1 eller stk. 2 ikke kan udøve advokatvirksomhed, udfører en  

 retssag.
 § 123.  Enkeltmandsvirksomhed som advokat må kun  

 udøves af en advokat, der i mindst et år enten har været i virksomhed som  

 autoriseret fuldmægtig hos en advokat eller som advokat har været ansat hos  

 eller virket i fællesskab med en anden advokat.
 Stk. 2.  To eller flere advokater må ikke udøve  

 advokatvirksomhed i fællesskab, hvis ingen af dem opfylder den i stk. 1  

 nævnte betingelse.
 Stk. 3.  Justitsministeren kan i særlige tilfælde gøre  

 undtagelse fra bestemmelserne i stk. 1 og 2.
 § 124.  En advokat må ikke samtidig have kontor i  

 flere retskredse.
 Stk. 2.  En advokat, som har oprettet kontor mere end et  

 sted inden for en retskreds, og som ved gennemførelsen af en ændret  

 retskredsinddeling ville blive afskåret fra at fortsætte dermed i medfør af  

 bestemmelsen i stk. 1, kan af justitsministeren få tilladelse til at have  

 kontorer i hidtidigt omfang.
 § 125.  En advokat er kun i de tilfælde, hvor loven  

 indeholder særlige bestemmelser derom, forpligtet til at påtage sig  

 udførelsen af en retssag.
§ 126.  En advokat skal udvise en adfærd, der stemmer  

 med god advokatskik.
Advokaten skal herunder udføre sit hverv grundigt,  

 samvittighedsfuldt og i overensstemmelse med, hvad berettigede hensyn til  

 klienternes tarv tilsiger.
Sagerne skal fremmes med fornøden hurtighed.
 Stk. 2.  En advokat må ikke kræve højere vederlag for  

 sit arbejde, end hvad der kan anses for rimeligt.
 Stk. 3.  En advokat må ikke uden for sin  

 advokatvirksomhed i forretningsforhold eller i andre forhold af økonomisk art  

 udvise en adfærd, der er uværdig for en advokat.
§ 127.  Advokatsamfundet udarbejder regler om  

 advokaters pligter med hensyn til behandlingen af betroede midler, sikkerhed  

 mod økonomisk ansvar, som kan pådrages under udøvelse af advokatvirksomhed,  

 og meddelelse af alle fornødne regnskabsmæssige og økonomiske oplysninger til  

 advokatsamfundet samt regler om iværksættelse af de fornødne  

 kontrolforanstaltninger.
Reglerne skal godkendes af justitsministeren.
 § 128.  Advokater, der er antaget til at udføre sager  

 for parter, der har fri proces, skal rådgive og bistå ubemidlede i retlige  

 anliggender.
 Stk. 2.  Advokater, der ikke er omfattet af stk. 1, kan  

 ved anmeldelse til den myndighed, som justitsministeren bestemmer, påtage sig  

 en tilsvarende forpligtelse.
 Stk. 3.  Justitsministeren fastsætter regler om ydelse  

 af retshjælp, herunder om omfanget af advokaternes forpligtelse, om, hvilke  

 sagsområder retshjælpen skal omfatte, og om, hvem der skal være berettiget  

 til retshjælp.
Stk. 4.  Justitsministeren fastsætter regler om vederlag  

 til advokater for ydelse af retshjælp og om tilskud af statskassen til  

 betaling af vederlaget.
Det kan bestemmes, at den, der søger retshjælp, selv  

 skal betale en del af vederlaget.
Stk. 5.  Justitsministeren kan bestemme, at reglerne i  

 stk. 1- 4 ikke skal gælde i områder, hvor der ydes retshjælp af et  

 retshjælpskontor.
Justitsministeren kan af statskassen yde tilskud til  

 sådanne kontorer.
 § 129.  Borgerlig straffelovs §§ 144, 150-152 og  

 154-157 finder tilsvarende anvendelse på advokater og deres autoriserede  

 fuldmægtige.
 § 130.  Med henblik på opfyldelsen af direktiver  

 udstedt af De europæiske Fællesskaber kan justitsministeren fastsætte  

 bestemmelser om udøvelse af advokatvirksomhed her i landet, herunder om  

 møderet for domstolene, for advokater, der er etableret i en anden  

 EF-medlemsstat.
Advokaternes møderet for domstolene Autoriserede advokatfuldmægtige § 131.  Advokater er eneberettigede til at udføre  

 retssager for andre, jfr. dog §§ 136, 260 og 730. En bemyndigelse til at gøre  

 en fordring eller anden rettighed gældende i eget navn giver ikke den, hvem  

 bemyndigelsen er givet, ret til selv at møde i sagen, medmindre den  

 pågældende er berettiget hertil efter reglerne i §§ 132-136.
 § 132.  Enhver advokat har møderet for byret og for  

 sø- og handelsretten i København i sager, som i medfør af §§ 224-226 ville  

 høre under byret, samt for den særlige klageret.
 § 133.  En advokat har møderet for landsret og i alle  

 sager for sø- og handelsretten i København, når advokaten har bestået en  

 prøve i procedure.
 Stk. 2.  Prøven kan foruden af advokater aflægges af  

 autoriserede advokatfuldmægtige, der i medfør af § 136, stk. 4, kan give møde  

 for landsretten.
 Stk. 3.  Prøven aflægges for en af landsretterne eller  

 sø- og handelsretten i København.
Stk. 4.  Prøven består i, at den pågældende udfører to  

 retssager, der slutter med mundtlig domsforhandling.
En sag kan kun danne  

 grundlag for prøven, såfremt vedkommende ret finder den egnet hertil.
Stk. 5.  Prøven er bestået, når retten finder udførelsen  

 af sagerne tilfredsstillende.
Retten kan dog ud fra den første sags karakter  

 og udførelsen heraf erklære prøven for bestået alene på grundlag af denne  

 sag.
Den anden sag skal udføres senest 3 år efter udførelsen af den første  

 sag, medmindre retten meddeler undtagelse herfra.
 Stk. 6.  Der er ikke adgang til at indstille sig til  

 prøven mere end to gange.
 § 134.  En advokat har møderet for højesteret, når den  

 pågældende har indgivet anmeldelse til højesterets justitskontor vedlagt en  

 erklæring fra advokatrådet om, at advokaten i mindst 5 år har været i  

 virksomhed som advokat med møderet for landsret, og en erklæring fra  

 vedkommende landsret om, at advokaten er øvet i procedure.
Stk. 2.  Er en advokats udførelse af en sag for  

 højesteret uforsvarlig, kan højesteret give advokaten en tilkendegivelse  

 herom.
Findes advokatens procedure for højesteret fortsat uforsvarlig, kan  

 retten ved beslutning fratage advokaten møderetten.
Møderetten kan  

 generhverves ved rettens beslutning herom.
 § 135.  Enhver advokat kan have en eller to  

 autoriserede fuldmægtige, der skal have juridisk kandidateksamen.
Stk. 2.  Autorisation meddeles af dommeren i den  

 byretskreds, hvor vedkommende advokat har kontor.
I de områder, der er  

 henlagt til de i § 15 og § 16 a nævnte retter, meddeles autorisationen dog af  

 rettens præsident eller den dommer, der er beskikket i medfør af § 16 a, stk.  

 3. Bestemmelsen i § 121 gælder tilsvarende.
 § 136.  Under retssager kan en advokat kun give møde  

 ved en anden, såfremt denne er advokat og berettiget til at give møde for  

 vedkommende ret eller dette følger af stk. 2-8.
 Stk. 2.  Uden for mundtlig forhandling i retssager kan  

 en advokat give møde for enhver ret ved sin autoriserede fuldmægtig eller en  

 anden advokat.
 Stk. 3.  Ved mundtlig forhandling for byret og for sø-  

 og handelsretten i København i sager, som i medfør af §§ 224-226 ville høre  

 under byret, kan en advokat give møde ved sin autoriserede fuldmægtig.
Stk. 4.  Ved mundtlig forhandling for landsretten og i  

 alle sager for sø- og handelsretten i København kan en advokat med møderet  

 for landsret give møde ved sin autoriserede fuldmægtig, såfremt der  

 fremlægges dokumentation for, at den pågældende er advokat eller i mindst 2  

 år har været i en virksomhed, som er nævnt i § 119, stk. 3. Fuldmægtigens  

 adgang til at procedere for landsretten gælder dog kun for et tidsrum af 2 år  

 fra den første procedure.
Når det findes rimeligt, kan den landsret, i hvis  

 kreds fuldmægtigen er autoriseret, forlænge dette tidsrum.
Stk. 5.  Oplysning om adgangen til at procedere efter  

 stk. 4 og om forlængelse heraf påtegnes fuldmægtigens autorisation af  

 landsrettens præsident.
En ny autorisation skal indeholde oplysning om  

 procedureadgangen og en eventuel forlængelse heraf.
 Stk. 6.  En advokat kan under mundtlig forhandling ved  

 alle retter ved enhver uberygtet person fremsætte og begrunde begæring om  

 sagens udsættelse på grund af forhold, hvorved advokaten selv hindres i at  

 give møde.
Stk. 7.  Uden for mundtlig forhandling i retssager kan  

 en advokat endvidere give møde ved enhver uberygtet person, der er fyldt 18  

 år, med angivelse af lovligt forfald.
Retten og modparten kan kræve bevis for  

 det lovlige forfald.
 Stk. 8.  Under fogedforretninger kan advokater give møde  

 ved enhver uberygtet person, der er fyldt 18 år, medmindre der i mødet skal  

 foregå forhandling om en tvist eller fogedretten i øvrigt finder sådant møde  

 uhensigtsmæssigt.
Ophør af retten til at udøve  

 advokatvirksomhed § 137.  Retten til at udøve advokatvirksomhed  

 bortfalder, såfremt vedkommende ikke længere opfylder betingelserne i § 119,  

 stk. 2, nr. 1 og 2.
 § 138.  Retten til at udøve advokatvirksomhed kan  

 efter reglerne i straffelovens § 79 frakendes under en straffesag, såfremt  

 forholdet begrunder en nærliggende fare for misbrug af stillingen eller gør  

 den pågældende uværdig til den agtelse og tillid, der må kræves til udøvelse  

 af advokatvirksomhed.
§ 139.  Retten til at udøve advokatvirksomhed kan  

 frakendes ved dom, såfremt det på grund af advokatens sindssygdom skønnes  

 uforsvarligt, at vedkommende fortsat udøver advokatvirksomhed.
Sagen anlægges  

 ved landsretten af justitsministeren i den borgerlige retsplejes former.  

 Advokaten har ret til fri proces, såfremt vedkommende opfylder betingelserne  

 i § 330, stk. 1, nr. 2.
 Stk. 2.  Skønnes det på grund af advokatens sindssygdom  

 nødvendigt for at afværge formuetab for klienter, kan retten under sagen ved  

 kendelse efter påstand fra justitsministeren udelukke den pågældende fra at  

 drive advokatvirksomhed, indtil sagen er endeligt afgjort.
Stk. 3.  Er grunden til frakendelse efter stk. 1 ikke  

 længere til stede, tilbagegiver justitsministeren vedkommende retten til at  

 drive advokatvirksomhed, såfremt den pågældende i øvrigt opfylder  

 betingelserne for at udøve advokatvirksomhed.
Afslår justitsministeren en  

 anmodning herom, kan den pågældende forlange spørgsmålet indbragt for  

 landsretten.
En sådan begæring kan kun fremsættes med 1 års mellemrum.  

 Bestemmelsen i stk. 1, 2. pkt., gælder tilsvarende.
 § 140.  Den, der under en retssag ved kendelse er  

 udelukket fra at drive advokatvirksomhed, indtil sagen er endeligt afgjort,  

 samt den, hvis ret hertil er bortfaldet eller frakendt i medfør af denne lov,  

 skal tilbagelevere sin beskikkelse som advokat til justitsministeriet.
 Stk. 2.  Når den pågældende på ny er berettiget til at  

 udøve advokatvirksomhed, skal advokatbeskikkelsen udleveres efter begæring.
 Stk. 3.  Er retten til at udøve advokatvirksomhed faldet  

 bort som følge af konkurs efter bestemmelsen i § 137, kan justitsministeren  

 efter, at konkursboet er sluttet, afslå at udlevere beskikkelsen, såfremt der  

 fortsat består anmeldte krav, som kan gøres gældende imod den pågældende.
§ 141.  En advokat kan deponere sin beskikkelse i  

 justitsministeriet.
Beskikkelsen kan kun udleveres på ny, såfremt advokaten  

 opfylder betingelserne i §§ 119 og 121.
§ 142.  For personer, der er udelukket fra at udøve  

 advokatvirksomhed, eller hvis ret hertil er ophørt i medfør af §§ 137-139,  

 gælder de regler, der er fastsat i medfør af § 127 om behandlingen af  

 betroede midler, og advokatrådet fører tilsyn med reglernes overholdelse.  

 Reglerne gælder, indtil advokatrådet bestemmer, at de skal ophøre hermed, dog  

 højst i 6 måneder fra udelukkelsen eller ophøret.
Advokatrådet kan underrette  

 den pågældendes klienter om udelukkelsen eller ophøret og om betydningen  

 heraf.
 Stk. 2.  Overtrædelse af reglerne som nævnt i stk. 1  

 straffes med bøde, medmindre højere straf er forskyldt efter anden  

 lovgivning.
Advokatsamfundet og advokatnævnet § 143.  Alle advokater er medlemmer af Det danske  

 Advokatsamfund.
 Stk. 2.  Advokatsamfundets bestyrelse, der benævnes  

 advokatrådet, fører tilsyn med advokaterne og deres autoriserede fuldmægtige.  

 Finder rådet, at en advokat ikke har handlet i overensstemmelse med de  

 pligter, stillingen medfører, kan det indklage den pågældende for  

 advokatnævnet.
Stk. 3.  Advokatsamfundet opdeles i et antal  

 advokatkredse.
Advokatkredsenes bestyrelser bistår advokatrådet.
 Stk. 4.  Advokatsamfundet fastsætter regler om sin  

 organisation og virksomhed i en vedtægt, der skal godkendes af  

 justitsministeren.
§ 144.  Advokatsamfundet opretter et advokatnævn.  

 Advokatnævnet består af en formand og 2 næstformænd, der alle skal være  

 dommere, samt af 15 andre medlemmer.
Formanden og næstformændene udpeges af  

 højesterets præsident.
Af de øvrige medlemmer udpeges 6, der ikke må være  

 advokater, af justitsministeren, medens 9 vælges af advokatsamfundet blandt  

 advokater, der ikke er medlemmer af advokatrådet.
Medlemmerne og  

 stedfortrædere herfor udpeges for 4 år ad gangen.
 Stk. 2.  Ved nævnets behandling af en sag skal deltage  

 et eller flere medlemmer af formandskabet, et eller flere af de medlemmer,  

 der er udpeget af justitsministeren, og et antal advokater, der svarer til  

 antallet af deltagende medlemmer af formandskabet og øvrige medlemmer.
 Stk. 3.  Advokatnævnet bistås ved sagernes forberedelse  

 af advokatkredsenes bestyrelser.
 Stk. 4.  Justitsministeren fastsætter nærmere regler om  

 advokatnævnets virksomhed, herunder om nævnets virksomhed i afdelinger og  

 formandens og næstformændenes adgang til at afgøre sager.
§ 145.  Ved behandlingen af sager, hvor  

 kredsbestyrelserne skal bistå advokatnævnet, og sager efter § 146 om klager  

 over vederlag tiltrædes bestyrelserne hver af et medlem, der ikke er advokat.  

 Virker en kredsbestyrelse i flere afdelinger, tiltrædes kredsbestyrelsen dog  

 af et medlem for hver afdeling.
Disse medlemmer og stedfortrædere herfor  

 udpeges af justitsministeren for 4 år ad gangen efter indstilling fra  

 vedkommende amtsråd, i København og på Frederiksberg henholdsvis  

 borgerrepræsentationen og kommunalbestyrelsen.
 Stk. 2.  Justitsministeren fastsætter nærmere regler om  

 kredsbestyrelsernes behandling af sager, hvor de skal bistå advokatnævnet,  

 samt sager om klager over vederlag, herunder om kredsbestyrelsernes adgang  

 til at henvise sager til advokatnævnet.
§ 145 a.  Advokatnævnet afgiver en årlig beretning om  

 sin virksomhed til justitsministeren.
Beretningen trykkes og offentliggøres.
Kapitel 15 a Salærklager § 146.  Klager over vederlag, som en advokat har  

 forlangt for sit arbejde, kan af den, som har retlig interesse heri,  

 indbringes for bestyrelsen i den advokatkreds, hvor advokaten har sit kontor.  

 Kredsbestyrelsen kan godkende vederlagets størrelse eller bestemme, at  

 vederlaget skal nedsættes eller bortfalde.
 § 147.  Kredsbestyrelsens afgørelse kan indbringes for  

 advokatnævnet af hver af parterne samt af advokatrådet.
Stk. 2.  Klage skal være indgivet til nævnet inden 4  

 uger efter, at kredsbestyrelsens afgørelse er meddelt parterne.
Nævnet kan  

 dog behandle en klage, der er indgivet senere, når det findes rimeligt  

 begrundet.
 Stk. 3.  Advokatnævnet kan godkende vederlagets  

 størrelse eller bestemme, at vederlaget skal nedsættes eller bortfalde.  

 Nævnets afgørelse kan ikke indbringes for anden administrativ myndighed.
§ 147 a.  Så længe en sag behandles af en  

 kredsbestyrelse eller advokatnævnet, kan klagesagens parter ikke anlægge sag  

 ved domstolene om de spørgsmål, der er omfattet af klagen.
Når fristen for  

 indbringelse af kredsbestyrelsens afgørelse er udløbet, uden at afgørelsen er  

 indbragt for advokatnævnet, eller advokatnævnet har truffet afgørelse, kan  

 hver af parterne indbringe sagen for domstolene.
Kapitel 15 b Disciplinærsager § 147 b.  Klager over, at en advokat har tilsidesat  

 pligter, der følger af denne lov eller af forskrifter fastsat i medfør af  

 denne lov, kan indbringes for advokatnævnet.
Stk. 2.  Klager skal indgives inden 3 måneder efter, at  

 klageren er blevet bekendt med det forhold, som klagen vedrører.
Nævnet kan  

 dog behandle en klage, der er indgivet senere, når det findes rimeligt  

 begrundet.
 Stk. 3.  Advokatnævnet kan afvise at behandle klager fra  

 personer, der ikke har retlig interesse i det forhold, klagen angår, samt  

 klager, der på forhånd må skønnes åbenbart grundløse.
 Stk. 4.  Advokatnævnet kan lade parter og vidner afhøre  

 ved byretten på det sted, hvor de bor.
 § 147 c.  Finder advokatnævnet, at en advokat har  

 tilsidesat pligter, der følger af denne lov eller forskrifter fastsat i  

 medfør af loven, kan det tildele advokaten en advarsel eller irettesættelse  

 eller pålægge vedkommende en bøde på indtil 50.000 kr.
 Stk. 2.  Advokatnævnet kan under anvendelse af  

 tvangsbøder pålægge en advokat at opfylde en forpligelse som nævnt i stk. 1.  

 Nævnet kan endvidere, såfremt det skønnes fornødent, fratage advokaten en sag  

 og lade en anden advokat, der er godkendt af klienten, færdiggøre den.
Stk. 3.  Har en advokat gjort sig skyldig i grov eller  

 oftere gentagen overtrædelse af sine pligter som advokat, og de udviste  

 forhold giver grund til at antage, at den pågældende ikke for fremtiden vil  

 udøve advokatvirksomhed på forsvarlig måde, kan advokatnævnet frakende  

 advokaten retten til at udføre sager eller forretninger af nærmere angiven  

 karakter eller retten til at udøve advokatvirksomhed.
Frakendelsen kan ske i  

 et tidsrum fra 6 måneder til 5 år eller indtil videre.
Bestemmelsen i § 142  

 gælder tilsvarende.
 Stk. 4.  Nævnets afgørelser, der ikke kan indbringes for  

 anden administrativ myndighed, skal indeholde oplysning om adgangen til  

 domstolsprøvelse og fristen herfor.
Stk. 5.  Advokatnævnet sender meddelelse om en afgørelse  

 til klageren, advokaten, advokatrådet og justitsministeriet.
Nævnet kan  

 offentliggøre afgørelsen.
§ 147 d.  Advokatnævnets afgørelse efter § 147 c, stk.  

 1 og 2, kan indbringes for landsretten af advokaten.
Landsretten kan  

 stadfæste, ophæve eller ændre afgørelsen.
Stk. 2.  Indbringelse skal ske inden 4 uger efter, at  

 afgørelsen er meddelt den pågældende.
Sagsanlæg har opsættende virkning for  

 så vidt angår afgørelser, der er truffet i medfør af § 147 c, stk. 1.
Stk. 3.  Afgørelsen indbringes ved, at advokaten  

 anlægger sag mod advokatnævnet i den borgerlige retsplejes former.
Sagen  

 anlægges ved den landsret, i hvis kreds advokaten har kontor.
§ 147 e.  Advokaten kan forlange en afgørelse efter §  

 147 c, stk. 3, indbragt for landsretten.
Landsretten kan stadfæste, ophæve  

 eller ændre afgørelsen.
Stk. 2.  Begæring om sagsanlæg skal fremsættes over for  

 justitsministeren inden 4 uger efter, at afgørelsen er meddelt den  

 pågældende.
Justitsministeren anlægger herefter sag mod advokaten i den  

 borgerlige retsplejes former.
Advokaten har ret til fri proces, såfremt  

 vedkommende opfylder betingelserne i § 330, stk. 1, nr. 2.
Stk. 3.  Begæring om sagsanlæg har opsættende virkning,  

 men landsretten kan, hvis advokatnævnet har frakendt advokaten retten til at  

 udøve advokatvirksomhed, ved kendelse udelukke den pågældende fra at udøve  

 sådan virksomhed, indtil sagen er endeligt afgjort.
Det kan ved dommen  

 bestemmes, at anke ikke har opsættende virkning.
 § 147 f.  Advokatnævnet kan til enhver tid ophæve en  

 frakendelse efter § 147 c, stk. 3.
Stk. 2.  Er frakendelsen sket indtil videre, og afslår  

 advokatnævnet en ansøgning om ophævelse af frakendelsen, kan den pågældende  

 forlange spørgsmålet indbragt for landsretten, såfremt der er forløbet 5 år  

 efter frakendelsen.
Sagen anlægges af justitsministeren i den borgerlige  

 retsplejes former.
Godkender landsretten advokatnævnets afgørelse, kan  

 spørgsmålet først på ny indbringes for retten efter 2 års forløb.
Anden bog.
Fælles bestemmelser for borgerlige sager og straffesager Almindelige bestemmelser om procesmåden § 148.  Retssager forhandles mundtlig.
Skrift anvendes  

 kun i det omfang, i hvilket loven særlig bestemmer det.
 Stk. 2.  Ved den mundtlige forhandling benyttes frit  

 foredrag.
 Stk. 3.  Når oplæsning skal finde sted, bestemmer  

 rettens formand, ved hvem den skal foregå, for så vidt andet ikke i loven er  

 foreskrevet.
§ 149.  Retssproget er dansk.
Afhøring af personer,  

 der ikke er det danske sprog mægtig, skal så vidt muligt ske ved hjælp af en  

 translatør.
Dog kan i borgerlige sager tilkaldelse af tolk undlades, når  

 ingen af parterne gør fordring herpå, og retten tiltror sig fornødent  

 kendskab til det fremmede sprog.
Det samme kan under sidstnævnte forudsætning  

 finde sted i straffesager uden for domsforhandling for landsret.
Stk. 2.  Dokumenter, der er affattede i fremmede sprog,  

 skal ledsages af en oversættelse, der, når retten eller modparten forlanger  

 det, skal bekræftes af en translatør.
Oversættelse kan dog frafaldes, når  

 begge parter er enige derom, og retten tiltror sig fornødent kendskab til det  

 fremmede sprog.
Stk. 3.  En statsborger i et andet nordisk land kan  

 uanset reglerne i stk. 1-2 indlevere dokumenter, der er affattet på den  

 pågældendes eget sprog.
Retten foranlediger dog dokumentet oversat til dansk,  

 såfremt modparten forlanger det eller retten finder det nødvendigt.
På  

 begæring af en statsborger i et andet nordisk land skal retten foranledige  

 dokumenter, der indleveres af modparten, oversat til det pågældende fremmede  

 nordiske sprog.
Stk. 4.  Udgifter til tolkning i sager, hvori en  

 statsborger i et andet nordisk land er part, afholdes af statskassen.
Det  

 samme gælder udgifter til oversættelse efter reglerne i stk. 3. Retten kan  

 bestemme, at udgifterne skal godtgøres af parterne i overensstemmelse med  

 lovens almindelige regler om sagsomkostninger.
 Stk. 5.  Forhandling med og afhørelse af døve, stumme og  

 døvstumme foregår enten ved hjælp af personer, der er kyndige i tegnsproget  

 eller talemetoden, eller ved skriftlige spørgsmål og svar.
Stk. 6.  Til at bistå som tolk eller tegnsprogkyndig må  

 ingen tilkaldes, der ifølge §§ 60 og 62 ville være udelukket fra at handle  

 som dommer i sagen.
I øvrigt bliver de om vidner gældende regler at anvende  

 på de nævnte personer med de lempelser, der følger af forholdets natur, og  

 for så vidt ikke andet særlig er foreskrevet.
§ 150.  Rettens formand leder forhandlingen.
Han  

 bestemmer rækkefølgen af de enkelte dele af forhandlingen, for så vidt loven  

 ikke indeholder forskrifter derom.
Ingen må tage ordet uden ifølge hans  

 tilladelse; han kan fratage den part ordet, som ikke vil rette sig efter hans  

 ledelse.
Han drager omsorg for så vidt muligt at fjerne alt, hvad der til  

 unytte trækker forhandlingen i langdrag, og slutter forhandlingens enkelte  

 dele, når han anser det foreliggende emne for tilstrækkelig behandlet.
 § 150 a.  Finder en almindelig domstol, at et forhold,  

 der er indbragt for den særlige klageret, er af betydning for pådømmelsen af  

 en for vedkommende domstol verserende sag, bliver denne sidste i det hele  

 eller til dels at udsætte, indtil klagerettens afgørelse foreligger.
§ 151.  Rettens formand våger over, at forhandlingen  

 foregår med den tilbørlige orden og værdighed.
Han er berettiget til i dette  

 øjemed at afbryde og tilrettevise parter, vidner eller andre, når de tillader  

 sig upassende udtalelser eller utilbørlige personlige angreb.
Vedbliver en  

 part hermed trods tilrettevisning, kan ordet fratages ham.
Personer, der ved  

 støjende eller anden utilbørlig adfærd forstyrrer forhandlingerne eller  

 tilsidesætter den agtelse, som skyldes retten, kan udvises af retssalen, jfr.  

 endvidere § 31, stk. 4. Bliver i en borgerlig sag ordet frataget en part,  

 eller bortfjernes han, kan forhandlingen fortsættes, hvis retten ikke finder  

 en udsættelse nødvendig.
Det samme gælder, når ordet fratages den sigtede i  

 en straffesag.
Bortfjernes han, forholdes efter reglerne i §§ 748, stk. 6, og  

 849. Er det den offentlige anklager eller sigtedes forsvarer, som  

 bortfjernes, eller hvem ordet fratages, gås der frem, som om vedkommende var  

 udeblevet.
 Stk. 2.  For fornærmelser mod retten eller nogen af de i  

 retten mødende, uorden, hvorved forhandlingerne forstyrres, samt ulydighed  

 mod formandens befalinger kan rettens formand (derunder også skifte- og  

 fogedret) lade vedkommende fjerne fra retslokalet og kan endvidere ved en  

 kendelse, der afsiges straks, pålægge straf af bøder.
 Stk. 3.  De straffe, som pålægges i henhold til denne  

 paragraf, medfører ingen indskrænkning i adgangen til at drage den skyldige  

 til ansvar efter straffelovens almindelige regler, hvor disse i øvrigt er  

 anvendelige.
 Stk. 4.  Politiet er forpligtet til uvægerligt og  

 øjeblikkeligt at yde retten bistand til udførelse af denne paragrafs  

 forskrifter.
 § 152.  De forretninger, som ifølge denne lov påhviler  

 rettens formand, udføres, når retten beklædes af en enkeltdommer, af denne.
 Forkyndelser m.v.
 § 153.  I borgerlige sager skal processuelle  

 meddelelser forkyndes, medmindre andet er bestemt i denne lov.
 Stk. 2.  I straffesager skal forkyndelse kun ske, når  

 det er bestemt i denne lov.
 § 154.  Meddelelser fra retten gives på den måde, som  

 rettens formand bestemmer, medmindre loven indeholder anden forskrift herom.
 Stk. 2.  Rettens beslutning om, hvorledes meddelelser  

 skal gives, er ikke genstand for kære.
§ 155.  Forkyndelse sker ved, at den meddelelse, der  

 skal forkyndes, med eventuelle bilag § 156.  Ved brevforkyndelse anses meddelelsen for  

 forkyndt, hvis genparten eller modtagelsesbeviset er underskrevet af den  

 pågældende personlig.
Forkyndelse anses for sket den dag, modtageren anfører  

 at have modtaget meddelelsen.
Er ingen modtagelsesdag anført, eller er den  

 angivne modtagelsesdag senere end datoen i poststemplet på tilbagesendelsen,  

 anses forkyndelse for sket på poststemplets dato.
 § 157.  For postforkyndelse og  

 stævningsmandsforkyndelse gælder følgende regler:
 Stk. 2.  Forkyndelse efter stk. 1, nr. 2, kan ikke ske  

 for personer under 18 år.
Stk. 3.  Ved postforkyndelse overgives forsendelsen og  

 ved stævningsmandsforkyndelse en genpart af meddelelsen og eventuelle bilag  

 til den, for hvem forkyndelsen sker.
Sker forkyndelse ikke over for  

 vedkommende personlig, anføres på forsendelsen eller genparten af  

 meddelelsen, hvornår og over for hvem forkyndelse er sket.
 Stk. 4.  Nægter en person, for hvem forkyndelse kan ske  

 efter stk. 1, nr. 2, uden rimelig grund at modtage forkyndelse, eller  

 undlader han, efter at forkyndelse er sket, at overlevere, hvad han har  

 modtaget ved forkyndelsen, til vedkommende, selv om dette kunne være sket  

 uden væsentlig udgift eller besvær, kan han ved kendelse tilpligtes at  

 erstatte omkostninger, der er en følge af hans nægtelse eller undladelse.
 § 158.  Har den pågældende kendt bopæl eller  

 opholdssted i udlandet, og kan forkyndelse ikke ske her i riget efter § 155,  

 nr. 2 og 3, jfr. § 157, sker forkyndelse ved brevforkyndelse eller på den  

 måde, der er foreskrevet ved konvention eller ved vedkommende lands lov.
§ 159.  Forkyndelse kan foretages i Statstidende,  

 såfremt Stk. 2.  Forkyndelse sker ved, at en bekendtgørelse  

 indeholdende et uddrag af meddelelsen og en bemærkning om, at meddelelsen kan  

 fås ved henvendelse til retten, indrykkes i Statstidende.
I bekendtgørelsen  

 skal endvidere anføres, af hvilken grund denne forkyndelsesform anvendes.
 Stk. 3.  I de i stk. 1, nr. 2, nævnte tilfælde skal  

 meddelelsen tillige tilsendes den pågældende med posten.
§ 160.  I borgerlige sager kan en part give afkald på  

 at få underretning om processuelle meddelelser ved forkyndelse.
Parterne kan  

 endvidere udpege en person, over for hvem forkyndelse kan ske efter reglerne  

 i §§ 155-157. Reglen i § 157, stk. 4, finder dog kun anvendelse, hvis den  

 pågældende har erklæret sig villig til at modtage forkyndelse.
 § 161.  Har en part i en borgerlig sag antaget en  

 advokat til at udføre sagen, kan forkyndelse vedrørende sagen ske for  

 advokaten.
 § 162.  Når der i et retsmøde træffes beslutning om  

 tidspunktet for et nyt møde eller for en retshandlings foretagelse, anses  

 beslutningen for at være forkyndt for de personer, der er til stede i  

 retsmødet.
Stk. 2.  Beslutningen anses endvidere for at være  

 forkyndt for personer, der har været lovligt tilsagt til mødet, men som enten  

 er udeblevet eller uberettiget har forladt mødet, forinden beslutningen blev  

 truffet.
Retten bør dog give de pågældende meddelelse om beslutningen, hvis  

 denne må antages at være af særlig interesse for dem.
 § 163.  En forkyndelse er gyldig, selv om meddelelsen  

 ikke kommer til vedkommendes kundskab.
 Stk. 2.  Er det dokument, der skal forkyndes, kommet  

 vedkommende i hænde, anses forkyndelse for sket, selv om forkyndelsen ikke er  

 foretaget i overensstemmelse med reglerne i §§ 155-157.
§ 164.  Medmindre andet er bestemt i den militære  

 retsplejelov, sker forkyndelse for militærpersoner efter reglerne i dette  

 kapitel.
Forkyndelse for personer, der er indkvarteret på militært område,  

 kan dog altid ske ved den pågældendes militære afdelings foranstaltning.
 § 165.  Justitsministeren fastsætter nærmere regler om  

 forkyndelse, herunder om vederlag herfor.
Stk. 2.  I sager, der behandles af retten, afholdes  

 vederlaget for forkyndelse af statskassen.
I øvrigt betales vederlaget forud  

 af den, der begærer forkyndelsen foretaget.
 Stk. 3.  Polititjenestemænd har ikke krav på vederlag  

 for forkyndelse i straffesager.
 §§ 166-167. (Ophævet).
Vidner § 168.  Enhver har med de i loven fastsatte  

 undtagelser pligt til at afgive forklaring for retten som vidne.
§ 169.  Tjenestemænd eller andre, der handler i  

 offentligt eller dermed ligestillet hverv, må ikke uden samtykke af  

 vedkommende myndighed afkræves vidneforklaring om forhold, med hensyn til  

 hvilke der i det offentliges interesse påhviler dem tavshedspligt.
For  

 medlemmer af folketinget kræves samtykke af tingets formand og vedkommende  

 minister.
Stk. 2.  Nægtes samtykke, kan retten, såfremt  

 forklaringens afgivelse findes at være af afgørende betydning for sagens  

 udfald, pålægge vedkommende myndighed over for retten at redegøre for  

 grundene til nægtelsen.
Finder retten herefter, at hensynet til  

 hemmeligholdelse bør vige for hensynet til sagens oplysning, kan den  

 bestemme, at vidneforklaring skal afgives.
Dette gælder dog ikke, hvis  

 nægtelsen er begrundet med hensynet til statens sikkerhed eller dens forhold  

 til fremmede magter.
 § 170.  Mod dens ønske, som har krav på  

 hemmeligholdelse, må vidneforklaring ikke afkræves præster i folkekirken  

 eller anerkendte trossamfund, læger, forsvarere og advokater om det, som er  

 kommet til deres kundskab ved udøvelsen af deres virksomhed.
Stk. 2.  Retten kan pålægge læger og advokater, bortset  

 fra forsvarere i straffesager, at afgive vidneforklaring, når forklaringen  

 anses for at være af afgørende betydning for sagens udfald, og sagens  

 beskaffenhed og dens betydning for vedkommende part eller samfundet findes at  

 berettige til, at forklaring afkræves.
Sådant pålæg kan i borgerlige sager  

 ikke udstrækkes til, hvad en advokat har erfaret i en retssag, som har været  

 betroet ham til udførelse, eller hvori hans råd har været søgt.
 Stk. 3.  Retten kan bestemme, at forklaring ikke skal  

 afgives om forhold, med hensyn til hvilke vidnet i medfør af lovgivningen har  

 tavshedspligt, og hvis hemmeligholdelse har væsentlig betydning.
 Stk. 4.  Reglerne i stk. 1-3 gælder også for de  

 pågældende personers medhjælpere.
 § 171.  En parts nærmeste har ikke pligt til at afgive  

 forklaring som vidne.
Stk. 2.  Pligt til at afgive forklaring foreligger ej  

 heller, såfremt forklaringen antages at ville Stk. 3.  I de i stk. 1 og stk. 2, nr. 2 og 3, nævnte  

 tilfælde kan retten dog pålægge vidnet at afgive forklaring, når forklaringen  

 anses for at være af afgørende betydning for sagens udfald, og sagens  

 beskaffenhed og dens betydning for vedkommende part eller samfundet findes at  

 berettige dertil.
 Stk. 4.  I de i stk. 2, nr. 3, nævnte tilfælde kan  

 retten endvidere pålægge vidnet at afgive forklaring, såfremt vidnet har  

 udført foranstaltninger som nævnt i § 754 a, og sagens beskaffenhed og dens  

 betydning for vedkommende part eller samfundet findes at berettige dertil.
§ 172.  Redaktører, redaktionssekretærer og  

 journalister ved et her i riget trykt periodisk skrift har ikke pligt til at  

 afgive vidneforklaring om, hvem der er forfatter eller kilde til en i  

 skriftet optaget unavngiven artikel eller meddelelse.
Det samme gælder andre,  

 der i kraft af deres tilknytning til vedkommende skrift, trykkeri,  

 nyhedsbureau eller forlag har fået kendskab til forfatterens eller kildens  

 identitet.
 Stk. 2.  Angår sagen en forbrydelse, der kan medføre  

 højere straf end hæfte, eller angår den brud på tavshedspligt, som påhviler  

 nogen i offentlig tjeneste eller hverv, og vidneførslen findes nødvendig af  

 hensyn til sagens opklaring, kan retten dog pålægge de i stk. 1 nævnte  

 personer vidnepligt, såfremt hensynet til vægtige offentlige eller private  

 interesser afgørende taler derfor.
 § 173.  Retten vejleder, såfremt omstændighederne  

 giver grund dertil, vidnet om indholdet af bestemmelserne i §§ 169-172.
Stk. 2.  Afgives forklaring i de i §§ 169-172 nævnte  

 tilfælde, påser retten, at særligt hensyn tages til vidnet eller den, der har  

 krav på hemmeligholdelse.
Retten kan i dette øjemed bestemme, at dørene skal  

 lukkes, medens forklaringen afgives, eller forbyde offentlig gengivelse af  

 forklaringen.
§ 174.  Vidneforklaring afgives for den ret, ved  

 hvilken sagen behandles.
Retten kan dog beslutte, at vidneforklaring i stedet  

 skal afgives for den byret, hvor det findes mest hensigtsmæssigt.
§ 175.  Indkaldelse til at møde som vidne udstedes,  

 hvor ikke andet er bestemt, af den ret, for hvilken vidneforklaringen skal  

 afgives.
Indkaldelsen skal forkyndes for vidnet.
Udstedes indkaldelsen af  

 retten, lader denne indkaldelsen forkynde på grundlag af de oplysninger, som  

 vedkommende part har givet.
 Stk. 2.  Indkaldelsen skal indeholde:
Stk. 3.  I borgerlige sager er varslet en uge.
I  

 straffesager tilkommer der vidnet aftens varsel, hvortil lægges to døgn,  

 såfremt afstanden til mødestedet er over 30 km.
 Stk. 4.  Retten kan fastsætte andet varsel eller pålægge  

 vidnet at møde straks.
§ 176.  Retten kan pålægge enhver, som er til stede i  

 et retsmøde eller i umiddelbar nærhed af mødestedet, straks at afgive  

 vidneforklaring.
Det kan pålægges tilstedeværende vidner at møde til ny tid.
 § 177.  Vidnet skal forblive på det sted, hvor  

 retsmødet holdes, indtil mødet er sluttet, medmindre retten træffer anden  

 bestemmelse.
 § 178.  Udebliver et vidne uden lovligt forfald eller  

 uden i tide at have meldt sit forfald, eller forlader vidnet i strid med §  

 177 det sted, hvor retsmødet holdes, eller vægrer vidnet sig uden lovlig  

 grund ved at svare, kan retten:
Stk. 2.  Afgørelse om anvendelse af tvangsmidler imod  

 vidnet træffes af den ret, for hvilken vidnet er indkaldt til at møde.  

 Afgørelsen, der træffes ved kendelse, kan omgøres af retten.
Kendelse,  

 hvorved bøde eller erstatning er pålagt et fraværende vidne, skal forkyndes  

 for den pågældende.
Begæring om omgørelse af en sådan afgørelse skal  

 fremsættes i det første retsmøde, i hvilket vidnet møder, eller, hvis vidnet  

 ikke senere møder, inden 14 dage efter, at afgørelsen er forkyndt for vidnet  

 eller kommet til hans kundskab.
 Stk. 3.  Tager politiet i medfør af stk. 1, nr. 5, et  

 vidne i forvaring, og kan fremstilling for retten til afgivelse af  

 vidneforklaring ikke ske inden 24 timer efter pågribelsen, giver politiet  

 snarest muligt og senest inden samme frist retten meddelelse om, at vidnet er  

 taget i forvaring.
 § 179.  Et vidne kan ikke undlade at møde for retten,  

 fordi han mener sig berettiget til at nægte at afgive forklaring i sagen.
§ 180.  Vidnet skal om fornødent opfriske sin viden om  

 sagen, inden han møder i retten, f. eks. ved at efterse regnskabsbøger, breve  

 eller optegnelser eller ved at bese genstande, hvortil han uden omkostning  

 eller besvær har adgang.
Efterkommer vidnet ikke denne pligt, finder reglerne  

 i § 178 tilsvarende anvendelse.
§ 181.  Inden vidnet afhøres, forvisser retten sig om  

 vidnets identitet og om, at intet er til hinder for vidneforklaringens  

 afgivelse.
Retten pålægger derefter alvorligt vidnet at tale sandhed og gør  

 vidnet bekendt med strafansvaret for afgivelse af falsk forklaring.
§ 182.  Hvert vidne afhøres for sig.
Et vidne må ikke  

 påhøre forklaringer af andre vidner, syns- og skønsmænd eller parter,  

 medmindre andet bestemmes af retten.
§ 183.  Vidnet afhøres først af den part, som har  

 begæret ham ført.
Modparten har derefter adgang til at afhøre vidnet, hvorpå  

 parten kan rette de spørgsmål til vidnet, som modafhøringen har givet  

 anledning til.
Retten kan tillade fremsættelse af yderligere spørgsmål eller  

 genoptagelse af afhøringen.
Stk. 2.  Retten kan stille spørgsmål til vidnet.
Retten  

 kan overtage afhøringen, såfremt parternes afhøring af vidnet sker på  

 utilbørlig måde eller på en måde, som strider mod bestemmelsen i § 184, stk.  

 1, eller omstændighederne i øvrigt gør det påkrævet.
Stk. 3.  Retten bestemmer, hvordan og ved hvem afhøring  

 af børn under 15 år skal ske.
Den kan tilkalde en repræsentant for det  

 sociale udvalg eller en anden egnet person til at yde bistand under  

 afhøringen.
Retten kan tillægge den pågældende godtgørelse efter reglerne i §  

 188, stk. 1.
 § 184.  Afhøringen skal ske på en sådan måde, at den  

 er egnet til at fremkalde en tydelig og sandfærdig forklaring.
Stk. 2.  Vidnet skal så vidt muligt have adgang til at  

 udtale sig i sammenhæng.
Det bør fremgå af forklaringen, om den støtter sig  

 på vidnets egen iagttagelse.
 Stk. 3.  Retten afgør, om vidnet under afhøringen må  

 benytte medbragte notater eller andre hjælpemidler.
§ 185.  Bevisførelse om et vidnes almindelige  

 troværdighed må kun finde sted på den måde og i den udstrækning, som retten  

 bestemmer.
Spørgsmål om, hvorvidt vidnet er under tiltale eller har været  

 straffet, stilles og besvares skriftligt.
Kun retten og parterne gøres  

 bekendt med svaret.
 Stk. 2.  Bestemmelsen i stk. 1, 1. pkt., finder  

 tilsvarende anvendelse med hensyn til bevisførelse om den forurettedes  

 tidligere seksuelle adfærd i sager vedrørende overtrædelse af straffelovens  

 §§ 216, 217 eller 218, stk. 2, samt §§ 224 eller 225, jfr. §§ 216, 217 eller  

 218, stk. 2. En sådan bevisførelse kan kun tillades, hvis den kan antages at  

 være af væsentlig betydning for sagen.
§ 186.  Vidneforklaring under domsforhandling optegnes  

 i retsbogen i det omfang, retten bestemmer.
Retten bør herved tage hensyn til  

 ønsker fra parter eller vidner og til, om optegnelsen kan antages at få  

 betydning under fornyet prøvelse af sagen.
Stk. 2.  I øvrigt optegnes hovedindholdet af  

 vidneforklaringen.
De vigtigste udtalelser gengives så vidt muligt med  

 vidnets egne ord.
 § 187.  Tvistigheder under vidneførsel afgøres efter  

 begæring ved kendelse.
§ 188.  Justitsministeren fastsætter regler om  

 godtgørelse til vidner og til personer, der efter indkaldelse har afgivet  

 forklaring til politiet.
Den godtgørelse, et vidne har krav på, eller, hvis  

 den ikke kan beregnes nøjagtigt, et passende forskud herpå skal tilbydes  

 betalt samtidig med indkaldelsens forkyndelse.
 § 189.  Såfremt hensynet til fremmede magter, til  

 statens sikkerhed eller til opklaring af alvorlige forbrydelser taler derfor,  

 kan retten eller politiet pålægge en person, der er afhørt som vidne,  

 tavshedspligt med hensyn til hans viden om sagen.
Stk. 2.  Pålægget bortfalder, når sagen er afsluttet.  

 Pålægget kan forinden ophæves af retten eller politiet.
Politiets nægtelse af  

 at ophæve et pålæg skal efter begæring forelægges retten.
Den pågældende skal  

 gøres bekendt med adgangen hertil.
 Stk. 3.  Overtrædelse af pålægget straffes med bøde  

 eller hæfte.
§ 190.  Reglerne i denne lov finder anvendelse på  

 vidneafhøring efter begæring af udenlandske myndigheder.
En anmodning om  

 iagttagelse af en særlig form eller fremgangsmåde bør så vidt muligt  

 imødekommes, medmindre dette vil være åbenbart uforeneligt med landets  

 retsorden.
 §§ 191-195. (Ophævet).
Syn og skøn § 196.  Når der i en borgerlig sag fremsættes begæring  

 om optagelse af syn og skøn, og begæringen af retten tages til følge, såvel  

 som når i en straffesag de i § 823 nævnte betingelser foreligger, udmelder  

 retten ved et udmeldelsesdekret en eller flere syns- eller skønsmænd.
Dersom  

 den, der skal tilkaldes, har en almindelig offentlig bemyndigelse til  

 foretagelsen af vedkommende syn eller skøn, sker i straffesager tilkaldelsen  

 ved rettens til ham rettede begæring.
 Stk. 2.  Personer, som bor uden for vedkommende rets  

 embedsområde, kan kun udmeldes af denne, når det er oplyst, at de er villige  

 til at efterkomme udmeldelsen, eller når det findes nødvendigt, enten fordi  

 der inden for retskredsen ikke findes sagkyndige personer, som kan benyttes,  

 eller fordi den ting, der er genstand for forretningen, er uden for  

 retskredsen.
 § 197.  Kun personer, der er uberygtede, kan udmeldes  

 til syns- eller skønsmænd, hvorhos personer, der ville være udelukkede fra at  

 handle som dommere i sagen ifølge § 60, nr. 1 og 2, under ingen  

 omstændigheder må tilkaldes som syns- eller skønsmænd, og de øvrige i § 60  

 nævnte personer kun, for så vidt det ikke er muligt at finde andre lige så  

 gode.
Stk. 2.  Til at foretage syn og skøn kan kvinder  

 udmeldes lige så vel som mænd.
Alt, hvad der i denne og andre love er bestemt  

 om syns- eller skønsmænd, finder tilsvarende anvendelse på kvinder.
 § 198.  Enhver, der er pligtig at vidne, er også  

 pligtig at modtage udmeldelse som syns- eller skønsmand.
Stk. 2.  Statens embedsmænd og bestillingsmænd fritages  

 for udmeldelse, når de ved skrivelse fra de dem foresatte myndigheder  

 oplyser, at de ikke har den fornødne tid, eller at forretningens foretagelse  

 i øvrigt kommer i strid med deres offentlige pligter.
Personer, for hvem  

 syns- eller skønsforretningens udførelse ville medføre stort besvær eller  

 ulempe, bør, for så vidt omstændighederne tillader det, forskånes for  

 udmeldelse.
Det samme gælder om den, der har fyldt 65 år.
 § 199.  For så vidt personer er beskikkede med  

 almindelig bemyndigelse til foretagelsen af visse syn eller skøn, bør andre  

 kun udmeldes hertil, når henvendelse til hine ville medføre en forhaling,  

 hvorved øjemedet kunne forspildes, eller når andre særegne grunde gør det  

 tilrådeligt.
 Stk. 2.  Til forretninger, ved hvilke der udkræves  

 særegen indsigt eller færdighed, bør i reglen kun udmeldes mænd, der ifølge  

 offentlig stilling eller livserhverv eller dog ifølge offentlig aflagte  

 prøver må anses for duelige hertil.
 Stk. 3.  Skal i en straffesag en kvinde synes på legeme,  

 bør i alle tilfælde, hvor det til øjemedets opnåelse er tilstrækkeligt,  

 kvinder dertil vælges, navnlig bør, hvor spørgsmål foreligger om svangerskab  

 eller barnefødsel, kvindelige læger eller jordemødre benyttes, for så vidt  

 disse må antages at have tilstrækkelig indsigt til at afgive erklæring om  

 spørgsmålet.
§ 200.  Enhver af parterne kan gøre henstilling til  

 retten om valget af syns- eller skønsmændene, men retten er ikke bundet  

 herved.
Retten bør forinden udmeldelsen meddele parterne hvilke personer, der  

 agtes udmeldte, og give dem adgang til at udtale sig om disse.
Denne regel  

 kan i straffesager tilsidesættes, når omstændighederne ikke tillader dens  

 iagttagelse.
Stk. 2.  Indsigelser, der ikke gøres gældende straks ved  

 udmeldelsen, kan i borgerlige sager kun tages i betragtning, når parten  

 oplyser, at han uden brøde fra sin side har været ude af stand til at  

 fremsætte dem tidligere.
Den part, der agter at fremsætte sådanne  

 indsigelser, har inden en uge efter udmeldelsen at indkalde modparten til et  

 møde for den ret, der har foretaget udmeldelsen, og i dette at fremsætte sine  

 indsigelser.
Rettens kendelse kan, når den tager indsigelserne til følge,  

 ikke påklages; nægter den at tage indsigelserne til følge, kan der finde kære  

 sted over dens afgørelse.
 § 201.  I borgerlige sager må det i  

 udmeldelsesdekretet tydeligt angives, hvad der er forretningens genstand og  

 øjemed.
Stk. 2.  I straffesager foretages den til et syn eller  

 skøn fornødne besigtigelse under et retsmøde - der efter omstændighederne  

 bliver at foretage uden for det sædvanlige tingsted medmindre synet eller  

 skønnet udkræver fortsat iagttagelse eller undersøgelse, eller besigtigelse  

 under et retsmøde af anden grund, såsom af sømmelighedshensyn, findes  

 uhensigtsmæssig eller ufornøden, i hvilket tilfælde retten kan overlade  

 mændene at foretage eller fortsætte deres besigtigelse uden for retsmøde.
I  

 sådant tilfælde bliver der i udmeldelsesbeslutningen eller begæringen eller  

 under møde inden retten at give dem sådan meddelelse om synets eller skønnets  

 genstand og øjemed, som i første stykke nævnt, samt sådan anden anvisning,  

 som måtte udkræves.
Skal mændene afgive skriftlig erklæring, bliver der i  

 udmeldelsesbeslutningen eller begæringen eller i en tilførsel til retsbogen,  

 hvoraf udskrift overgives dem, at forelægge dem bestemte spørgsmål til  

 besvarelse.
Stk. 3.  Vil foretagelsen af et syn eller skøn medføre  

 tilintetgørelse eller forandring af dets genstand, bør så vidt muligt en del  

 af denne holdes uden for undersøgelsen.
Lader dette sig ikke gøre, bør syns-  

 eller skønsmændenes antal ikke være under to.
 Stk. 4.  De gældende regler om obduktionsforretninger  

 bliver fremdeles stående ved magt.
 § 202.  (Ophævet).
 § 203.  Udmeldelsesdekretet bliver uden ophold at  

 forkynde for de udmeldte i overensstemmelse med de for vidner givne regler.
 Stk. 2.  I borgerlige sager skal syns- og skønsmændene  

 give parterne underretning om, når og hvor forretningen foregår, ligesom de  

 også har at meddele parterne genpart af den skriftlige forretning (§ 204)  

 eller dog at give dem adgang til at gøre sig bekendt med den senest 3 dage  

 forinden afhjemlingen.
Stk. 3.  Klage over syns- og skønsmænds fremgangsmåde  

 ved deres forretning fremsættes for den ret, for hvilken afhjemlingen skal  

 ske.
Denne kan pålægge dem at omgøre eller fuldstændiggøre forretningen.
§ 204.  Syns- og skønsmænd afgiver deres forklaring  

 ved en skriftlig, til retten stilet, af mændene underskreven erklæring.
Dog  

 kan retten med hensyn til forklaring, som skal afgives under  

 domsforhandlingen i straffesager, frafalde krav om skriftlig afgivelse.  

 Yderligere forklaring kan afæskes dem inden retten; findes erklæringen  

 mangelfuld, kan derhos retten pålægge dem at omgøre eller fuldstændiggøre den  

 i en yderligere skriftlig erklæring.
Vedrører manglerne erklæringens  

 affattelse, bør retten yde mændene fornøden bistand til deres afhjælpning.  

 Sådan bistand kan også, når mændene ønsker det, og omstændighederne i øvrigt  

 taler derfor, ydes inden det retsmøde, i hvilket afhjemlingen finder sted.  

 Herom skal der da senest i dette retsmøde meddeles parterne underretning.
Stk. 2.  Er erklæringen afgivet af et dertil beskikket  

 kollegium, bør møde i retten, hvor sådant skal finde sted, som regel ikke  

 fordres af flere end et af dets medlemmer eller, hvor der er meningsforskel,  

 af et medlem for hver af de meninger, hvori kollegiet har delt sig; dette  

 udpeger selv de medlemmer, som skal give møde.
Hvor erklæring afgives af to  

 eller flere syns- eller skønsmænd, bør, hvis mændene ikke er enige, hver  

 enkelts mening fremgå af erklæringen.
 Stk. 3.  Afhørelse af syns- og skønsmænd sker efter  

 reglerne om afhørelse af vidner; dog kan mændene som regel overvære  

 hverandres såvel som vidners afhørelse, og det kan af retten tilstedes dem at  

 rådføre sig med hverandre, forinden de svarer.
 §§ 205-208. (Ophævet).
 § 209.  De om vidner givne regler skal med de  

 lempelser, der følger af forholdets natur, anvendes på syns- og skønsmænd,  

 for så vidt ovenstående forskrifter ikke er til hinder derfor.
 § 210.  At syn eller skøn har fundet sted, udelukker  

 ikke fornyet syn eller skøn over samme genstand ved de samme eller, når  

 retten finder det hensigtsmæssigt, andre mænd.
 § 211.  Efter rettens nærmere bestemmelse tilkommer  

 der syns- og skønsmændene vederlag for forretningens udførelse og møde i  

 retten samt godtgørelse for afholdte udlæg.
 § 212.  (Ophævet).
Kapitel 19 a Søforklaringer § 213.  Søforklaring afgives i de i søloven nævnte  

 tilfælde, samt hvor der fremsættes begæring herom af fører eller reder for  

 udenlandsk skib eller af myndighederne i skibets hjemland.
Stk. 2.  Til det retsmøde, hvori søforklaringen skal  

 afgives, indkaldes skibsføreren og de personer, der antages at kunne give  

 oplysning i sagen.
Indkaldelse af skibsmandskab kan ske gennem skibsføreren.  

 Ejere af skib og ladning, assurandører og andre, som kan have interesser at  

 varetage ved søforklaringen, underrettes så vidt muligt om retsmødet.
Stk. 3.  Retten giver politimesteren meddelelse om  

 begæringen om afgivelse af søforklaring og giver ham adgang til at gøre sig  

 bekendt med begæringen og de dokumenter, der ledsager den.
Retten giver  

 endvidere politimesteren underretning om retsmøder i sagen.
§ 213 a.  Retten bør søge at fjerne uklarhed,  

 tvetydighed eller ufuldstændighed i de afgivne forklaringer og  

 uoverensstemmelse med de i øvrigt foreliggende oplysninger.
Retten kan  

 indkalde yderligere vidner og kan opfordre de mødende til at lade foretage  

 syn og skøn eller andre skridt til oplysning af sagen.
Politimesteren har  

 adgang til at gøre sig bekendt med sagens akter og stille supplerende  

 spørgsmål til de afhørte.
 Stk. 2.  Bestemmelserne i kap. 18 om vidneforklaring i  

 borgerlige sager finder i øvrigt med de fornødne lempelser anvendelse på  

 indkaldelse til og afgivelse af søforklaring.
Stk. 3.  Af forklaringerne optages efter retsformandens  

 nærmere bestemmelse et protokollat, som oplæses.
Bemærkning om protokollatets  

 godkendelse optages i retsbogen.
§ 213 b.  Hvis søforklaring angående skibssammenstød,  

 jfr. herved sølovens § 223 a, ikke afgives på samme tidspunkt for begge  

 skibes vedkommende, kan retten på begæring af rederen eller skibsføreren for  

 det skib, for hvilket søforklaring først afgives, beslutte, at retsmødet skal  

 holdes for lukkede døre, og at kun repræsentanter for det offentlige og for  

 rederen må være til stede.
Bestemmelserne i §§ 30 og 31 finder tilsvarende  

 anvendelse.
Pligten til at hemmeligholde forhandlingerne bortfalder dog, når  

 søforklaring er afgivet vedrørende det andet skib.
 Stk. 2.  Når søforklaring er afgivet for lukkede døre i  

 henhold til stk. 1, må der, indtil søforklaring er afgivet vedrørende det  

 andet skib, kun meddeles udskrift af retsbogen og sagens dokumenter til det  

 offentlige og rederen.
Rettens rådslagninger og afgørelser § 214.  Domme, kendelser og andre beslutninger af en  

 ret, der ikke beklædes af en enkelt dommer, og som ikke hører til de  

 beslutninger, rettens formand kan træffe, vedtages ved afstemning efter  

 forudgående rådslagning.
For afstemningsordenen fastsætter retten selv de  

 fornødne regler.
Retten kan bestemme sådanne forandringer i disse, som den  

 til enhver tid måtte anse for hensigtsmæssige.
Dog skal formanden altid  

 stemme sidst og domsmænd altid først og således, at den yngre domsmand  

 stemmer før den ældre.
Formanden forestår rådslagningen og afstemningen og  

 samler stemmerne.
Afstemningen sker mundtlig; de afgivne stemmer indføres  

 udtogsvis i en stemmegivningsbog.
Enhver har ret til at påse, at hans stemme  

 gengives rigtigt.
I straffesager, der behandles ved byret under domsmænds  

 medvirken, skal dommeren, når tiltalte mod hans stemme dømmes skyldig i et  

 strafbart forhold, gøre bemærkning om afstemningen til retsbogen.
Stk. 2.  Rettens rådslagninger og afstemninger må ikke  

 overværes af tilhørere med undtagelse af protokolføreren, jfr. endvidere § 6,  

 stk. 3, 2. pkt., og § 18, 5. pkt.
Dog kan retten i særlige tilfælde tillade  

 andre at være til stede.
Stk. 3.  I en sags afgørelse kan ingen dommer, domsmand  

 eller nævning deltage, som ikke har overværet de mundtlige forhandlinger i  

 deres helhed.
Såfremt en dommer, en nævning eller en domsmand i en  

 nævningesag eller i en domsmandssag ved landsret får forfald eller af andre  

 grunde må fratræde efter, at domsforhandling er begyndt, kan forhandlingen  

 fortsætte, såfremt dog højst en dommer og en nævning eller en domsmand  

 mangler.
 § 215.  (Ophævet).
§ 216.  For enhver afgørelse i en af flere medlemmer  

 bestående ret skal der være stemmeflerhed.
Ved lige stemmetal gør formandens  

 stemme udslaget.
I afstemninger, i hvilke domsmænd deltager, gælder dog med  

 hensyn til skyldspørgsmålet og strafudmålingen ved lige stemmetal det for  

 tiltalte gunstigste resultat.
Kræver afgørelsen afstemning over flere  

 punkter, er de medlemmer, som har befundet sig i mindretal, pligtige at  

 deltage i de senere afstemninger, for så vidt det modsatte ikke særlig er  

 bestemt.
 Stk. 2.  Danner der sig i en straffesag om det samme  

 spørgsmål flere end to forskellige meninger, af hvilke ingen er i flertal,  

 bliver de for tiltalte ugunstigste stemmer regnet sammen med de nærmeste  

 mindre ugunstige, indtil der udkommer stemmeflerhed.
Stk. 3.  Er der uenighed om, hvilken mening der er den  

 ugunstigste for tiltalte, bliver der afstemt særskilt herom.
Under denne  

 afstemning gør ved lige stemmetal formandens stemme altid udslaget.
 Stk. 4.  Særskilt afstemning finder ligeledes sted, når  

 der opstår meningsforskel om, hvorledes spørgsmålene skal stilles, eller om  

 afstemningens resultat.
Stk. 5.  Den vedtagne afgørelse føres i pennen af  

 rettens formand eller af den af de i afgørelsen samstemmende dommere, hvem  

 dette hverv af formanden overdrages.
I sager, i hvilke domsmænd medvirker,  

 skal alle i sagen deltagende medlemmer af retten være til stede, når  

 afgørelsens ordlyd vedtages, og ved deres underskrift i stemmegivningsbogen  

 bekræfte en i denne bog indført kort gengivelse af det passerede.
 § 217.  Rettens afgørelser sker ved kendelse i de  

 tilfælde, hvor denne form er særlig foreskrevet.
§ 218.  Domme og kendelser skal ledsages af grunde.  

 Andre beslutninger af retten eller rettens formand behøver ikke at begrundes,  

 medmindre sådant særligt er foreskrevet.
I højesteretssager samt i borgerlige  

 landsretssager, der behandles uden medvirken af sagkyndige dommere, jfr. § 6,  

 stk. 4, og § 6 a, stk. 1, skal dommen eller kendelsen indeholde oplysning om  

 de forskellige meninger under afstemningen vedrørende såvel resultatet som  

 begrundelsen med angivelse af de pågældende dommeres navne.
 Stk. 2.  Den i rettens afgørelse af en borgerlig sag  

 givne fremstilling af parternes mundtlige angivelser og ytringer under sagens  

 behandling afgiver fuldt bevis for disse, for så vidt ikke modbevis imod den  

 føres.
§ 219.  Rettens afgørelse træffes snarest muligt,  

 efter at den pågældende forhandling er til ende.
Kan i en straffesag  

 afsigelsen ikke finde sted samme dag, skal dog dom afsiges senest inden en  

 uge og, hvor nævninger har medvirket, senest dagen efter.
Det sidste gælder  

 også om kendelser i straffesager.
 Stk. 2.  Afsigelsen af en dom foregår ved, at  

 domsslutningen, efter at hele dommen er skriftligt udarbejdet, oplæses i et  

 retsmøde.
Stk. 3.  Dersom det ikke ved optagelsen af en borgerlig  

 sag tilkendegives, når dommen eller kendelsen vil blive afsagt, skal parterne  

 og efter omstændighederne vidner og syns- eller skønsmænd tilsiges til at  

 høre den afsagt.
Er den pågældende ikke således sat i kendskab om  

 afsigelsestiden, regnes for hans vedkommende de ellers fra afsigelsen løbende  

 processuelle frister først fra dommens eller kendelsens forkyndelse for ham.
Stk. 4.  I straffesager bør tiltalte, hvis han er  

 fængslet, bringes til stede ved dommens afsigelse.
Er dommen fældende, og er  

 tiltalte ikke til stede ved afsigelsen, bliver udskrift af dommen at forkynde  

 for ham; i andre tilfælde meddeles der ham på begæring udskrift uden  

 betaling.
Af alle domme tilstilles der statsadvokaten udskrift.
Ved  

 afsigelsen eller forkyndelsen af en fældende dom bliver det at betyde  

 domfældte, inden hvilken frist og på hvilken måde han kan fremsætte  

 meddelelse om anke.
Er der under sagen nedlagt påstand på erstatning, finder  

 reglen i stk. 3 tilsvarende anvendelse.
 § 220.  Stadfæstelse af en indanket dom kan gives  

 enten i henhold til de i samme anførte grunde eller i henhold til ny  

 begrundelse.
 Stk. 2.  I overordnet rets dom skal det altid anføres,  

 ved hvilken ret den indankede dom er afsagt.
 § 221.  Retten kan til enhver tid i embeds medfør  

 eller ifølge begæring berigtige skrivefejl, som er indløbet i henseende til  

 ord, navne eller tal, blotte regnefejl samt sådanne fejl og forglemmelser,  

 som alene vedrører udfærdigelsens form.
Stk. 2.  Fremdeles kan den også, når begæring derom  

 fremkommer inden ankefristens udløb, og efter at der er givet parterne og i  

 straffesager tillige forsvareren lejlighed til at ytre sig derom, berigtige  

 den i afgørelsen af en borgerlig sag indeholdte fremstilling af parternes  

 mundtlige angivelser og ytringer eller den i afgørelsen af en straffesag  

 indeholdte fremstilling af sagens faktiske sammenhæng, for så vidt  

 fremstillingen erkendes at lide af fejl, bestående i forbigåelser, uklarheder  

 eller modsigelser, men derimod ikke i øvrigt foretage forandringer enten i  

 begrundelsen eller resultatet.
Beslutning angående slige berigtigelser  

 træffes, og meddelelse om dem sker efter de samme regler, som gælder for den  

 oprindelige afgørelse.
 Stk. 3.  Den i henhold til rettens beslutning  

 berigtigede afgørelse træder i alle henseender i stedet for den oprindelige.  

 Beslutningen angående berigtigelse er ikke genstand for anke eller kære.
 § 222.  Kendelser af procesledende karakter og  

 beslutninger kan omgøres, når nye oplysninger foreligger, samt når retten i  

 øvrigt finder det hensigtsmæssigt.
 § 223.  (Ophævet).
 § 223 a.  Justitsministeren kan fastsætte  

 bestemmelser, hvorefter afgørelser af udenlandske domstole og myndigheder om  

 borgerlige krav og udenlandske offentlige forlig om sådanne krav skal have  

 bindende virkning her i riget, når anerkendelsen ikke vil være åbenbart  

 uforenelig med landets retsorden.
 § 223 b.  Justitsministeren kan fastsætte bestemmelser  

 om, at der ikke kan kræves legalisering, bekræftelse m.v. af offentlige  

 dokumenter, der er udfærdiget af domstole eller myndigheder i et andet land.
 Stk. 2.  Justitsministeren kan endvidere fastsætte  

 bestemmelser om fremgangsmåden ved besvarelse af henvendelser fra udlandet om  

 ægtheden af offentlige dokumenter, der angives at være udfærdiget af danske  

 domstole eller andre offentlige myndigheder.
Tredje bog.
Den borgerlige retspleje Første afsnit.
Almindelige bestemmelser Saglig kompetence § 224.  Borgerlige retssager behandles i 1. instans  

 ved byret eller landsret efter reglerne i dette kapitel, medmindre andet er  

 bestemt i denne eller anden lov.
 § 225.  Ved byretterne behandles: 1) Sager om krav,  

 der har en økonomisk værdi af højst 200.000 kr. 2) Sager om erstatning uden  

 for kontraktsforhold for skader, der er opstået i forbindelse med færdsel på  

 vej, som benyttes til almindelig færdsel af en eller flere færdselsarter. 3)  

 Sager, der opstår af ansættelsesforhold mellem arbejdsgivere og deres  

 ansatte. 4) Sager om servitutter og brugsrettigheder over fast ejendom. 5)  

 Sager om ejendomsdom, jfr. § 476. 6) Sager om mortifikation af dokumenter,  

 servitutter, brugsrettigheder og grundbyrder, jfr. § 477. 7) Sager om  

 ægteskab eller forældremyndighed, jfr. § 448. 8) Faderskabssager, jfr. § 456  

 a, stk. 1 og 2. 9) Sager om umyndiggørelse og lavværgemål, jfr. kap. 43.
 § 226.  Ved landsretterne behandles:
 Stk. 2.  Parterne kan vedtage, at sager, der efter stk.  

 1 er landsretssager, skal behandles ved byret.
 § 227.  Byretten kan efter begæring af en part henvise  

 de i § 225, nr. 1-4 og 12, nævnte sager til behandling ved landsret, såfremt:
Stk. 2.  Byretten kan efter begæring af en part henvise  

 de i § 225, nr. 3, nævnte sager til behandling ved sø- og handelsretten i  

 København, såfremt Stk. 3.  Begæring om henvisning efter stk. 1 og 2 skal  

 så vidt muligt fremsættes i 1. retsmøde eller, såfremt sagen forberedes  

 skriftligt, før skriftvekslingens slutning.
Retten kan dog i særlige tilfælde  

 henvise sagen efter en begæring, der fremsættes senere, men dog inden  

 domsforhandling er begyndt.
Stk. 4.  Afgørelse af, om sagen skal henvises eller  

 ikke, træffes ved kendelse.
En kendelse, hvorved sagen efter stk. 1 eller  

 stk. 2 henvises til landsret eller sø- og handelsretten, kan ikke indbringes  

 for højere ret.
§ 228.  Sagens værdi bestemmes efter påstanden i  

 stævningen.
Omfatter påstanden flere krav fra samme part, er sagens værdi den  

 samlede værdi af disse krav.
Renter, sagsomkostninger og værdien af en  

 modydelse, hvoraf krav måtte være betinget, medregnes ikke.
Stk. 2.  Angår påstanden en ydelse, der skal betales et  

 ubestemt antal gange, beregnes værdien ved at multiplicere ydelserne pr. år  

 med 10. Angår påstanden en ydelse, der skal betales et bestemt antal gange,  

 beregnes værdien ved at multiplicere ydelsen pr. gang med antallet af gange,  

 ydelsen skal betales.
Værdien kan dog ikke overstige ydelserne pr. år  

 multipliceret med 10. Er ydelserne ikke af samme størrelse, lægges ydelserne  

 for det sidste år inden sagens anlæg til grund for beregningen.
§ 229.  Kan sagens værdi ikke bestemmes på grundlag af  

 påstanden i stævningen, men angår sagen dog krav af økonomisk værdi, skal  

 sagsøgeren anslå værdien så nøjagtigt som muligt.
Om fornødent ansætter  

 retten værdien ved et skøn.
 § 230.  Udvides påstanden i en sag om krav af  

 økonomisk værdi, der er anlagt ved byret i henhold til § 225, nr. 1, ud over  

 den i denne bestemmelse nævnte grænse, kan retten ved kendelse henvise sagen  

 til fortsat behandling ved landsretten, medmindre parterne vedtager  

 byretsbehandling, jfr. § 226, stk. 2.
 Stk. 2.  Kendelse, hvorved byretten efter stk. 1  

 henviser sagen til landsret, kan ikke indbringes for højere ret.
§ 231.  Ændres påstand eller anbringender i en sag,  

 der er anlagt ved landsret, således at sagen efter reglerne i § 225 skulle  

 behandles ved byret, vedbliver landsretten med at være kompetent.
Det samme  

 gælder, hvis enkelte dele af sagen, der hver for sig ville høre under byret,  

 udskilles til særskilt behandling eller påkendelse efter § 253.
 § 232.  Retten påser af egen drift, at den har saglig  

 kompetence til at behandle sagen.
Stk. 2.  Har retten ikke saglig kompetence til at  

 behandle sagen eller et af de rejste krav, henviser den sagen eller kravet  

 til afgørelse ved rette domstol, såfremt sagen eller kravet hører under en  

 almindelig domstol eller boligret.
Retten kan dog beslutte at færdigbehandle  

 sagen, såfremt kompetencespørgsmålet først kommer til afgørelse under sagens  

 gang.
 Stk. 3.  Afgørelse om henvisning træffes ved kendelse.  

 Er retten ikke kompetent, og kan henvisning ikke ske, afviser retten sagen  

 ved dom.
 §§ 233-234. (Ophævet).
Stedlig kompetence § 235.  Retssager anlægges ved sagsøgtes hjemting,  

 medmindre andet er bestemt ved lov.
Stk. 2.  Hjemtinget er i den retskreds, hvor sagsøgte  

 har bopæl.
Har sagsøgte bopæl i flere retskredse, er hjemtinget i enhver af  

 dem.
 Stk. 3.  Har sagsøgte ingen bopæl, er hjemtinget i den  

 retskreds, hvor han opholder sig.
 Stk. 4.  Har sagsøgte hverken bopæl eller kendt  

 opholdssted, er hjemtinget i den retskreds, hvor han sidst har haft bopæl  

 eller opholdssted.
 § 236.  Danske statsborgere, der er bosat i udlandet  

 uden tillige at have bopæl i Danmark, og som ikke er undergivet bopælslandets  

 domsmyndighed, har hjemting i København.
 § 237.  Sager mod personer, der driver erhvervsmæssig  

 virksomhed, kan, når sagen vedrører virksomheden, anlægges ved retten på det  

 sted, hvorfra virksomheden udøves.
 § 238.  Selskaber, foreninger, private institutioner  

 og andre sammenslutninger, der kan optræde som part i retssager, har hjemting  

 i den retskreds, hvor hovedkontoret ligger, eller, hvis et sådant ikke kan  

 oplyses, i den retskreds, hvor et af bestyrelsens eller direktionens  

 medlemmer har bopæl.
 Stk. 2.  Sager mod de i stk. 1 nævnte sammenslutninger,  

 der driver erhvervsvirksomhed uden for hjemtinget, kan, når sagen vedrører  

 virksomheden, anlægges ved retten på det sted, hvorfra virksomheden udøves.
 Stk. 3.  Sager, der vedrører sammenslutningen, og som  

 rejses af sammenslutningen mod de enkelte medlemmer eller opstår imellem  

 disse, kan anlægges ved sammenslutningens hjemting.
 Stk. 4.  Sager om erstatning mod stiftere,  

 bestyrelsesmedlemmer og direktører i de i stk. 1 nævnte sammenslutninger kan  

 anlægges ved sammenslutningens hjemting.
 § 239.  Kommuner har hjemting i den retskreds, hvor  

 hovedkontoret ligger.
 § 240.  Staten har hjemting i den retskreds, hvor den  

 myndighed, som stævnes på statens vegne, har kontor.
 § 241.  Sager vedrørende rettigheder over fast  

 ejendom, kan anlægges ved retten på det sted, hvor ejendommen ligger.
 § 242.  Sager om kontraktsforhold kan anlægges ved  

 retten på det sted, hvor den forpligtelse, der ligger til grund for sagen, er  

 opfyldt eller skal opfyldes.
 Stk. 2.  Bestemmelsen i stk. 1 finder ikke anvendelse på  

 pengekrav, medmindre kravet er opstået under ophold i retskredsen under  

 sådanne omstændigheder, at det skulle opfyldes, inden stedet forlades.
 § 243.  Sager, hvorunder der påstås straf, erstatning  

 eller oprejsning i anledning af retskrænkelser, kan anlægges ved retten på  

 det sted, hvor retskrænkelsen er foregået.
 § 244.  I sager om forbrugeraftaler, som ikke er  

 indgået ved personlig henvendelse på den erhvervsdrivendes faste  

 forretningssted, kan forbrugeren anlægge sag mod den erhvervsdrivende ved sit  

 eget hjemting.
 § 245.  Parterne kan aftale, ved hvilken af flere  

 ligeartede retter sagen skal anlægges.
 Stk. 2.  I sager om forbrugeraftaler er en forudgående  

 aftale om værneting ikke bindende for forbrugeren.
§ 246.  Sager mod personer, selskaber, foreninger,  

 private institutioner og andre sammenslutninger, der ikke har hjemting i  

 Danmark, kan anlægges her i landet, for så vidt nogen ret efter  

 bestemmelserne i §§ 237, 238, stk. 2, 241, 242, 243 og 245 kan anses som  

 værneting i sagen.
I sager om forbrugeraftaler kan forbrugeren anlægge sag  

 mod de i 1. pkt. nævnte personer og sammenslutninger ved sit eget hjemting,  

 såfremt fremsættelsen af særligt tilbud eller reklamering i Danmark er gået  

 forud for aftalens indgåelse og forbrugeren her i landet har foretaget de  

 dispositioner, der er nødvendige til indgåelse af aftalen.
 Stk. 2.  Kan ingen ret efter stk. 1 anses som værneting  

 i sagen, kan sager vedrørende formueretsforhold mod de i stk. 1 nævnte  

 personer anlægges ved retten på det sted, hvor de ved stævningens forkyndelse  

 opholder sig.
Stk. 3.  Sager vedrørende formueretsforhold mod de i  

 stk. 1 nævnte personer og sammenslutninger kan endvidere, hvis der ikke er  

 værneting efter reglen i stk. 1, anlægges ved retten på det sted, hvor den  

 pågældende person eller sammenslutning på tidspunktet for sagens anlæg har  

 gods, eller hvor det gods, kravet angår, befinder sig på tidspunktet for  

 sagens anlæg.
Afværges arrest i gods gennem sikkerhedsstillelse, betragtes  

 sikkerhedsstillelsen som gods, der befinder sig på det sted, hvor  

 arrestbegæringen er eller i givet fald skulle være indgivet.
 § 247  (* 1). I sager, der er omfattet af konventionen  

 af 27. september 1968 om retternes kompetence og om fuldbyrdelse af  

 retsafgørelser i borgerlige sager, herunder handelssager, med senere  

 ændringer, anvendes konventionens værnetingsregler, jfr. lov om  

 EF-domskonventionen m.v.
 Stk. 2.  Hvor der ikke efter dansk lovgivning i øvrigt  

 er værneting for en sag, der efter den i stk. 1 nævnte konvention skal eller  

 kan anlægges her i landet, anlægges sagen ved sagsøgerens hjemting eller,  

 såfremt sagsøgeren ikke har hjemting her i landet, ved Københavns byret eller  

 østre landsret.
§ 248.  Retten påser af egen drift, om sagen er  

 indbragt for rette værneting.
Fremsætter sagsøgte ikke indsigelse mod rettens  

 kompetence i svarskriftet eller, hvis sagen ikke forberedes skriftligt, i det  

 1. retsmøde under forberedelsen, anses retten for rette værneting.
Stk. 2.  Er sagen anlagt ved en ret, som ikke er rette  

 værneting til at behandle sagen eller et af de rejste krav, henviser retten  

 om muligt sagen eller kravet til afgørelse ved rette domstol.
Afgørelse om  

 henvisning træffes ved kendelse.
Kan henvisning ikke ske, afviser retten  

 sagen ved dom.
Sammenlægning og adskillelse af krav § 249.  Sagsøgeren kan under en sag fremsætte flere  

 krav mod sagsøgte, såfremt:
Stk. 2.  Sagsøgte kan under sagen fremsætte modkrav med  

 påstand om hel eller delvis frifindelse for sagsøgerens krav eller med  

 påstand om dom for modkravet eller en del af dette, såfremt modkravet kan  

 behandles efter samme processuelle regler som sagsøgerens krav.
Selvstændig  

 dom for modkravet kan dog kun gives, såfremt der er værneting for kravet her  

 i landet, eller kravet udspringer af den samme kontrakt eller det samme  

 forhold, som sagsøgerens krav støttes på.
Stk. 3.  Krav fremsat af sagsøgeren, der enkeltvis eller  

 sammenlagt efter reglerne i § 228, stk. 1, hører under landsret, kan uanset  

 bestemmelsen i stk. 1, nr. 3, ikke behandles ved byret.
Har retten i øvrigt  

 ikke saglig kompetence til at behandle et fremsat krav eller modkrav under en  

 selvstændig sag, kan retten henvise kravet til afgørelse ved den rette  

 domstol, jfr. § 232, stk. 2. Retten kan i stedet for at henvise et modkrav  

 til afgørelse ved den rette domstol henvise sagen i sin helhed til afgørelse  

 ved denne.
Landsretten kan dog ikke henvise et modkrav eller en sag til  

 afgørelse ved byret.
 Stk. 4.  Om inddragelse af nye krav eller modkrav under  

 sagen gælder tillige reglerne om fremsættelse af nye påstande og  

 anbringender.
 § 250.  Flere parter kan sagsøge eller sagsøges under  

 en sag, såfremt:
 Stk. 2.  Hver af parterne kan inddrage krav mod  

 tredjemand under sagen, såfremt:
Stk. 3.  Er betingelserne efter stk. 1, nr. 5, eller  

 stk. 2, nr. 3, ikke opfyldt, træffer retten i medfør af § 253 bestemmelse om  

 særskilt behandling og afgørelse af kravene.
Er retten ikke rette værneting  

 for eller saglig kompetent med hensyn til et krav, henvises kravet dog til  

 afgørelse ved den rette domstol.
Stk. 4.  Krav, der hører under landsret, kan uanset  

 bestemmelserne i stk. 1, nr. 3, og stk. 2 ikke fremsættes ved byret.
Har  

 retten ikke saglig kompetence til at behandle et krav under en selvstændig  

 sag, kan den henvise kravet til afgørelse ved den rette domstol.
Stk. 5.  Retten kan efter anmodning af en af de  

 oprindelige parter afvise et krav mod tredjemand, såfremt kravet burde have  

 været inddraget i sagen tidligere.
Efter forberedelsens afslutning kan krav  

 mod tredjemand kun inddrages i sagen med rettens samtykke.
 § 251.  Tredjemand kan ved at indlevere stævning til  

 retten indtræde som part i en sag i 1. instans, såfremt:
Stk. 2.  Har retten ikke saglig kompetence til at  

 behandle tredjemands krav under en selvstændig sag, kan den henvise kravet  

 til afgørelse ved den rette domstol.
Byretten kan dog ikke henvise et krav  

 til landsret, og landsretten kan ikke henvise et krav til byret.
Stk. 3.  Retten kan efter anmodning af en af de  

 oprindelige parter afvise tredjemands krav, såfremt indtræden i sagen burde  

 være sket tidligere.
Efter forberedelsens afslutning kan indtræden i sagen  

 kun ske med rettens samtykke.
 § 252.  Tredjemand, der har en retlig interesse i  

 udfaldet af en sag, kan indtræde i sagen til støtte for en af parterne.
Stk. 2.  Har afgørelsen af sagens retsspørgsmål  

 væsentlig betydning for den offentlige forvaltnings behandling af samme  

 spørgsmål eller spørgsmål af samme art, kan vedkommende myndighed på  

 tilsvarende måde indtræde i sagen, hvis det kan ske uden væsentlig ulempe for  

 sagens behandling.
Retten kan, efter at parterne har haft adgang til at  

 udtale sig, ved henvendelse til vedkommende myndighed give denne lejlighed  

 til at indtræde i sagen.
Stk. 3.  Anmodning om indtræden i sagen indgives  

 skriftligt til retten eller fremsættes med rettens tilladelse mundtligt i et  

 retsmøde i sagen.
Retten giver parterne meddelelse om anmodningen.
Afgørelse  

 af spørgsmål om indtræden i sagen træffes efter anmodning ved kendelse.
 Stk. 4.  Retten bestemmer, på hvilken måde den  

 indtrædende skal have adgang til at udtale sig under sagen og føre bevis.  

 Retten kan tillægge eller pålægge den indtrædende sagsomkostninger.
 § 253.  Retten kan bestemme, at forberedelsen eller  

 domsforhandlingen foreløbig skal begrænses til en del af det krav, som sagen  

 angår, eller, hvor sagen omfatter flere krav eller spørgsmål, til et af  

 disse.
Stk. 2.  Retten kan træffe særskilt afgørelse om en del  

 af det krav, som sagen angår.
Omfatter sagen flere krav eller spørgsmål, kan  

 retten træffe særskilt afgørelse om et af disse.
Stk. 3.  Særskilte afgørelser om modkrav eller krav,  

 over for hvilke der er fremsat modkrav, kan kun fuldbyrdes, hvis retten i  

 afgørelsen har truffet bestemmelse om, at afgørelsen mod eller uden  

 sikkerhedsstillelse skal kunne fuldbyrdes for en del eller i sin helhed.
Det  

 samme gælder særskilte afgørelser om et enkelt af sagens spørgsmål, der ikke  

 afslutter rettens behandling af sagen eller et af kravene i sagen.
Stk. 4.  De i stk. 3 nævnte afgørelser kan først  

 indbringes for højere ret i forbindelse med den endelige afgørelse i sagen,  

 medmindre afgørelsen kan fuldbyrdes, eller afgørelsen vedrører sagens  

 formalitet, eller den højere ret har tilladt, at afgørelsen indbringes  

 særskilt.
Anmodning om sådan tilladelse skal indgives til den højere ret  

 inden udløbet af den almindelige frist for indbringelse af afgørelsen.  

 Meddeles tilladelsen, skal sagen indbringes for den overordnede ret inden 4  

 uger.
§ 254.  Retten kan bestemme, at flere sager, der er  

 anlagt ved retten mellem samme eller forskellige parter, skal forhandles i  

 forbindelse med hinanden.
Rettens afgørelse herom kan ikke indbringes for  

 højere ret.
Sagens parter § 255.  Hvo der er ret sagsøger eller sagvolder,  

 afgøres efter lovgivningens almindelige regler.
 Stk. 2.  Ligeledes afgøres det efter lovgivningens  

 almindelige regler, om det ifølge retsforholdets beskaffenhed er nødvendigt,  

 at flere personer optræder som procesfæller for at udgøre ret sagsøger eller  

 sagvolder.
 § 256.  Hvor et nødvendigt procesfællesskab mellem  

 flere personer finder sted, og i et retsmøde en eller flere af disse  

 udebliver, medens en eller flere af dem giver møde, repræsenterer den eller  

 de, der møder, de udeblevne.
§ 257.  I retssager optræder værgen på den umyndiges  

 vegne.
Udøves værgemål af forældre i forening, og udebliver den ene af  

 forældrene i et retsmøde, medens den anden møder, optræder den mødte på den  

 umyndiges vegne under retsmødet.
Værgen kan ikke uden den umyndiges samtykke  

 anlægge retssag, der angår formuerettigheder, hvorover den umyndige har  

 rådigheden, eller rejser sig af en aftale, som den umyndige gyldig har  

 indgået på egen hånd.
Værgen for en umyndiggjort kan heller ikke uden hans  

 samtykke anlægge retssag, der rejser sig af en ham tilføjet legemsfornærmelse  

 eller ærekrænkelse, medmindre umyndiggørelsen skyldes sindssygdom eller  

 åndssvaghed.
 Stk. 2.  I retssager kan den, der er sat under  

 lavværgemål, kun optræde i forbindelse med sin lavværge.
§ 258.  Retten har ikke på embeds vegne at afkræve  

 parterne bevis for, at de er myndige til at råde over processen.
Afvisning på  

 grund af sagsøgerens eller sagvolderens mangel på myndighed til at råde over  

 sagen finder derfor kun sted efter påstand.
 Stk. 2.  Dog kan retten på embeds vegne afvise sagen  

 enten straks, eller når de fornødne oplysninger ikke fremskaffes, når der  

 ifølge den måde, hvorpå parterne i processkrifterne betegnes, eller i øvrigt  

 ifølge de foreliggende oplysninger er grund til at antage, at nogen af dem  

 mangler myndighed til at råde over sagen.
 § 259.  Enhver kan både som sagsøger og som sagvolder  

 gå i rette for sig selv.
Stk. 2.  Retten kan pålægge en part at lade sagen udføre  

 af en advokat, dersom den ikke finder det muligt at behandle sagen på  

 forsvarlig måde, uden at parten har sådan bistand.
Pålægget kan ikke  

 indbringes for højere ret.
Stk. 3.  Efterkommes et pålæg efter stk. 2 ikke,  

 betragtes processkrifter, der indgives af parten efter pålæggets meddelelse,  

 som ikke indgivne, ligesom parten anses for udeblevet fra de retsmøder, der  

 afholdes efter pålæggets meddelelse.
Hvor særlige hensyn taler derfor, kan  

 retten dog beskikke parten en advokat.
Om salær og godtgørelse for udlæg til  

 den beskikkede advokat gælder samme regler som i tilfælde, hvor der er  

 meddelt fri proces, jfr. kap. 31.
Rettergangsfuldmægtige § 260.  Enhver kan både som sagsøger og som sagvolder  

 lade møde i retten for sig ved en efter nedenstående regler berettiget  

 rettergangsfuldmægtig.
 Stk. 2.  Advokater er eneberettigede til at møde i  

 retten som fuldmægtige for parterne; dog kan der mødes af værger for umyndige  

 og umyndiggjorte, af lavværger for personer, der er sat under lavværgemål,  

 ved ægtefælle, beslægtede og besvogrede i anden grad af sidelinien eller  

 nærmere, ved personer, der hører til samme husstand som parten, samt ved  

 personer, der står i fast tjenesteforhold til parten, således at de er  

 antagne af ham for ikke kortere tid end en måned og - når parten ikke selv er  

 advokat - ikke med det særlige hverv for øje at møde for retten.
 Stk. 3.  Den, der foregiver at stå i et af de ovennævnte  

 forhold til parten, må være rede til at føre bevis herfor, når det af retten  

 eller modparten forlanges; dog kan retten undtagelsesvis tilstå en passende  

 udsættelse hertil.
 Stk. 4.  Når det under hensyn til sagens karakter og  

 øvrige omstændigheder findes forsvarligt, kan retten tillade, at der mødes  

 ved advokat fra andet nordisk land.
 Stk. 5.  Endvidere er det under skiftebehandlinger  

 tilladt at lade møde for sig også ved andre end de foran nævnte personer, og  

 det samme gælder under fogedforretninger, derunder auktionsforretninger, for  

 dens vedkommende, imod hvem retshandlingen er rettet, og under sidstnævnte  

 forretninger for de bydendes vedkommende, alt for så vidt ikke fremsatte  

 påstande eller indsigelser foranlediger forhandling for vedkommende ret, jfr.  

 dog § 495, stk. 2.
Stk. 6.  Såfremt en part godtgør, at det ikke har været  

 ham muligt at antage en advokat til at udføre en retssag, kan retten beskikke  

 ham en advokat.
Beskikkelsen sker på betingelse af, at parten erklærer sig  

 villig til at godtgøre statskassen udgifterne herved og efter rettens  

 bestemmelse stiller sikkerhed for disse udgifter.
Om salær og godtgørelse for  

 udlæg til den beskikkede advokat gælder samme regler som i tilfælde, hvor der  

 er meddelt fri proces, jfr. kapitel 31. Retten pålægger samtidig med sagens  

 afslutning parten at erstatte statskassen dennes udgifter i forbindelse med  

 beskikkelsen.
 § 261.  Den, der uden at være advokat møder som  

 fuldmægtig for parten, må være over 18 år og uberygtet.
 Stk. 2.  Retten har på embeds vegne at afvise personer,  

 der ikke er berettigede til for den at give møde for andre, og at tilbagevise  

 processkrifter, der er underskrevne af andre end parten og de foran nævnte  

 mødeberettigede personer.
 § 262.  (Ophævet).
 § 263.  En rettergangsfuldmægtigs handlinger eller  

 undladelser er, for så vidt som de falder inden for bemyndigelsens grænser,  

 lige så bindende for parten, som om de var foretagne af denne selv.
 Stk. 2.  Dog kan tilståelser eller andre erklæringer om  

 det faktiske i sagen, som fremkommer under de mundtlige forhandlinger,  

 tilbagekaldes eller berigtiges af parten selv, når dette sker straks og  

 umiddelbart efter, at partens rettergangsfuldmægtig har talt.
 § 264.  Rettergangsfuldmægtigens bemyndigelse til at  

 handle for en part ophæves i forhold til modparten ikke derved, at parten er  

 død, kommet under konkurs eller har mistet sin myndighed til at råde over  

 sagen, ej heller derved, at parten er blevet myndig til selv at råde over  

 processen, men kun ved en tilkendegivelse til modparten om befuldmægtigelsens  

 ophør.
 § 265.  Retten påser på embeds vegne, at den, der  

 møder som rettergangsfuldmægtig for en part, er befuldmægtiget hertil.
 Stk. 2.  Dog afkræves der ikke på embeds vegne advokater  

 bevis for, at de er befuldmægtigede for parten, og når deres befuldmægtigelse  

 benægtes af modparten, kan de forlange udsættelse for at tilvejebringe det  

 fornødne bevis.
 Stk. 3.  Andre rettergangsfuldmægtige end advokater må  

 være i stand til straks for retten og modparten at føre bevis for  

 befuldmægtigelsen, da de ellers straks kan afvises.
§ 266.  Når en i øvrigt til at møde for en part  

 berettiget person erklærer at ville varetage partens sag og forpligte sig til  

 at tilvejebringe dennes billigelse, og ingen anden giver møde for parten, kan  

 han, når sådant kan ske uden væsentlig ulempe, af retten stedes hertil enten  

 mod eller uden sikkerhedsstillelse.
Den pågældende har da inden næste  

 retsmøde eller dog inden en anden af retten bestemt frist at tilvejebringe  

 partens godkendelse af hans handlinger; i modsat fald afvises han og har at  

 tilsvare modparten de ved retsmøderne foranledigede omkostninger så vel som  

 muligt tab ved sagens forhaling.
 § 267.  Om end en part i øvrigt lader sin sag udføre  

 ved en rettergangsfuldmægtig, er han dog ikke udelukket fra selv at ytre sig  

 under den mundtlige forhandling, umiddelbart efter at hans  

 rettergangsfuldmægtig har talt.
Forligsmægling § 268.  I alle borgerlige domssager i første instans  

 mægler retten forlig.
 Stk. 2.  Forligsmægling kan dog undlades, såfremt det på  

 grund af sagens beskaffenhed, parternes forhold eller lignende omstændigheder  

 på forhånd må antages, at mægling vil være forgæves.
 Stk. 3.  Mægling kan også foretages, når sagen er  

 indbragt for højere instans.
 Stk. 4.  Undladelse af mægling kan ikke medføre  

 hjemvisning af sagen.
 § 269.  Med parternes tiltræden kan det besluttes at  

 lukke dørene under mæglingen i retten, såfremt dette må antages at fremme  

 muligheden for opnåelse af forlig.
 § 270.  Indgåede forlig indføres i retsbogen.
 Stk. 2.  Spørgsmålet om gyldigheden af indgåede forlig  

 henhører under afgørelse ved retterne i første instans, jfr. herved § 501,  

 stk. 2. Dog må indsigelser, der støttes på fejl ved rettens handlinger, gøres  

 gældende ved kære.
 §§ 271-276. (Ophævet).
 Kapitel 27. (Ophævet).
Om parternes og tredjemands forpligtelse  

 til at fremlægge synbare § 297.  (Ophævet).
 § 298.  Retten kan efter begæring af en part pålægge  

 modparten af fremlægge dokumenter, der er undergivet hans rådighed, og som  

 parten vil påberåbe sig under sagen, medmindre der derved vil fremkomme  

 oplysning om forhold, som han ville være udelukket fra eller fritaget for at  

 afgive forklaring om som vidne, jfr. §§ 169-172.
 Stk. 2.  Undlader modparten uden lovlig grund at  

 efterkomme pålægget, finder bestemmelsen i § 344, stk. 2, tilsvarende  

 anvendelse.
 § 299.  Retten kan efter begæring af en part pålægge  

 tredjemand at forevise eller udlevere dokumenter, der er undergivet hans  

 rådighed, og som har betydning for sagen, medmindre der derved vil fremkomme  

 oplysning om forhold, som han ville være udelukket fra eller fritaget for at  

 afgive forklaring om som vidne, jfr. §§ 169-172.
 Stk. 2.  Undlader tredjemand uden lovlig grund af  

 efterkomme pålægget, finder bestemmelsen i § 178 tilsvarende anvendelse.
 § 300.  En part, der fremsætter begæring om  

 fremlæggelse af dokumenter i henhold til §§ 298 og 299, må angive de  

 kendsgerninger, der skal bevises ved dokumenterne, samt de grunde, hvorpå han  

 støtter, at modparten eller den opgivne tredjemand er i besiddelse af  

 dokumenterne.
 Stk. 2.  Bestemmelse om fremlæggelse af dokumenter  

 træffes, efter at den, der har rådighed over dokumenterne, har haft lejlighed  

 til at udtale sig.
 Stk. 3.  Tredjemand kan kræve sine udgifter ved  

 fremlæggelsen forudbetalt af parten eller kræve stillet sikkerhed for  

 udgifternes betaling.
§ 301.  Når en syns- eller skønsforretning skal finde  

 sted, har parterne at give de udmeldte mænd lejlighed til at bese eller gøre  

 sig bekendt med forretningens genstand, for så vidt denne er i deres værge  

 eller under deres rådighed.
Vægrer en part sig uden lovlig grund herved,  

 finder bestemmelsen i § 344, stk. 2, tilsvarende anvendelse.
Stk. 2.  Er forretningens genstand i tredjemands værge,  

 og nægter han de udmeldte adgang til at iagttage den, kan vedkommende part  

 derom henvende sig til den ret, hvor afhjemlingen skal ske.
Skønner retten,  

 at tredjemands vægring, ifølge grundsætningerne i § 299 er ubeføjet, pålægges  

 det ham at tilstede synsmændene adgang inden en vis frist.
De i §§ 299 og 300  

 givne regler bliver i øvrigt i sådant tilfælde at anvende.
Afhøring af parter § 302.  Retten kan efter modpartens påstand indkalde  

 en part til personligt møde for at besvare spørgsmål sigtende til sagens  

 oplysning.
 Stk. 2.  Retten kan dog beslutte, at partsforklaring i  

 stedet skal afgives for den byret, hvor det findes mest hensigtsmæssigt.
§ 303.  Enhver part kan frivillig fremstille sig og  

 begære personlig at afgive sin forklaring.
Den part, der fremstiller sig for  

 at afgive forklaring, er pligtig at besvare de yderligere spørgsmål, som  

 modparten eller retten måtte gøre ham.
 § 304.  (Ophævet).
 § 305.  I øvrigt finder ved partsafhøring reglerne om  

 vidner i kapitel 18, bortset fra §§ 178, 182 og 188, anvendelse med de  

 fornødne lempelser.
 §§ 306-310. (Ophævet).
Sagsomkostninger og rettergangsbøder § 311.  Enhver part har at betale de omkostninger, som  

 foranlediges ved processuelle skridt, der af ham begæres eller sættes i  

 bevægelse, dog med forbehold af ret til at få dem erstattet af modparten  

 ifølge nedenstående regler.
 Stk. 2.  Omkostningerne ved processuelle skridt, som  

 retten anordner, kan foreløbig kræves betalt enten af den part, i hvis  

 interesse retten anser det foretagne at være, eller af begge parter i det  

 forhold, som retten bestemmer.
 § 312.  Den tabende part er pligtig at erstatte  

 modparten de ham ved retssagen påførte udgifter, for så vidt parterne ikke  

 selv har truffet en anden overenskomst, eller retten i særlige omstændigheder  

 finder skellig grund til at gøre afvigelse fra denne regel.
Stk. 2.  Udgifter, der ikke har været fornødne for  

 sagens forsvarlige udførelse, erstattes ikke.
Hvilke udgifter der i det givne  

 tilfælde har været fornødne, afgør retten efter sit skøn.
Udgifter til  

 anvendelse af retsstenografer erstattes, når anvendelsen efter rettens skøn i  

 den foreliggende sag har været velbegrundet.
Beløbet ansættes under et til en  

 rund sum, således at udgift til advokatsalær erstattes med et passende beløb,  

 og øvrige udgifter så vidt muligt erstattes fuldt ud.
Tilkendelse af sagens  

 omkostninger skadesløst eller efter regning eller overhovedet på anden måde  

 end med et bestemt, i dommen fastsat beløb kan således ikke finde sted, selv  

 om der derom foreligger overenskomst mellem parterne.
 Stk. 3.  Den omstændighed, at enkelte søgsmålsgrunde  

 eller indsigelser forkastes, eller enkelte beviser anses ikke at oplyse noget  

 i sagen, medfører ikke i og for sig, at de herpå anvendte udgifter skal som  

 ikke fornødne udelukkes fra erstatning.
 Stk. 4.  Når en sag hæves, kan retten efter  

 omstændighederne pålægge den ene part helt eller delvis at erstatte modparten  

 dennes sagsomkostninger eller bestemme, at hver af parterne skal bære sine  

 omkostninger (ophæve omkostningerne).
 Stk. 5.  Har sagsøgte lovlig tilbudt sagsøgeren, hvad  

 der kan tilkomme denne, bør sagsøgeren erstatte sagsøgte udgifterne ved den  

 derefter følgende del af processen.
 § 313.  Når sagen i det hele afvises, betragtes den  

 med hensyn til sagsomkostninger som tabt af sagsøgeren.
§ 314.  Procesfæller hæfter solidarisk for  

 sagsomkostninger.
Dog kan retten, når omstændighederne taler derfor, pålægge  

 en enkelt eller enkelte af dem at udrede visse dele af omkostningerne.
 § 315.  (Ophævet).
 § 316.  Når hver især af parterne for en del taber og  

 for en del vinder sagen, bliver sagens omkostninger delvis at pålægge en af  

 parterne eller at ophæve.
 Stk. 2.  Dog kan retten pålægge en part at erstatte  

 modparten sagens omkostninger, når dennes påstand kun i en mindre betydelig  

 grad har været afvigende fra, hvad der bliver kendt for ret, og ingen  

 særskilte omkostninger er foranledigede ved afvigelsen.
 § 317.  Den part, som ved anke eller kære ikke opnår  

 nogen forandring af den påklagede afgørelse, anses for så vidt som tabende og  

 har derfor ordentligvis at erstatte modparten ankesagens eller kæremålets  

 omkostninger.
 § 318.  Opnås der ved anke eller kære en forandring i  

 den faldne dom eller kendelse, bliver der med hensyn til ankesagens eller  

 kæremålets omkostninger såvel som med hensyn til omkostningerne ved sagens  

 tidligere behandling, for så vidt herom skal træffes afgørelse, at forholde  

 efter de i §§ 312-16 givne regler og omkostningerne enten at pålægge  

 modparten eller at ophæve eller dele.
 § 319.  Den part, som ved tilregnelig fejl eller  

 forsømmelse har foranlediget spildte møder, ufornødne udsættelser, unyttig  

 bevisførelse eller andre overflødige og hensigtsløse processuelle skridt, er,  

 selv om han i øvrigt vinder sagen, pligtig at erstatte modparten de denne  

 derved forårsagede udgifter.
§ 320.  Angående omkostningerne ved enkelte  

 proceshandlinger eller procesafsnit kan der straks træffes afgørelse af  

 retten ved kendelse, når sådan afgørelse, såsom i de i foregående paragraf  

 omhandlede tilfælde, er uafhængig af hovedsagens udfald.
Er særskilt  

 afgørelse ikke tilforn truffet, gøres der i den endelige dom fornøden  

 bemærkning i henseende til sådanne enkelte proceshandlinger og procesafsnit.
§ 321.  Advokater og andre rettergangsfuldmægtige kan  

 ifølge modpartens påstand under sagen dømmes til at bære de omkostninger, som  

 de ved pligtstridig opførsel har forårsaget.
Den, der nedlægger sådan  

 påstand, skal drage omsorg for, at der gives advokaten eller  

 rettergangsfuldmægtigen fornøden lejlighed til at udtale sig om den.
§ 322.  Bestemmelsen i foregående paragraf er også  

 anvendelig på dommere i underordnede instanser, når sagen indbringes for  

 højere ret, dog således, at den dommer, over hvem påstanden agtes nedlagt,  

 skal underrettes herom samtidig med, at ankestævning forkyndes for modparten.  

 Dommeren er da berettiget til at give møde for den højere ret og fremføre sit  

 forsvar.
I tilfælde af kære er det tilstrækkeligt, at påstanden over dommeren  

 optages i kæreskriftet eller i den tilførsel til retsbogen, der træder i  

 stedet for denne.
§ 323.  En udlænding er, når han optræder som  

 sagsøger, og der af sagsøgte fremsættes forlangende derom på sagens første  

 tægtedag, pligtig til inden en af retten bestemt frist at stille en efter  

 dens skøn passende sikkerhed for de sagsomkostninger, som det kan blive  

 pålagt ham at tilsvare sagsøgte, medmindre danske i vedkommende fremmede stat  

 er fritagne for sådan sikkerhedsstillelse.
Stilles den forlangte sikkerhed  

 ikke, bliver sagen at afvise.
 § 324.  Skønnes det, at en part uden nogen rimelig  

 grund har anlagt retssag eller rejst anke eller kære eller sat sin modpart i  

 den nødvendighed at anlægge sag eller indbringe sagen for højere ret, bliver  

 han herfor ved dommen at anse med bøde.
 § 325.  Samme straf idømmes for at have brugt  

 opdigtede udsættelsesgrunde eller andre udflugter til at forhale sagen eller  

 at skille modparten ved hans ret.
 § 326.  De i §§ 324-25 givne straffebestemmelser  

 medfører ingen indskrænkning i adgangen til at drage den skyldige til ansvar  

 efter straffelovens almindelige bestemmelser, hvor disse i øvrigt er  

 anvendelige.
 § 327.  Straf i henhold til §§ 324-25 kan ved dommen  

 pålægges ikke blot parten, men også hans rettergangsfuldmægtig eller efter  

 omstændighederne begge.
 § 328.  Retten træffer bestemmelse om sagsomkostninger  

 og rettergangsbøder, selv om der ikke er nedlagt påstand herom, jfr. dog §§  

 321 og 322.
 § 329.  Ved tvistigheder, som afgøres af foged- eller  

 skifteretter, finder bestemmelserne i nærværende kapitel anvendelse i  

 overensstemmelse med de i §§ 503, 660, stk. 1, og de i konkurslovens § 206  

 givne regler.
Fri proces § 330.  Der kan efter ansøgning meddeles en person fri  

 proces, såfremt Stk. 2.  Justitsministeren kan fastsætte regler om,  

 hvornår den i stk. 1, nr. 2, nævnte betingelse er opfyldt.
 Stk. 3.  Fri proces i sager i 1. instans meddeles af  

 overøvrigheden, for så vidt angår byretssager på det sted, hvor sagen er  

 anlagt eller agtes anlagt, og for så vidt angår landsretssager på det sted,  

 hvor sagen skulle være anlagt, hvis landsretsbehandling ikke var anvendelig.
 Stk. 4.  Fri proces i anke- og kæresager meddeles af  

 justitsministeren, jfr. dog § 332, stk. 4.
 § 331.  Justitsministeren kan, når særlige grunde  

 taler derfor, efter ansøgning meddele fri proces, selv om betingelserne i §  

 330 ikke er opfyldt.
 § 332.  Fri proces medfører for vedkommende part:
 Stk. 2.  Fri proces kan i bevillingen begrænses til  

 enkelte af de i stk. 1 nævnte begunstigelser.
 Stk. 3.  Virkningerne af fri proces omfatter hele sagen  

 i den pågældende instans, herunder den procedure, der er nødvendig for at  

 opnå ny foretagelse af sagen for samme ret, samt fuldbyrdelse af afgørelsen.  

 Virkningerne omfatter tillige de foranstaltninger, som af hensyn til  

 forberedelsen af sagsanlægget med føje er foretaget inden meddelelse af fri  

 proces.
 Stk. 4.  Virkningerne af fri proces omfatter også  

 behandling af sagen i 2. eller 3. instans, såfremt sagen er indbragt for  

 højere ret af modparten, og den part, der har fri proces, helt eller delvis  

 har fået medhold i den foregående instans.
 Stk. 5.  Virkningerne af fri proces ophører ikke ved en  

 parts død.
Stk. 6.  Bevillingen kan tilbagekaldes, når de  

 forudsætninger, under hvilke den er meddelt, viser sig ikke at være til stede  

 eller at være bortfaldet.
Når bevillingen tilbagekaldes, ophører virkningerne  

 af fri proces.
 § 333.  Fri proces for en part medfører ikke  

 fritagelse for at erstatte modparten sagens omkostninger.
 Stk. 2.  Når hensynet til en part, der har fri proces, i  

 særlig grad taler derfor på grund af sagens beskaffenhed og partens  

 økonomiske forhold, kan retten bestemme, at omkostningerne til modparten helt  

 eller delvis skal betales af statskassen i stedet for af parten.
 Stk. 3.  Retten kan i øvrigt, hvor hensynet til  

 modparten i særlig grad taler derfor, bestemme, at omkostningerne til denne  

 skal betales af statskassen, der i så fald indtræder i modpartens ret mod  

 parten.
§ 334.  Modparten skal betale sagsomkostninger, som om  

 parten ikke havde fri proces, herunder et skønsmæssigt fastsat beløb svarende  

 til de afgifter, der efter sagsgenstandens værdi skulle have været betalt,  

 jfr. § 332, stk. 1, nr. 1. Beløbet tilfalder statskassen.
Har den part, der  

 har fri proces, selv afholdt udgifter i anledning af sagen, fordeler retten  

 beløbet mellem statskassen og parten.
 § 335.  Når omstændighederne taler derfor, kan retten  

 pålægge en part, der har fri proces, helt eller delvis at erstatte  

 statskassen dennes udgifter i det omfang, disse ikke pålægges modparten.
 § 335 a.  Personer, der opfylder betingelserne i §  

 330, stk. 1, nr. 2, har fri proces i følgende tilfælde:
 Stk. 2.  Uanset bestemmelsen i § 333 betales eventuelle  

 omkostninger til modparten af statskassen.
 § 336.  For hver ret antager justitsministeren et  

 passende antal advokater til at udføre sager for parter, der har fri proces.
§ 336 a.  Beskikkelse af advokat meddeles ved  

 byretterne bortset fra de i § 15 og § 16 a nævnte retter af dommeren.
Ved de  

 i § 16 a nævnte retter meddeles beskikkelsen af den i medfør af § 16 a, stk.  

 3, beskikkede dommer.
Ved de øvrige retter, herunder de i § 15 nævnte retter,  

 meddeles beskikkelsen af rettens præsident.
 Stk. 2.  Beskikkelsen omfatter retshandlinger ved anden  

 ret.
 § 336 b.  I ankesager kan den advokat, der har været  

 beskikket under behandlingen i foregående instans, beskikkes til også at føre  

 sagen for den overordnede ret, såfremt han er mødeberettiget for denne ret.
 Stk. 2.  Efter partens anmodning kan en advokat, der  

 ikke er antaget ved vedkommende ret, beskikkes, såfremt det findes  

 forsvarligt, og advokaten er mødeberettiget for retten og villig til at lade  

 sig beskikke.
Stk. 3.  En autoriseret advokatfuldmægtig eller en  

 advokat, der ikke har møderet for landsret, kan beskikkes i en sag, der  

 anmeldes som prøvesag, hvis det findes forsvarligt.
Det er dog en betingelse,  

 at sagen ikke på forhånd skønnes uegnet som prøvesag, og at parten meddeler  

 samtykke hertil.
 § 336 c.  Der tilkommer den beskikkede advokat et  

 passende salær samt godtgørelse for udlæg, herunder rejseudgifter, som han  

 med føje har haft i forbindelse med hvervet.
 Stk. 2.  Justitsministeren kan ved antagelse af en  

 advokat ved en byret til at udføre sager for parter, der har fri proces,  

 bestemme, at der ikke skal tilkomme den pågældende godtgørelse for  

 rejseudgifter ved møde inden for retskredsen.
 Stk. 3.  Anmoder parten om beskikkelse af en bestemt  

 advokat, kan retten betinge beskikkelsen af, at advokaten helt eller delvis  

 frafalder krav mod statskassen om godtgørelse for rejseudgifter.
Stk. 4.  Salær og godtgørelse fastsættes af den ret, der  

 har foretaget beskikkelsen.
Fastsættelsen sker ved særskilt beslutning  

 samtidig med sagens eller retshandlingens afslutning.
Stk. 5.  Den beskikkede advokat må ikke modtage salær  

 eller godtgørelse udover de beløb, der er fastsat af retten.
I de i stk. 3  

 nævnte tilfælde samt i tilfælde, hvor den beskikkede advokat giver møde ved  

 anden ret, jfr. § 336 a, stk. 2, kan der dog træffes aftale mellem parten og  

 advokaten om, at parten skal betale rejseudgifter, der ikke dækkes af  

 statskassen.
Reglen i 1. pkt. gælder ikke, såfremt der er truffet særlig  

 aftale mellem parten og advokaten om vederlaget og advokaten frafalder krav  

 på vederlag af statskassen.
Andet afsnit.
Rettergangsmåden Almindelige bestemmelser § 337.  Retten kan når som helst under forhandlingerne  

 opfordre parterne til at udtale sig om grunde, som vil kunne føre til, at  

 retten på embeds vegne må afvise eller henvise sagen.
 § 338.  Retten kan ikke tilkende en part mere, end han  

 har påstået, og kan kun tage hensyn til anbringender, som parten har gjort  

 gældende, eller som ikke kan frafaldes.
 § 339.  Er en parts påstand eller hans anbringender  

 eller hans udtalelser om sagen i øvrigt uklare eller ufuldstændige, kan  

 retten søge dette afhjulpet ved spørgsmål til parten.
 Stk. 2.  Retten kan opfordre en part til at tilkendegive  

 sin stilling såvel til faktiske som til retlige spørgsmål, som synes at være  

 af betydning for sagen.
 Stk. 3.  Retten kan opfordre en part til at fremlægge  

 dokumenter, tilvejebringe syn eller skøn eller i øvrigt føre bevis, når  

 sagens faktiske omstændigheder uden sådan bevisførelse ville henstå som  

 uvisse.
 Stk. 4.  Møder en part i en sag, der behandles ved  

 byret, ikke ved advokat, vejleder retten parten om, hvad han bør foretage til  

 oplysning af sagen og i øvrigt til varetagelse af sine interesser under  

 denne.
§ 340.  Bevisførelse ved byret og landsret finder sted  

 under domsforhandlingen.
Retten kan undtagelsesvis bestemme, at bevisførelsen  

 eller en del af denne skal ske inden domsforhandlingen.
Retten kan fastsætte  

 en frist, inden hvilken en sådan bevisførelse skal være afsluttet.  

 Bestemmelsen om bevisførelse inden domsforhandlingen kan i påtrængende  

 tilfælde træffes af den ret, ved hvilken beviset agtes førtes.
Stk. 2.  Vedkommende part skal underrette modparten om  

 bevisførelse inden domsforhandlingen med en uges varsel.
Den ret, hvor  

 bevisførelsen skal ske, kan dog i påtrængende tilfælde gøre undtagelse herfra  

 og kan i så fald beskikke en advokat til at varetage modpartens interesser.  

 Vederlaget til advokaten fastsættes af retten og afholdes foreløbigt af den  

 part, der har ønsket bevisførelsen.
Retten kan kræve, at parten stiller  

 sikkerhed for betalingen af vederlaget.
Stk. 3.  I højesteret træffer retten bestemmelse om,  

 hvor og hvornår bevisførelsen skal ske.
Reglerne i stk. 1, 3. og 4. pkt., og  

 stk. 2 finder tilsvarende anvendelse.
 § 341.  Bevisførelse, der skønnes at være uden  

 betydning for sagen, kan ikke finde sted.
§ 342.  Skal der optages bevis i udlandet, udfærdiger  

 retten på grundlag af oplysninger fra den part, der ønsker beviset optaget,  

 en retsanmodning til vedkommende fremmede myndighed.
Retten kan kræve, at  

 parten stiller sikkerhed for de omkostninger, som be- visoptagelsen vil  

 medføre.
Anmodningen udfærdiges i overensstemmelse med de gældende  

 konventioner om retsanmodninger.
 Stk. 2.  Justitsministeren kan fastsætte yderligere  

 regler om retsanmodninger.
§ 343.  Retten kan tillade, at der optages bevis, selv  

 om dette ikke sker til brug for en verserende retssag.
Anmodning om  

 bevisførelse indgives til retten på det sted, hvor vidnet bor eller opholder  

 sig, eller for så vidt angår syn og skøn til retten på det sted, hvor  

 genstanden for forretningen findes.
Anmodning om optagelse af bevis i  

 udlandet indgives til retten på det sted, hvor sagen eventuelt skal anlægges  

 her i landet.
Stk. 2.  Udgifterne ved bevisoptagelse efter stk. 1  

 afholdes af den part, der ønsker beviset optaget.
Retten kan kræve, at der  

 stilles sikkerhed for de udgifter, som bevisoptagelsen vil medføre.
 Stk. 3.  Retten kan pålægge den part, der har ønsket  

 beviset optaget, at betale sagsomkostninger til modparten.
 Stk. 4.  Bestemmelserne i § 340, stk. 2, 1. og 2. pkt.,  

 finder tilsvarende anvendelse.
 § 344.  På grundlag af det, der er passeret under  

 forhandlingerne og bevisførelsen, afgør retten, hvilke faktiske  

 omstændigheder der skal lægges til grund for sagens pådømmelse.
Stk. 2.  Er en parts erklæringer vedrørende sagens  

 faktiske omstændigheder uklare eller ufuldstændige, eller undlader han at  

 udtale sig om modpartens erklæringer om disse spørgsmål eller at efterkomme  

 modpartens opfordringer, kan retten ved bevisbedømmelsen tillægge dette  

 virkning til fordel for modparten.
Det samme gælder, hvis en part udebliver  

 efter at være indkaldt til personligt møde, jfr. § 302, hvis han undlader at  

 besvare spørgsmål, der stilles i henhold til §§ 302 og 303, eller hvis hans  

 svar er uklare eller ufuldstændige.
 Stk. 3.  Undlader en part at efterkomme rettens  

 opfordringer til at føre bevis, jfr. § 339, stk. 3, kan retten ved  

 bevisbedømmelsen tillægge dette virkning til fordel for modparten.
§ 345.  Retten kan udsætte behandlingen af en sag, når  

 dette findes hensigtsmæssigt, herunder for at afvente en administrativ eller  

 retlig afgørelse, der vil kunne få indflydelse på sagens udfald.
Retten  

 underretter snarest alle vedkommende om udsættelsen.
 § 346.  Retten kan genoptage behandlingen af en sag,  

 der er optaget til afgørelse, når det findes betænkeligt at træffe afgørelsen  

 på det foreliggende grundlag.
§ 347.  Anmodning fra fremmede retter om  

 bevisoptagelse eller foretagelse af andre retshandlinger udføres efter  

 reglerne i denne lov og de gældende konventioner om retsanmodninger og så  

 vidt muligt i overensstemmelse med anmodningen.
Meddelelse til parterne om  

 tidspunktet for retshandlingens foretagelse skal kun gives, hvis der er  

 fremsat ønske herom i anmodningen.
 Stk. 2.  Udgifter ved de i stk. 1 nævnte retshandlinger  

 afholdes af det offentlige i det omfang, dette følger af overenskomst med  

 fremmed stat.
 Stk. 3.  Justitsministeren kan fastsætte yderligere  

 regler om udførelse af retsanmodninger.
Sagsforberedelse i 1. instans § 348.  Sag anlægges ved indlevering af stævning til  

 retten.
 Stk. 2.  Stævningen skal indeholde:
Stk. 3.  Med stævningen skal indleveres genparter af  

 denne samt genparter af de dokumenter, som sagsøgeren agter at påberåbe sig,  

 for så vidt de er i hans besiddelse.
Justitsministeren fastsætter  

 bestemmelser om antallet af genparter.
 Stk. 4.  Justitsministeren kan fastsætte bestemmele om,  

 at stævninger skal udfærdiges på særlige blanketter.
§ 349.  Opfylder stævningen ikke kravene i § 348, stk.  

 2, nr. 1-4, og er den herefter uegnet til at danne grundlag for sagens  

 behandling, afvises sagen ved en beslutning, der meddeles sagsøgeren.
Det  

 samme gælder, hvis der ikke indleveres genparter som fastsat i § 348, stk. 3,  

 eller hvis stævningen ikke opfylder de krav, der måtte være fastsat efter §  

 348, stk. 4. Efter sagsøgerens anmodning træffes afgørelsen om afvisning ved  

 kendelse.
 Stk. 2.  Retten kan indrømme sagsøgeren en frist til at  

 afhjælpe mangler som nævnt i stk. 1.
§ 350.  Retten lader stævningen forkynde for sagsøgte  

 på grundlag af de oplysninger, som stævningen indeholder.
Samtidig med  

 forkyndelsen skal der udleveres en vejledning til sagsøgte om, hvad han bør  

 foretage sig til varetagelse af sine interesser.
 § 351.  Retten indkalder parterne til et møde med et  

 varsel, der i almindelighed skal være på mindst 2 uger fra forkyndelsen.
 Stk. 2.  På mødet skal sagsøger fremlægge de dokumenter,  

 som han agter at påberåbe sig, for så vidt de er i hans besiddelse.
Stk. 3.  Sagsøgte skal på mødet fremlægge et svarskrift  

 eller, hvis sagen behandles ved byret, afgive en udtalelse af det i stk. 4  

 angivne indhold.
Sagsøgte skal endvidere fremlægge de dokumenter, som han  

 agter at påberåbe sig, for så vidt de er i hans besiddelse.
Er genpart af  

 svarskriftet eller de nævnte dokumenter ikke tidligere meddelt sagsøger, skal  

 en genpart overgives til denne samtidig med fremlæggelsen.
 Stk. 4.  Svarskriftet skal indeholde:
Stk. 5.  I sager, der behandles ved landsret, kan retten  

 bestemme, at der i stedet for svarskrift kan afgives en mundtlig udtalelse af  

 det i stk. 4 nævnte indhold.
I sager, der behandles ved byret, kan retten  

 bestemme, at svarskrift skal fremlægges.
 Stk. 6.  Søger sagsøgte rettens tilladelse til, at  

 sagens formalitet påkendes særskilt, jfr. § 253, kan han indskrænke sig til i  

 sit svarskrift eller sin udtalelse af fremsætte sine formalitetsindsigelser.
§ 352.  Retten kan undlade at indkalde til det i § 351  

 nævnte møde.
Retten pålægger i så fald sagsøgte at indlevere svarskrift til  

 retten inden en frist, der i almindelighed skal være på mindst 2 uger.  

 Fristen, der regnes fra pålæggets forkyndelse, kan efter anmodning forlænges.
Stk. 2.  Med svarskriftet skal indleveres de dokumenter,  

 som sagsøgte vil påberåbe sig, for så vidt de er i hans besiddelse.
Samtidig  

 med indleveringen til retten skal sagsøgte sende en genpart af svarskriftet  

 og dokumenterne til sagsøger.
§ 353.  Retten kan bestemme, at yderligere  

 processkrifter skal udveksles.
Undlader en part at afgive et yderligere  

 processkrift i overensstemmelse med rettens bestemmelse, slutter retten den  

 skriftlige forberedelse.
 § 354.  Udebliver sagsøgeren fra et møde, som han er  

 indkaldt til efter § 351, stk. 1, eller fremlægger han ikke på mødet de  

 nødvendige dokumenter, jfr. § 351, stk. 2, afviser retten sagen ved en  

 beslutning, der meddeles parterne.
 Stk. 2.  Udebliver begge parter fra mødet, hæver retten  

 sagen.
Stk. 3.  Udebliver sagsøgte fra mødet, afsiger retten  

 dom efter sagsøgerens påstand, for så vidt denne findes begrundet i  

 sagsfremstillingen og det i øvrigt fremkomne.
Påstande og anbringender, som  

 ikke er angivet i stævningen, kan ikke tages i betragtning til skade for  

 sagsøgte.
Er sagsøgerens påstand uklar, eller må sagsfremstillingen i  

 stævningen antages i væsentlige henseender at være urigtig, afvises sagen ved  

 beslutning eller, såfremt sagsøgeren fremsætter begæring derom, ved kendelse.  

 Afgørelsen om afvisning meddeles parterne.
 Stk. 4.  Bestemmelserne i stk. 3 finder tilsvarende  

 anvendelse, hvis sagsøgte på mødet ikke fremlægger svarskrift eller afgiver  

 en udtalelse, som opfylder kravene i § 351, stk. 4, nr. 1-3, eller som dog er  

 egnet til at danne grundlag for sagens behandling, eller hvis han under mødet  

 undlader at fremlægge de nødvendige dokumenter, jfr. § 351, stk. 3.
 Stk. 5.  Dom efter stk. 3 og 4 kan udfærdiges ved  

 påtegning på stævningen.
Stk. 6.  Har retten truffet bestemmelse om forberedelse  

 efter § 352, finder bestemmelserne i stk. 3 og 5 tilsvarende anvendelse, hvis  

 sagsøgte ikke rettidigt indleverer svarskrift til retten, hvis svarskriftet  

 er mangelfuldt, eller hvis svarskriftet ved indleveringen ikke er ledsaget af  

 de nødvendige dokumenter, jfr. § 352, stk. 2. Retten kan i stedet for straks  

 at træffe afgørelse i sagen indkalde parterne til et møde.
Bestemmelserne i §  

 29, stk. 6, og § 219, stk. 2 og 3, gælder ikke om domme, der afsiges i  

 henhold til dette stykke.
Stk. 7.  Retten kan undlade at tillægge en parts  

 udeblivelse eller de forhold, som efter de foranstående bestemmelser  

 sidestilles med udeblivelse, virkning efter denne paragraf.
Der tages herved  

 navnlig hensyn til, om udeblivelsen må antages at skyldes lovligt forfald, om  

 der i øvrigt må antages at foreligge undskyldende omstændigheder, eller om  

 modparten ønsker sagen udsat.
Træffer retten beslutning om udsættelse af  

 sagen, kan sagsøgeren forkynde et processkrift for sagsøgte med det i § 351,  

 stk. 1, nævnte varsel, hvorved han ændrer sine påstande eller anbringender i  

 forhold til stævningen.
 § 355.  Retten kan indkalde parterne til et særligt  

 forberedende møde.
Stk. 2.  Retten kan i indkaldelsen opfordre parten til  

 at møde personlig.
Er parten et selskab, en forening eller lignende, kan  

 retten opfordre parten til at give møde ved en person, der er bemyndiget til  

 at træffe bestemmelse med hensyn til sagen.
 Stk. 3.  Dokumenter, som agtes påberåbt, skal så vidt  

 muligt en uge før det forberedende møde tilstilles retten og modparten i  

 original eller genpart, såfremt dette ikke er sket tidligere.
Stk. 4.  I det forberedende møde bringes parternes  

 stilling til sagens faktiske og retlige omstændigheder så vidt muligt på det  

 rene, og det søges herunder klargjort, hvilke omstændigheder der ikke  

 bestrides, og hvilke der skal være genstand for bevisførelse.
Parterne skal  

 tillige oplyse, på hvilken måde bevis agtes ført.
 § 356.  Retten bestemmer, hvornår forberedelsen  

 sluttes.
Stk. 2.  Ved forberedelsens afslutning eller snarest  

 muligt herefter fastsætter retten tidspunktet for domsforhandlingen.
Retten  

 kan indkalde parterne til drøftelse af fastsættelsen af dette tidspunkt.
 Stk. 3.  Retten kan bestemme, at domsforhandlingen skal  

 foregå i tilslutning til et forberedende møde, såfremt parterne er enige  

 herom, eller sagen findes tilstrækkeligt oplyst og også i øvrigt egnet til  

 straks at domsforhandles.
 Stk. 4.  Rettens bestemmelse om, hvorledes forberedelse  

 skal ske, kan senere ændres.
§ 357.  Ønsker en part at udvide de påstande, han har  

 fremsat under sagens forberedelse, eller at fremsætte anbringender, der ikke  

 er anført under forberedelsen, eller at føre beviser, som ikke er angivet  

 under forberedelsen, skal han give retten og modparten meddelelse herom.
Vil  

 modparten ikke give samtykke til udvidelsen af påstandene eller fremsættelsen  

 af de nye anbringender, eller vil han modsætte sig den ønskede bevisførelse,  

 må han inden en uge efter at have modtaget meddelelsen give retten og den  

 anden part underretning herom, hvorefter retten træffer afgørelse, jfr. §  

 363.
 Stk. 2.  Formalitetsindsigelser, der kan frafaldes, skal  

 fremsættes i svarskriftet eller, hvis sagen ikke forberedes skriftligt, i det  

 1. retsmøde under forberedelsen. Ønsker sagsøgte senere at fremsætte sådanne  

 indsigelser, finder bestemmelsen i stk. 1 tilsvarende anvendelse.
§ 358.  Finder retten, at yderligere forberedelse er  

 nødvendig, kan den bestemme, at forberedelsen skal genoptages.
Reglerne i §  

 363 gælder under genoptagelsen.
§ 359.  Sagsøgeren kan hæve sagen.
Har sagsøgte  

 fremsat modkrav i et retsmøde, hvor sagsøgeren var repræsenteret, eller i et  

 processkrift, der er forkyndt for sagsøgeren, afsiges der dog efter sagsøgtes  

 anmodning dom herom, selv om sagsøgeren har hævet sagen.
 § 360.  Udebliver sagsøgeren under sagens forberedelse  

 fra andre møder end det i § 354, stk. 1, nævnte ved den ret, ved hvilken  

 sagen er anlagt, afviser retten sagen ved beslutning, der meddeles parterne.  

 Har sagsøgte fremsat modkrav i et retsmøde, hvor sagsøgeren var  

 repræsenteret, eller i et processkrift, der er forkyndt for sagsøgeren,  

 afsiges dog efter sagsøgtes anmodning dom herom.
 Stk. 2.  Udebliver begge parter fra et af de i stk. 1  

 nævnte møder, hæver retten sagen.
Stk. 3.  Udebliver sagsøgte fra et af de i stk. 1 nævnte  

 møder, afsiger retten dom efter sagsøgerens påstand, for så vidt denne findes  

 begrundet i sagsfremstillingen og det i øvrigt fremkomne.
Dom kan udfærdiges  

 ved påtegning på stævningen.
Har sagsøgeren under sagen ændret sin påstand  

 til ugunst for sagsøgte eller fremsat anbringender, der ikke er angivet i  

 stævningen, tages kun hensyn hertil, såfremt ændringen er foretaget i et  

 retsmøde, hvor sagsøgte var repræsenteret, eller i et processkrift, der er  

 forkyndt for sagsøgte.
Er sagsøgerens påstand uklar, eller må  

 sagsfremstillingen antages i væsentlige henseender at være urigtig, afvises  

 sagen ved beslutning eller, såfremt sagsøgeren fremsætter begæring herom, ved  

 kendelse.
Afgørelsen om afvisning meddeles parterne.
 Stk. 4.  Udeblivelse fra retsmøder under genoptagelse af  

 forberedelsen eller fra det i § 356, stk. 2, 2. pkt., nævnte møde har den i  

 stk. 1-3 angivne virkning, såfremt dette er angivet i indkaldelsen.
Stk. 5.  Bestemmelsen i stk. 4 gælder ikke, hvor  

 forberedelsen genoptages, for at retten kan træffe afgørelse efter § 357,  

 stk. 1, 2. pkt.
Udebliver under en sådan genoptagelse den part, der ønsker at  

 ændre sine påstande eller at fremsætte anbringender eller at føre bevis,  

 anses hans ønske for bortfaldet.
Giver han møde, og udebliver modparten,  

 anses hans ønske for imødekommet.
 Stk. 6.  Bestemmelserne i § 354, stk. 7, finder  

 tilsvarende anvendelse.
§ 361.  Anmoder en forbruger om, at en sag, der kan  

 indbringes for forbrugerklagenævnet eller for et klage- eller ankenævn, der  

 er godkendt af forbrugerklagenævnet, må blive behandlet ved det pågældende  

 nævn, udsætter retten sagen på ubestemt tid og sender den til nævnet.
Dette  

 gælder dog ikke, hvis det må anses for åbenbart, at der ikke kan gives  

 forbrugeren medhold i klagen, eller hvis sagen ikke skønnes egnet til  

 behandling ved nævnet.
Stk. 2.  Anmodning om nævnsbehandling efter stk. 1 skal  

 så vidt muligt fremsættes i 1. retsmøde eller, såfremt sagen forberedes  

 skriftligt, i svarskriftet.
Anmodning kan fremsættes mundtligt til retsbogen.  

 Sagsøgte behøver ikke afgive svarskrift, såfremt anmodningen fremsættes  

 rettidigt.
Retten kan, hvis særlige omstændigheder taler derfor, tage hensyn  

 til en anmodning, der fremsættes senere end angivet i 1. pkt., men dog inden  

 domsforhandlingens begyndelse.
 Stk. 3.  Forbrugeren skal gøres bekendt med muligheden  

 for nævnsbehandling.
Stk. 4.  Ønsker en af parterne behandlingen ved retten  

 fortsat efter, at nævnet har truffet afgørelse i sagen, eller efter, at der  

 er indgået forlig for nævnet, skal han indlevere stævning til den ret, hvor  

 sagen oprindelig er anlagt.
Han anses herefter som sagsøger.
I henseende til  

 beregning af procesrente, afbrydelse af frister for sagsanlæg og afbrydelse  

 af forældelse anses sagen for anlagt ved det oprindelige sagsanlæg, medmindre  

 den pågældende part ikke har fremmet sagen behørigt.
 § 361 a.  Bestemmelsen i § 361 finder tilsvarende  

 anvendelse i en sag om en advokats vederlag, såfremt den anden part anmoder  

 om, at sagen behandles ved kredsbestyrelsen i vedkommende advokatkreds, jfr.  

 § 146. Forhandlingerne ved retten kan dog først fortsættes, når fristen for  

 indbringelse af kredsbestyrelsens afgørelse er udløbet, uden at afgørelsen er  

 indbragt for advokatnævnet, eller advokatnævnet har afsluttet behandlingen af  

 sagen.
Domsforhandling i 1. instans § 362.  En parts udeblivelse under domsforhandlingen,  

 inden han har nedlagt sin påstand, har samme retsvirkning som udeblivelse  

 under sagens forberedelse fra retsmøder ved den ret, hvor sagen er anlagt,  

 jfr. § 360. Er domsforhandlingen i henhold til § 253, stk. 1, opdelt i flere  

 afsnit, gælder bestemmelsen i 1. pkt. for hvert enkelt afsnit af  

 domsforhandlingen.
§ 363.  Udvidelse af de påstande, der er fremsat inden  

 domsforhandlingen, såvel som fremsættelse af anbringender, der ikke er anført  

 inden domsforhandlingen, kan ikke ske mod modpartens protest, medmindre  

 retten meddeler tilladelse hertil.
Sådan tilladelse kan meddeles, når:
 Stk. 2.  Retten kan efter anmodning afskære en part fra  

 at føre beviser, som ikke er angivet inden domsforhandlingen, eller at  

 påberåbe sig dokumenter, som ikke er fremkommet rettidigt.
 Stk. 3.  Retten kan modsætte sig udvidelse af påstande,  

 fremsættelse af nye anbringender og førelse af nye beviser, selv om der ikke  

 foreligger protest efter stk. 1 eller anmodning efter stk. 2.
 Stk. 4.  Ved afgørelse efter stk. 1-3 skal hensyn tages  

 til, om parten inden domsforhandlingen kunne have givet meddelelse efter §  

 357, stk. 1, eller kunne være fremkommet med vedkommende dokument.
 § 364.  Bestemmelsen i § 363 finder tilsvarende  

 anvendelse med hensyn til formali- tetsindsigelser som nævnt i § 357, stk. 2,  

 der først fremsættes under domsforhandlingen.
 Stk. 2.  Bestemmelsen i § 358 gælder også under  

 domsforhandlingen.
§ 365.  Domsforhandlingen indledes med, at parterne  

 nedlægger deres påstande.
Retten kan bestemme, at påstandene skal være  

 skriftligt affattet, medmindre de fremgår af tidligere afgivne  

 processkrifter.
Stk. 2.  Medmindre retten bestemmer andet, giver  

 sagsøgeren herefter en kort fremstilling af sagen, hvorefter bevisførelsen  

 finder sted.
Derefter gør sagsøgeren og sagsøgte rede for deres opfattelse af  

 hele sagen, og sluttelig gives parterne lejlighed til replik og duplik.
Når  

 forhandlingerne er sluttet, optages sagen til afgørelse.
Stk. 3.  I sager, der behandles ved landsret, tilsender  

 parterne så vidt muligt senest en uge inden domsforhandlingen retten  

 genparter af de udvekslede processkrifter og af de dokumenter eller dele af  

 dokumenter, der agtes påberåbt under sagen.
Rettens præsident fastsætter  

 antallet og kan bestemme, at genparterne skal samles i en ekstrakt.  

 Præsidenten kan endvidere efter forhandling med Advokatrådet fastsætte regler  

 om udformning af ekstrakter.
§ 366.  Sagsøgeren kan hæve sagen, indtil han har  

 nedlagt sin påstand under domsforhandlingen.
Bestemmelsen i § 359, 2. pkt.,  

 finder tilsvarende anvendelse.
 § 366 a.  Dommen skal indeholde parternes påstande og  

 en fremstilling af sagen, herunder en gengivelse af parternes anbringender og  

 i fornødent omfang af deres og vidners forklaringer, samt angive de faktiske  

 og retlige omstændigheder, der er lagt vægt på ved sagens afgørelse.
Stk. 2.  I domme, der afsiges ved byret, kan  

 sagsfremstillingen begrænses til en kort angivelse af parternes anbringender,  

 såfremt der samtidig gives en udførlig begrundelse for afgørelsen.
Det skal i  

 givet fald fremgå af dommen, at dommen ikke indeholder en fuldstændig  

 sagsfremstilling.
Stk. 3.  Ankes en dom, der er affattet efter reglen i  

 stk. 2, skal retten afgive en supplerende redegørelse for sagen.
Redegørelsen  

 indsendes til landsretten snarest muligt, efter at retten har fået meddelelse  

 om anken.
Samtidig sendes en genpart af redegørelsen til parterne.
Genoptagelse § 367.  Den, der er dømt som udebleven eller uden at  

 have svaret, kan kræve sagen genoptaget, når han skriftligt indgiver  

 anmodning herom til retten inden 4 uger fra dommens afsigelse.
Retten kan  

 undtagelsesvis genoptage sagen, hvis anmodning indgives senere, men inden et  

 år efter afsigelsen.
Retten kan betinge genoptagelse af, at sagsøgte betaler  

 de sagsomkostninger, der er pålagt ham, eller stiller sikkerhed for  

 betalingen.
Anmodning om genoptagelse af en sag har samme opsættende virkning  

 som anke, jfr. § 480.
Stk. 2.  Genoptages sagen, træffer retten bestemmelse om  

 sagens behandling.
Udebliver den, der har krævet sagen genoptaget, under  

 genoptagelsen, eller undlader han at afgive svarskrift, afvises  

 genoptagelsen.
Anke § 368.  Domme, der er afsagt af en byret, kan af  

 parterne ankes til den landsret, i hvis kreds byretten ligger.
 Stk. 2.  Domme, der er afsagt af en landsret som 1.  

 instans og af sø- og handelsretten i København, kan af parterne ankes til  

 højesteret, for så vidt ikke andet er bestemt ved lov.
 Stk. 3.  Anken kan omfatte afgørelser, der er truffet  

 under sagen, for så vidt ikke andet er bestemt ved lov.
Stk. 4.  Bestemmelser om sagsomkostninger og  

 processuelle straffe i domme, som er afsagt af en landsret og af sø- og  

 handelsretten i København, kan kun ankes særskilt til højesteret med  

 tilladelse fra justitsministeren.
Bestemmelserne i § 371 finder tilsvarende  

 anvendelse.
 § 369.  Anke kan ske til forandring, ophævelse eller  

 hjemvisning.
 Stk. 2.  Bestemmelser i domme, der er afsagt af en  

 byret, om sagsomkostninger og processuelle straffe kan kun indbringes  

 særskilt for landsret ved kære, jfr. § 391, stk. 1.
 Stk. 3.  Domme, hvorved retten afviser sagen, fordi den  

 ikke er indbragt for rette domstol eller ikke rettidigt er indbragt for  

 domstolene eller for ankeretten, kan kun indbringes for højere ret ved kære,  

 jfr. § 391, stk. 2.
 Stk. 4.  Den, der er dømt som udebleven eller uden at  

 have svaret, kan kun anke dommen under påberåbelse af fejl ved  

 sagsbehandlingen.
 § 370.  Parterne kan ikke give afkald på anke, inden  

 dommen i den pågældende sag er afsagt.
§ 371.  Domme, der er afsagt af en landsret som 2.  

 instans, kan ikke ankes.
Justitsministeren kan dog meddele tilladelse til  

 prøvelse i 3. instans, såfremt sagen er af principiel karakter, eller særlige  

 grunde i øvrigt taler derfor.
 Stk. 2.  Ansøgning om tilladelse efter stk. 1, 2. pkt.,  

 skal indgives til justitsministeriet inden 8 uger efer dommens afsigelse.  

 Justitsministeren kan dog undtagelsesvis meddele tilladelse, hvis ansøgning  

 indgives senere, men inden et år efter afsigelsen.
§ 372.  Ankefristen er 4 uger ved anke fra byret til  

 landsret og 8 uger ved anke fra landsret og fra sø- og handelsretten i  

 København til højesteret.
Fristen regnes fra dommens afsigelse, jfr. § 219,  

 stk. 3.
Stk. 2.  Anke sker ved indlevering af ankestævning på  

 ankeinstansens kontor.
Indlevering skal ske inden ankefristens udløb eller,  

 hvis der er meddelt tilladelse efter § 371, inden 4 uger efter, at  

 tilladelsen er meddelt ansøgeren.
Indleveres stævningen senere, afvises  

 anken.
Justitsministeren kan dog undtagelsesvis tillade anke indtil et år  

 efter dommens afsigelse.
Stævningen skal i så fald indleveres inden 4 uger  

 efter tilladelsens meddelelse.
 Stk. 3.  En anke, der hæves eller afvises af anden grund  

 end overskridelse af fristen efter stk. 2, kan med rettens tilladelse på ny  

 tages under behandling, såfremt ny ankestævning indleveres på rettens kontor  

 inden 2 uger efter det retsmøde, hvori sagen blev hævet eller afvist.
 § 373.  Ankestævningen skal indeholde:
Stk. 2.  Med ankestævningen skal indleveres en udskrift  

 af den dom, der ankes, og genparter af ankestævningen.
Endvidere indleveres  

 genparter af de i stk. 1, nr. 4, nævnte dokumenter, for så vidt de er i  

 appellantens besiddelse.
Rettens præsident kan fastsætte bestemmelser om  

 antallet af genparter.
§ 374.  Opfylder ankestævningen ikke kravene i § 373,  

 stk. 1, nr. 1, 3 og 5, og er den herefter uegnet til at danne grundlag for  

 sagens behandling, underrettes appellanten om, at sagen ikke kan fremmes.  

 Efter appellantens anmodning træffes afgørelse om afvisning af anken ved  

 kendelse.
Det samme gælder, såfremt appellanten ikke inden en af retten  

 fastsat frist fremsender udskrift af dommen og genpart af de i § 373, stk. 2,  

 nævnte dokumenter.
§ 375.  Retten lader ankestævningen forkynde for  

 indstævnte på grundlag af de oplysninger, som ankestævningen indeholder, og  

 pålægger indstævnte at afgive svarskrift, medmindre han alene påstår dommen  

 stadfæstet i overensstemmelse med § 377, stk. 1. Retten bestemmer samtidig,  

 om afgivelse af svarskrift skal ske ved fremlæggelse i et retsmøde eller ved  

 indlevering til retten.
Indstævnte skal i forbindelse med forkyndelsen gøres  

 bekendt med, at han anses for at have påstået stadfæstelse, hvis han  

 henholdsvis udebliver fra retsmødet eller ikke rettidigt indleverer  

 svarskrift.
Varslet for indkaldelsen til retsmødet eller fristen for  

 svarskriftets indlevering til retten skal i almindelighed være på mindst 2  

 uger.
Varslet eller fristen, der regnes fra forkyndelsen, kan efter anmodning  

 forlænges.
 § 376.  Svarskriftet skal indeholde:
Stk. 2.  Indsigelser mod anken, som kan frafaldes, skal  

 fremsættes i svarskriftet.
Påstår indstævnte anken afvist, og ønsker han  

 dette spørgsmål påkendt særskilt, jfr. § 253, kan han indskrænke sig til i  

 svarskriftet at fremsætte sine indsigelser mod anken.
 Stk. 3.  Svarskriftet skal være ledsaget af de i stk. 1,  

 nr. 2, nævnte dokumenter, for så vidt de er i indstævntes besiddelse.
Stk. 4.  Har retten truffet bestemmelse om afgivelse af  

 svarskrift ved fremlæggelse i et retsmøde, skal indstævnte overgive en  

 genpart af skriftet og de ledsagende dokumenter til appellanten senest  

 samtidig med fremlæggelsen.
Har retten bestemt, at afgivelse skal ske ved  

 indlevering til retten, sender indstævnte en genpart af skriftet og de  

 ledsagende dokumenter til appellanten senest samtidig med indleveringen.
 § 377.  Afgivelse af svarskrift er unødvendig, såfremt  

 indstævnte påstår dommen stadfæstet og ikke under anken ønsker at påberåbe  

 sig andre anbringender, dokumenter og lignende end dem, der var påberåbt i  

 foregående instans.
 Stk. 2.  Indstævnte anses for at have påstået  

 stadfæstelse i henhold til stk. 1, såfremt han ikke rettidigt afgiver  

 svarskrift i overensstemmelse med rettens bestemmelse, jfr. § 375. Har retten  

 bestemt, at svarskrift skal afgives ved indlevering til retten, underretter  

 denne appellanten, såfremt svarskrift ikke er indleveret rettidigt.
§ 378.  Retten bestemmer, om forberedelsen af anken  

 skal fortsætte ved udveksling af yderligere processkrifter eller afholdelse  

 af retsmøder, eller om forberedelsen skal sluttes og sagen straks berammes  

 til domsforhandling.
Bestemmelserne i § 376, stk. 3 og 4, finder tilsvarende  

 anvendelse med hensyn til indlevering af yderligere processkrifter.
De trufne  

 bestemmelser kan senere ændres.
 Stk. 2.  Afholdes et forberedende møde, kan retten  

 bestemme, at domsforhandlingen skal foregå i tilslutning til dette, såfremt  

 parterne er enige herom, eller sagen findes tilstrækkeligt oplyst og også i  

 øvrigt egnet til straks at domsforhandles.
§ 379.  Efter at ankestævningen er forkyndt for  

 indstævnte, kan appellanten ikke hæve sagen, såfremt indstævnte rettidigt,  

 jfr. § 375, fremsætter anden påstand end stadfæstelse og ønsker sagen  

 fremmet.
Det samme gælder, hvis indstævnte ændrer en oprindelig fremsat  

 påstand om stadfæstelse inden 2 uger efter, at han har fået meddelelse fra  

 retten om, at appellanten har fremsat anmodning om, at sagen hæves.
 § 380.  Dokumenter og genparter af dokumenter, som en  

 part ønsker at påberåbe sig, men som ikke tidligere er fremsendt, samt  

 meddelelse om andre beviser, som en part ønsker at føre under  

 domsforhandlingen, men som ikke er angivet i hans processkrifter, skal sendes  

 til retten og modparten snarest muligt og ikke senere end 2 uger før  

 domsforhandlingen.
 Stk. 2.  Anmodning om bevisførelse uden for  

 domsforhandlingen skal fremsættes snarest muligt og senest 2 uger efter, at  

 retten har modtaget svarskrift eller et senere processkrift.
 § 381.  Retten kan tillade en part at føre beviser,  

 som ikke er angivet i overensstemmelse med § 380, såfremt overskridelse af  

 fristen må anses for undskyldelig.
 § 382.  Påstande, som har været gjort gældende i  

 foregående instans, men ikke er fremsat under forberedelsen og heller ikke er  

 omfattet af § 377, kan retten nægte fremsat, såfremt anmodning herom burde  

 have været fremsat tidligere under anken.
 Stk. 2.  Indsigelser som nævnt i § 376, stk. 2, der ikke  

 i overensstemmelse med denne bestemmelse er angivet i svarskriftet, kan kun  

 tages under påkendelse, såfremt de i § 383, stk. 2, angivne betingelser er  

 opfyldt.
 § 383.  Påstande og anbringender, som ikke har været  

 gjort gældende i foregående instans, kan, hvis modparten protesterer, kun  

 tages i betragtning med rettens tilladelse.
Stk. 2.  Retten kan meddele tilladelse efter stk. 1,  

 såfremt det anses for undskyldeligt, at de pågældende påstande og  

 anbringender ikke tidligere er fremsat, eller der er grund til at antage, at  

 nægtelse af tilladelse vil medføre et uforholdsmæssigt tab for parten.
Ved  

 anke til landsret kan tilladelse tillige meddeles, hvis modparten har  

 tilstrækkelig mulighed for at varetage sine interesser.
 Stk. 3.  Er påstande og anbringender, som ikke har været  

 gjort gældende i foregående instans, ikke fremsat under forberedelsen af  

 anken, kan retten, selv om modparten ikke protesterer, nægte fremsættelsen,  

 såfremt de burde have været fremsat tidligere under anken.
 § 384.  Påstande og anbringender, som ikke har været  

 gjort gældende i foregående instans, og som ville gøre det nødvendigt for  

 retten at tage stilling til forhold, som ikke har foreligget for den  

 foregående instans, kan retten nægte fremsat under anken, selv om modparten  

 ikke protesterer.
 § 385.  I ankesager, der behandles ved landsret,  

 finder § 365, stk. 3, tilsvarende anvendelse.
Stk. 2.  I ankesager, der behandles af højesteret,  

 påhviler det appellanten at udarbejde og inden en af retten fastsat frist at  

 indsende en ekstrakt af den indankede sags dokumenter til retten til brug for  

 dokumentationen af denne under domsforhandlingen.
Rettens præsident kan efter  

 forhandling med Advokatrådet fastsætte almindelige regler om ekstraktens  

 udformning og indsendelse til højesteret.
§ 386.  Udebliver appellanten fra noget retsmøde ved  

 den ret, til hvilken sagen er anket, afviser retten anken.
Det samme gælder,  

 hvis appellanten ikke rettidigt har indsendt behørigt udformet ekstrakt til  

 højesteret.
Har indstævnte nedlagt anden påstand end stadfæstelse, fremmes  

 sagen efter indstævntes anmodning på grundlag af det foreliggende skriftlige  

 materiale samt indstævntes bevisførelse og mundtlige indlæg.
Sker  

 udeblivelsen under sagens forberedelse, kan retten dog efter indstævntes  

 anmodning i stedet tillade, at sagen fremmes på grundlag af det foreliggende  

 skriftlige materiale og et skriftligt indlæg fra indstævnte.
Afholdes  

 yderligere retsmøder, indkaldes også appellanten hertil.
Har indstævnte  

 udvidet sin påstand eller fremsat anbringender, der ikke var påberåbt i 1.  

 instans, kan hensyn hertil kun tages, såfremt ændringen eller fremsættelsen  

 er foretaget i et retsmøde, hvor appellanten var mødt, eller i et  

 processkrift, der er forkyndt for appellanten.
Stk. 2.  Udebliver indstævnte fra noget retsmøde ved den  

 ret, til hvilken sagen er anket, fremmes sagen på grundlag af det  

 foreliggende skriftlige materiale samt appellantens bevisførelse og mundtlige  

 indlæg.
Sker udeblivelsen under sagens forberedelse, kan retten dog efter  

 appellantens anmodning i stedet tillade, at sagen fremmes på grundlag af det  

 foreliggende skriftlige materiale og et skriftligt indlæg fra appellanten.  

 Afholdes yderligere retsmøder, indkaldes også indstævnte hertil.
Har  

 appellanten udvidet sin påstand eller fremsat anbringender, der ikke var  

 påberåbt i 1. instans, kan hensyn hertil kun tages, såfremt ændringen eller  

 fremsættelsen er foretaget i et retsmøde, hvor indstævnte var mødt, eller i  

 et processkrift, der er forkyndt for indstævnte.
 Stk. 3.  Udebliver begge parter fra noget retsmøde ved  

 den ret, til hvilken sagen er anket, hæver retten anken.
 Stk. 4.  Udeblivelse fra et retsmøde under genoptagelse  

 af forberedelsen har kun den i stk. 1-3 angivne virkning, såfremt dette er  

 angivet i indkaldelsen.
 Stk. 5.  Retten kan undlade at tillægge en parts  

 udeblivelse virkning efter stk. 1-3, navnlig hvor udeblivelsen må antages at  

 skyldes lovligt forfald, eller modparten ønsker sagen udsat.
§ 387.  Retten kan bestemme, at domsforhandlingen  

 eller en del af denne skal foregå skriftligt, hvis § 388.  Har ankeinstansen hjemvist sagen, kan enhver  

 af parterne inden 4 uger efter dommens afsigelse indgive skriftlig anmodning  

 om fornyet behandling af sagen til den ret, til hvilken sagen er hjemvist.
I  

 tilfælde af fristoverskridelse finder § 372, stk. 2, tilsvarende anvendelse.
Stk. 2.  Med anmodningen om fornyet behandling skal  

 følge en udskrift af hjemvisningsdommen.
Sagen fremmes derefter efter lovens  

 almindelige regler.
Kære § 389.  Kendelser og beslutninger, der er afsagt af en  

 byret, kan, medmindre andet er bestemt i loven, kæres til den landsret, i  

 hvis kreds byretten ligger.
 Stk. 2.  Kendelser og beslutninger, der er afsagt af en  

 landsret eller af sø- og handelsretten i København, kan, medmindre andet er  

 bestemt i loven, kæres til højesteret.
 § 390.  Efter at der er afsagt dom i en sag, kan  

 afgørelser, der er truffet under sagen, ikke kæres af en part, og retten kan  

 ophæve en allerede iværksat kære, såfremt det spørgsmål, afgørelsen angår,  

 kan inddrages under en senere anke af sagen.
 § 391.  Bestemmelser i domme, der er afsagt af en  

 byret, om sagsomkostninger og processuelle straffe kan særskilt indbringes  

 for landsret ved kære.
 Stk. 2.  Domme, hvorved retten afviser sagen, fordi den  

 ikke er indbragt for rette domstol eller ikke rettidigt er indbragt for  

 domstolene eller ankeretten, kan indbringes for højere ret ved kære.
 § 392.  Landsrettens afgørelse i følgende sager kan  

 ikke kæres:
Stk. 2.  Når særlige grunde taler derfor, kan  

 justitsministeren give tilladelse til kære af de i stk. 1 nævnte afgørelser.  

 Ansøgning om kæretilladelse skal indgives til justitsministeriet inden 2 uger  

 efter, at afgørelsen er truffet.
Justitsministeren kan dog undtagelsesvis  

 give tilladelse, hvis ansøgning indgives senere, men inden 6 måneder efter,  

 at afgørelsen er truffet.
 § 393.  Kære kan iværksættes af enhver, over for hvem  

 kendelsen eller beslutningen indeholder en afgørelse.
Stk. 2.  Kære sker ved indlevering af et kæreskrift til  

 den ret, hvis afgørelse kæres.
Skriftet skal indeholde den kærendes påstand  

 og om fornødent en angivelse af de grunde, hvorpå kæren støttes.
En genpart  

 af kæreskriftet skal samtidig sendes til modparten.
Stk. 3.  Kære af afgørelser, der er afsagt af en byret,  

 kan dog altid fremsættes mundtligt til retsbogen.
Det samme gælder kære af  

 afgørelser, der er afsagt af en landsret eller af sø- og handelsretten i  

 København, og som iværksættes af vidner, syns- og skønsmænd eller de i § 299  

 nævnte tredjemænd.
 Stk. 4.  Kære kan støttes på nye anbringender og  

 beviser.
 § 394.  Kærefristen, der regnes fra den dag,  

 afgørelsen er truffet, er 2 uger, jfr. § 219, stk. 3.
Stk. 2.  Kæren skal ske inden kærefristens udløb eller,  

 hvis der er meddelt tilladelse efter § 392, inden 2 uger efter, at  

 tilladelsen er meddelt ansøgeren.
Iværksættes kære senere, afvises kæren af  

 den ret, hvortil afgørelsen kæres.
Justitsministeren kan dog undtagelsesvis  

 tillade kære indtil 6 måneder efter afgørelsen.
Kæreskriftet skal i så fald  

 indleveres inden 2 uger efter tilladelsens meddelelse.
 § 395.  Kære har ikke opsættende virkning, medmindre  

 andet er bestemt i loven, eller det bestemmes af den ret, hvis afgørelse  

 kæres, eller den ret, hvortil afgørelsen kæres.
 § 396.  Den ret, hvis afgørelse kæres, indsender, for  

 så vidt den ikke omgør sin afgørelse, jfr. §§ 178 og 222, til den ret,  

 hvortil afgørelsen kæres, inden en uge efter modtagelsen af kæreskriftet  

 eller tilførsel til retsbogen om kæren:
 Stk. 2.  Retten kan vedlægge en erklæring om kæren.
 Stk. 3.  Retten giver parterne meddelelse om sagens  

 indsendelse og om indholdet af rettens erklæring.
§ 397.  Parterne har adgang til at indsende skriftlige  

 udtalelser til den ret, hvortil afgørelsen kæres.
Udtalelser, der fremkommer  

 til retten senere end 10 dage efter afgivelsen af den i § 396, stk. 3, nævnte  

 meddelelse, tages kun i betragtning, såfremt der endnu ikke er truffet  

 afgørelse i sagen.
 Stk. 2.  Den ret, hvortil afgørelsen kæres, kan fra  

 parterne og den ret, hvis afgørelse kæres, indhente oplysninger eller  

 erklæringer.
 § 398.  Retten træffer ved kendelse afgørelse i sagen  

 på det indkomne skriftlige grundlag.
Stk. 2.  Hvor særlige grunde taler derfor, kan retten  

 bestemme, at der skal foretages mundtlig forhandling.
Parterne opfordres i så  

 fald til at give møde.
Udebliver den kærende, afvises kæremålet.
Ekstraordinær genoptagelse og anke § 399.  Højesteret kan undtagelsesvis tillade, at en  

 af retten afgjort sag genoptages, når:
 Stk. 2.  Højesteret kan under de i stk. 1 nævnte  

 betingelser tillade, at en dom, der er afsagt af landsret eller byret, ankes  

 efter udløbet af den i § 372, stk. 2, 4. pkt., nævnte frist på et år.
 Stk. 3.  Højesteret bestemmer, hvordan en ansøgning om  

 tilladelse efter stk. 1 eller 2 skal behandles, og om lovens almindelige  

 regler skal fraviges ved den fornyede behandling af sagen.
Stk. 4.  Når tilladelsen er givet, kan højesteret eller  

 den ret, der behandler sagen, efter anmodning bestemme, at virkningerne af  

 den afsagte dom skal stilles i bero.
Sådan bestemmelse kan betinges af, at  

 der stilles sikkerhed.
 Stk. 5.  Afkald på retten til ekstraordinær genoptagelse  

 og anke er ikke bindende.
 Kapitel 39-41. (Ophævet).
Sager om ægteskab eller forældremyndighed § 448.  Efter reglerne i dette kapitel behandles:
§ 448 a.  Anlægger justitsministeren eller den, han  

 bemyndiger dertil, eller ægtefællen i et tidligere ægteskab sag til  

 omstødelse af et ægteskab, skal sagen anlægges mod begge ægtefæller.
Sagen  

 anlægges ved en ret, hvor en af ægtefællerne kan sagsøges efter § 448 d.
§ 448 b.  Parterne kan optræde på egen hånd, selv om  

 de er umyndige eller under lavværgemål.
Er en part umyndiggjort på grund af  

 sindssygdom eller åndssvaghed, optræder værgen dog på partens vegne.
Værgen  

 kan kun anlægge sag med statsamtets samtykke.
§ 448 c.  Sag om ægteskab eller forældremyndighed kan  

 anlægges her i riget, såfremt Stk. 2.  Sag om et ægteskabs omstødelse eller beståen  

 kan anlægges her i riget, når ægteskabet er indgået her.
 Stk. 3.  Reglerne i stk. 1 og 2 kan fraviges ved  

 overenskomst med fremmed stat.
 § 448 d.  Sag anlægges ved sagsøgtes hjemting.
 Stk. 2.  Har sagsøgte ikke hjemting her i riget,  

 anlægges sagen ved sagsøgerens hjemting.
 Stk. 3.  Har ingen af parterne hjemting her i riget,  

 anlægges sagen ved den ret, som justitsministeren bestemmer.
 § 448 e.  Omstændigheder, som er eller kunne være  

 gjort gældende i en tidligere sag om ægteskab eller forældremyndighed, der er  

 pådømt i realiteten, kan ikke benyttes som søgsmålsgrundlag i en ny sag.
§ 449.  Giver sagsøgte eller appelindstævnte ikke møde  

 ved advokat i en sag efter § 448, nr. 1-4, 7 eller 8, skal retten beskikke en  

 advokat for denne.
Giver sagsøgte eller appelindstævnte ikke møde ved advokat  

 i en sag efter § 448, nr. 5 eller 6, om forældremyndighed, kan retten  

 beskikke en advokat for denne.
 § 450.  Retten kan opfordre en part til at føre bevis  

 og kan, uanset om modparten anmoder herom, pålægge en part at afgive  

 forklaring.
Stk. 2.  Finder retten det påkrævet for at kunne afgøre,  

 hvem forældremyndigheden over børnene skal tilkomme, kan den træffe  

 bestemmelse om foretagelse af bevisførelse, herunder afhøring af vidner og  

 tilvejebringelse af udtalelser fra sagkyndige.
Om fornødent kan den pålægge  

 en part at give møde og afgive forklaring efter samme regler, som gælder for  

 vidner.
 Stk. 3.  I sager om omstødelse af ægteskab, der anlægges  

 af justitsministeren eller den, han bemyndiger dertil, skal de sagsøgte give  

 møde efter samme regler, som gælder for vidner.
 § 450 a.  Retten kan bestemme, at en eller begge  

 parter ikke må overvære den samtale med et barn, der skal finde sted efter  

 myndighedslovens § 26. Inden sagen afgøres, skal parterne gøres bekendt med  

 indholdet af samtalen, medmindre dette vil stride mod de hensyn, der har ført  

 til udelukkelsen.
 § 451.  Om salær og godtgørelse for udlæg til  

 beskikkede advokater gælder samme regler som i tilfælde, hvor der er meddelt  

 fri proces, jfr. kap. 31.
Stk. 2.  Udgifterne ved bevisførelse i henhold til §  

 450, stk. 2, afholdes af statskassen.
Retten kan bestemme, at også andre  

 udgifter skal afholdes af statskassen.
Retten kan pålægge en part at erstatte  

 disse udgifter, såfremt det i øvrigt pålægges ham at betale sagsomkostninger.
 Stk. 3.  Retten bør kun, når der er særlig er anledning  

 dertil, pålægge en part at betale sagsomkostninger.
§ 452.  Udebliver en part uden lovligt forfald fra et  

 retsmøde, hvortil han er indkaldt for at afgive forklaring, eller vægrer han  

 sig uden lovlig grund ved at svare, eller har svaret ikke tilstrækkelig  

 bestemthed, finder bestemmelsen i § 344, stk. 2, anvendelse.
Det samme  

 gælder, hvis en part undlader at efterkomme rettens opfordring til at føre  

 bevis.
 Stk. 2.  Retten kan afvise sagen, hvis sagsøger  

 udebliver eller vægrer sig ved at svare.
§ 453.  Retsmøderne foregår for lukkede døre.
Ved  

 offentlig gengivelse af domme må der ikke ske offentliggørelse af navn,  

 stilling eller bopæl for nogen af de personer, der er nævnt under sagen.  

 Overtrædelse af de nævnte forbud straffes med bøde eller under skærpende  

 omstændigheder med hæfte eller fængsel indtil 6 måneder.
§ 454.  Ankefristen er 8 uger.
Der kan ikke i medfør  

 af § 372, stk. 2, meddeles tilladelse til efter ankefristens udløb at anke en  

 dom, der går ud på separation, skilsmisse eller omstødelse af ægteskab, eller  

 hvorved et ægteskab er kendt ikke bestående.
Tilladelse kan dog meddeles til  

 særskilt anke af vilkår, jfr. stk. 2.
Stk. 2.  Domme, der går ud på separation, skilsmisse  

 eller omstødelse af ægteskab, kan ankes særskilt for så vidt angår vilkårene  

 eller enkelte af disse.
Angår anken kun vilkårene, kan den ret, hvortil anke  

 er sket, kun ændre dommens bestemmelse om separation, skilsmisse eller  

 omstødelse, såfremt påstand herom fremsættes i et processkrift, der  

 fremlægges i retten eller indleveres til rettens kontor inden ankefristens  

 udløb.
 § 455.  Sag om ægteskab eller forældremyndighed kan  

 ikke anlægges efter en parts død.
 Stk. 2.  Dør en af parterne inden domsafsigelsen, hæves  

 sagen.
 § 456.  Afvises en sag, der er anlagt inden udløbet af  

 en frist for sagsanlæg, som er fastsat i lov om ægteskabs indgåelse og  

 opløsning, eller hæves en sådan sag uden anmodning herom fra sagsøgeren, kan  

 denne, selv om fristen i mellemtiden er udløbet, anlægge sagen på ny indtil  

 en måned efter det retsmøde, hvori sagen blev afvist eller hævet.
Stk. 2.  Bestemmelsen i stk. 1 finder tilsvarende  

 anvendelse, hvis bevilling til separation eller skilsmisse nægtes, og sagen  

 herefter indbringes for domstolene.
Fristen for sagens indbringelse for  

 domstolene regnes fra det tidspunkt, nægtelsen er meddelt den pågældende.
Kapitel 42 a Faderskabssager § 456 a.  Reglerne i dette kapitel finder anvendelse  

 på sager om faderskab til børn, jfr. dog stk. 2.
Stk. 2.  Sager om faderskab til de i § 2, stk. 1, i lov  

 om børns retsstilling omhandlede børn behandles efter lovens almindelige  

 regler, såfremt sagen anlægges af ægtemanden, dog at bestemmelserne i §§ 456  

 f, 456 g, 2. pkt., 456 h, stk. 4, 456 m, 1. pkt., 456 o, 456 p, 456 q, stk. 1  

 og 2, og 456 r finder anvendelse.
Er påstanden om, at ægtemanden ikke er  

 barnets fader, væsentligt bestyrket, finder tillige reglerne i § 456 k, jfr.  

 § 456 l, anvendelse.
 § 456 b.  Sagen kan anlægges her i riget:
 Stk. 2.  Reglerne i stk. 1 kan fraviges ved overenskomst  

 med fremmed stat.
 § 456 c.  Sagen anlægges ved moderens hjemting.
 Stk. 2.  Har moderen ikke hjemting her i riget, anlægges  

 sagen ved sagsøgtes hjemting.
 Stk. 3.  Kan intet andet værneting påvises, anlægges  

 sagen ved barnets hjemting eller efter justitsministerens bestemmelse ved en  

 anden ret.
Stk. 4.  Såfremt en af parterne forlader retskredsen,  

 før nogen af parterne har afgivet forklaring, kan sagen henvises til videre  

 behandling ved den ret, der da ville være rette værneting.
I øvrigt kan  

 retten med samtykke af præsidenten for vedkommende landsret henvise sagen til  

 behandling ved en anden ret, såfremt dette kan antages at ville forenkle  

 eller fremskynde sagens behandling.
 § 456 d.  Sagen anses for anlagt, når retten har  

 modtaget henvendelse om retslig behandling.
§ 456 e.  Retten affatter stævning i sagen og drager  

 omsorg for stævningens forkyndelse.
Såfremt der under sagens gang træffes  

 bestemmelse om inddragelse af nye personer som sagsøgte, foretager retten  

 ligeledes det i så henseende fornødne.
Stævning kan undlades, når den  

 pågældende møder for retten efter tilsigelse fra denne.
 Stk. 2.  Politiet er på begæring pligtigt at yde retten  

 bistand til sagens oplysning, herunder til fornøden eftersøgning af den  

 opgivne fader.
 § 456 f.  Både moderen og barnet er at betragte som  

 parter i sagen.
Stk. 2.  Er en part under 18 år, optræder værgen i sagen  

 på partens vegne.
I øvrigt optræder parterne på egen hånd uden hensyn til  

 umyndiggørelse og lavværgemål.
Er beskikkelse af værge for en part påkrævet,  

 kan beskikkelsen foretages af retten.
Stk. 3.  Er den, der opgives som fader, død, rettes  

 sagen mod den afdøde.
Retten skal så vidt muligt underrette skifteretten samt  

 afdødes eventuelle enke og arvinger om søgsmålet.
 Stk. 4.  Statsamtet kan indtræde i sagen som part til  

 varetagelse af det offentliges interesser.
§ 456 g.  Retten kan, når dertil findes særlig  

 anledning, beskikke en advokat for en part.
Er der under sagen spørgsmål om,  

 hvorvidt et barn er ægtebarn, skal der altid beskikkes advokat for barnet.  

 Endvidere skal beskikkelse for sagsøgte altid ske, når der efter offentlig  

 indstævning eller i tilfælde, hvor den opgivne fader er død, ikke gives møde  

 af sagsøgte eller dødsboet.
§ 456 h.  Retten drager på embeds vegne omsorg for  

 sagens oplysning.
Enhver, der efter de i sagen fremkomne oplysninger kan have  

 besvangret moderen, skal af retten inddrages under sagen som sagsøgt.
Stk. 2.  Retten træffer selv bestemmelse om afhøring af  

 parter og vidner, om tilvejebringelse af udtalelser fra sagkyndige og af  

 andre bevismidler i sagen.
Retten indkalder selv parter og vidner.
Afhøring  

 af parter og vidner sker ved dommeren, medmindre denne bestemmer andet.
 Stk. 3.  I alle tilfælde, hvor ifølge denne lov begæring  

 fra en part er fornøden for foretagelse af et retsskridt, kan dette i sager,  

 der behandles efter reglerne i dette kapitel, iværksættes af retten uden  

 begæring.
 Stk. 4.  Bestemmelserne i denne lov om virkningerne af  

 en parts udeblivelse eller møde uden at rejse indsigelse gælder ikke i sager  

 efter dette kapitel.
Stk. 5.  Indkaldelse af parterne til at overvære  

 afhøring af vidner eller andre parter kan undlades, når retten finder  

 parternes møde uden betydning for sagen.
Der skal dog altid gives parterne  

 meddelelse om tid og sted for det retsmøde, i hvilket en sådan afhøring skal  

 foregå.
I meddelelsen angives, at vedkommende part ikke behøver at give møde,  

 medmindre han selv ønsker det.
 § 456 i.  Den, der afhøres som sagsøgt eller som vidne  

 i en faderskabssag, er pligtig at afgive forklaring om, hvorvidt han har haft  

 samleje med moderen inden for avlingstiden.
 Stk. 2.  Moderen er forpligtet til at afgive forklaring  

 om, hvem der har haft samleje med hende inden for avlingstiden.
 Stk. 3.  Der kan tillægges en part rejsegodtgørelse  

 efter reglerne i § 188.
§ 456 k.  Finder retten det fornødent, at der til  

 sagens oplysning søges fremskaffet blodtypebestemmelser eller foretages andre  

 legemlige undersøgelser af parterne, drager den omsorg for, at dette sker.
De  

 pågældende er forpligtet til at fremstille sig til undersøgelse, afgive  

 blodprøver m.v.
 § 456 l.  Bestemmelserne i § 178 finder anvendelse med  

 hensyn til parternes pligter efter nærværende kapitel.
§ 456 m.  Retten træffer afgørelse i sagen uden hensyn  

 til, hvilke påstande der fra parternes side er nedlagt i sagen.
Når sagen er  

 anlagt, kan den alene hæves med rettens samtykke.
 § 456 n.  For udgifter foranlediget ved de  

 bestemmelser, retten tager med hensyn til beskikkelse af advokat og med  

 hensyn til sagens oplysning, såsom betaling til parter, vidner og sagkyndige,  

 blodtypeundersøgelser m.v., gælder samme regler som for sagsøgerens udgifter  

 i tilfælde, hvor der er meddelt denne fri proces, jfr. kap. 31.
 Stk. 2.  Retten bør kun, når der er særlig anledning  

 dertil, pålægge en part at betale sagsomkostninger.
§ 456 o.  I faderskabssager foregår retsmøderne for  

 lukkede døre.
En medarbejder fra det sociale udvalg eller amtskommunens  

 socialcenter (i København magistraten og på Frederiksberg det sociale udvalg)  

 kan dog møde i retten med moderen, hvis denne ønsker det.
Stk. 2.  Ved offentlig gengivelse af domme i  

 faderskabssager må der ikke ske offentliggørelse af navn, stilling eller  

 bopæl for nogen af de i dommen nævnte personer.
Overtrædelse straffes med  

 bøde eller under skærpende omstændigheder med hæfte eller med fængsel indtil  

 6 måneder.
 Stk. 3.  Ved forkyndelse af stævninger og domme i  

 faderskabssager i henhold til § 159 optages moderens og barnets navn kun i  

 bekendtgørelsen i Statstidende, såfremt retten i særlige tilfælde træffer  

 bestemmelse herom.
§ 456 p.  Når sagen er sluttet, sender retten snarest  

 muligt meddelelse herom til statsamtet ledsaget af en udskrift af dommen  

 eller indgået forlig og det retsbogen tilførte samt sagens dokumenter.
Det  

 påhviler retten at drage omsorg for dommens forkyndelse.
 § 456 q.  Reglerne i nærværende kapitel finder med de  

 fornødne lempelser anvendelse under anke.
 Stk. 2.  Statsamtet kan uden at være indtrådt i sagen i  

 1. instans på det offentliges vegne påanke dommen såvel som indtræde i sagen  

 for den overordnede ret.
Stk. 3.  Under anken kan retten uanset ankefristerne  

 inddrage enhver, der for byretten har været part i sagen.
Opstår der  

 spørgsmål om inddragelse af andre personer, jfr. § 456 h, stk. 1, kan sagen  

 hjemvises til fornyet behandling ved byretten.
 § 456 r.  En sag, der er afsluttet ved anerkendelse  

 for statsamtet, forlig i retten eller upåankelig dom, kan på begæring af en  

 af parterne genoptages, når andrageren godtgør senere at være kommet til  

 kundskab om omstændigheder, der kan antages at ville give sagen et andet  

 udfald, eller der i øvrigt foreligger særlig anledning til at antage, at  

 sagen efter en genoptagelse vil få et andet udfald.
 Stk. 2.  En sag, hvori forkyndelse af stævning er sket  

 ved indrykkelse i Statstidende, kan af sagsøgte, der ikke har givet møde,  

 kræves genoptaget.
Stk. 3.  Begæring om genoptagelse må fremsættes for  

 retten senest 3 år efter barnets fødsel.
Det gælder dog ikke en begæring, som  

 fremsættes af barnet, efter at det er fyldt 18 år.
Begæringen rettes til den  

 ret, der senest har behandlet sagen, eller, hvis sagen ikke tidligere har  

 været behandlet af retten, til den ret, der er nævnt i § 456 c.
Stk. 4.  Genoptagelse efter udløbet af den i stk. 3  

 nævnte frist kan tillades af landsretten, når der anføres ganske særlige  

 grunde for, at kravet om ny prøvelse ikke er rejst tidligere, og  

 omstændighederne i øvrigt i høj grad taler for genoptagelse, og det endvidere  

 må antages, at fornyet behandling af sagen ikke vil medføre væsentlige  

 ulemper for barnet.
Er sagen senest behandlet ved højesteret, meddeles  

 tilladelse til genoptagelse af denne ret.
Under de i 1. pkt. angivne  

 betingelser kan landsretten endvidere tillade anke af en ellers upåankelig  

 byretsdom.
Landsrettens afgørelse i henhold til foranstående bestemmelser kan  

 påkæres til højesteret i overensstemmelse med reglerne i kap. 37. Ved  

 afgørelse af kæremålet kan højesteret i stedet for genoptagelse tillade anke  

 af en ellers upåankelig dom.
 Stk. 5.  Den ret, over for hvilken der fremsættes  

 begæring om genoptagelse eller anketilladelse, træffer bestemmelse om,  

 hvorvidt de angivne oplysningers rigtighed skal søges fastslået ved afhøring  

 i et retsmøde eller ved politiets bistand.
 Stk. 6.  Hvis sagen senest er behandlet ved landsret  

 eller højesteret, kan det ved genoptagelsen bestemmes, at sagens fortsatte  

 behandling og nye afgørelse finder sted ved byret.
Stk. 7.  Ved genoptagelse og tilladelse til anke efter  

 nærværende paragraf finder bestemmelserne i § 399, stk. 4, tilsvarende  

 anvendelse.
Ved sagens afgørelse kan der træffes bestemmelse om  

 tilbagebetaling af bidrag, som er erlagt eller inddrevet i henhold til den  

 tidligere afgørelse.
Sager om umyndiggørelse og lavværgemål § 457.  Anmodning om umyndiggørelse kan fremsættes af Stk. 2.  Anmodning om anordning af lavværgemål kan  

 fremsættes af den, der ønsker at blive sat under lavværgemål.
 § 458.  Anmodningen indgives til byretten på det sted,  

 hvor den, der søges umyndiggjort eller sat under lavværgemål, har hjemting.  

 Har den pågældende ikke hjemting her i riget, indgives anmodningen til den  

 ret, som justitsministeren bestemmer.
 Stk. 2.  Anmodningen skal så vidt muligt ledsages af  

 skriftlige beviser for de omstændigheder, der kan begrunde, at den pågældende  

 umyndiggøres eller sættes under lavværgemål.
 § 459.  Som parter anses den, der søges umyndiggjort  

 eller sat under lavværgemål, og den, der har fremsat anmodningen om  

 umyndiggørelse.
Stk. 2.  Hvis en person, der søges umyndiggjort, ikke  

 selv har antaget en advokat, skal retten beskikke en advokat for den  

 pågældende, medmindre denne giver sit samtykke til umyndiggørelsen eller  

 befinder sig i en sådan tilstand, at han ikke forstår betydningen af  

 umyndiggørelsen.
Retten kan i øvrigt beskikke en advokat for en part, hvis  

 der er behov for advokatbistand.
§ 460.  Retten sørger for sagens oplysning og træffer  

 selv bestemmelse om afhøring af parter og vidner samt om tilvejebringelse af  

 udtalelser fra sagkyndige og af andre bevismidler.
Retten indkalder selv  

 parter og vidner.
Stk. 2.  Når særlige omstændigheder taler for det, kan  

 retten bestemme, at den, der søges umyndiggjort eller sat under lavværgemål,  

 ikke må overvære bevisførelsen eller en del af denne.
Den pågældende skal i  

 så fald, inden sagen afgøres, gøres bekendt med indholdet af bevisførelsen,  

 medmindre dette vil stride mod de hensyn, der har ført til udelukkelsen.
 Stk. 3.  Hvis den, der søges umyndiggjort, befinder sig  

 i en sådan tilstand, at han ikke forstår betydningen af umyndiggørelsen, kan  

 retten undlade at indkalde parterne til et retsmøde.
 § 461.  Udebliver den, der har anmodet om  

 umyndiggørelse eller anordning af lavværgemål, fra et retsmøde, hvortil han  

 er indkaldt, afvises sagen, medmindre retten finder, at sagen enten kan  

 afgøres på det foreliggende grundlag, eller at den bør udsættes.
§ 462.  Såfremt retten finder det sandsynliggjort, at  

 der foreligger en umyndiggørelsesgrund, og at der kan være forbundet  

 væsentlig ulempe med at udsætte afgørelsen, indtil sagen er afsluttet, kan  

 der afsiges en foreløbig kendelse om umyndiggørelse.
Samtidig med kendelsens  

 afsigelse beskikker retten en foreløbig værge for den pågældende.
 § 463.  Retten kan bestemme, at retsmøderne skal  

 foregå for lukkede døre.
Stk. 2.  Retten kan forbyde offentlig gengivelse af  

 forhandlingerne i retten.
Overtrædelse af forbudet straffes med bøde.
§ 464.  Rettens afgørelse træffes ved dom.
Beskikkelse  

 af værge eller lavværge efter bestemmelsen i myndighedslovens § 33, stk. 2,  

 sker ved beslutning eller kendelse.
 Stk. 2.  Om salær og godtgørelse for udlæg til den  

 beskikkede advokat gælder samme regler som i tilfælde, hvor der er meddelt  

 fri proces, jfr. kap. 31. Retten kan bestemme, at også andre udgifter skal  

 afholdes på denne måde.
 Stk. 3.  Retten bør kun, når der er særlig anledning til  

 det, pålægge en part helt eller delvis at betale sagsomkostninger.
§ 465.  Anke sker ved meddelelse til byretten.  

 Meddelelsen kan ske mundtligt til retsbogen.
Retten sender meddelelsen og  

 sagens akter til landsretten.
 Stk. 2.  Under anke behandles sagen i landsretten efter  

 samme regler, som er fastsat i dette kapitel for byretsbehandlingen.
 Stk. 3.  Anke har kun opsættende virkning, når det  

 bestemmes af den ret, hvis afgørelse ankes, eller af den ret, til hvilken  

 anke sker.
 § 466.  Umyndiggørelse og anordning af lavværgemål  

 skal efter anmodning ophæves, når der ikke længere er grund til at opretholde  

 foranstaltningen.
Stk. 2.  Anmodning om ophævelse kan fremsættes af de  

 samme, som kan fremsætte anmodning om umyndiggørelse eller anordning af  

 lavværgemål.
Anmodningen indgives til byretten på det sted, hvor den, der er  

 umyndiggjort eller sat under lavværgemål, har hjemting.
Har den pågældende  

 ikke hjemting her i riget, indgives anmodningen til den ret, der i 1. instans  

 har truffet afgørelsen om umyndiggørelse eller anordning af lavværgemål,  

 eller, hvis afgørelsen ikke er truffet her i riget, til den ret, som  

 justitsministeren bestemmer.
 Stk. 3.  Reglerne i § 458, stk. 2, og §§ 459-465 finder  

 tilsvarende anvendelse.
 § 467.  (Ophævet).
Kapitel 43 a Prøvelse af administrativt bestemt frihedsberøvelse § 468.  Reglerne i dette kapitel finder, når andet  

 ikke er bestemt ved lov, anvendelse ved frihedsberøvelse uden for  

 strafferetsplejen, der ikke er besluttet af en dømmende myndighed.
 § 469.  Begærer den, der administrativt er berøvet sin  

 frihed, eller den, som handler på hans vegne, at frihedsberøvelsens lovlighed  

 prøves af retten, skal den myndighed, som har besluttet frihedsberøvelsen  

 eller nægtet at ophæve den, forelægge sagen for byretten på det sted, hvor  

 den, om hvis frihedsberøvelse, der er spørgsmål, har bopæl (hjemting), jfr. §  

 235.
Stk. 2.  Forelæggelsen for retten skal finde sted inden  

 5 søgnedage efter begæringens fremsættelse og sker ved fremsendelse af sagens  

 akter med fornødne oplysninger om den beslutning, hvis lovlighed kræves  

 prøvet, herunder angivelse af den bestemmelse, i medfør af hvilken  

 beslutningen er truffet, en kortfattet redegørelse for de omstændigheder, der  

 påberåbes som grundlag for den, og henvisning til de i sagen foreliggende  

 bevisligheder, der vil kunne have betydning for rettens afgørelse.
Indbringes  

 sagen for en domstol, der ikke er rette værneting, henviser dommeren sagen  

 til rette værneting.
 Stk. 3.  Begæring om sagens indbringelse for retten  

 hindrer ikke frihedsberøvelsens iværksættelse eller opretholdelse, medmindre  

 retten bestemmer det.
Stk. 4.  Begæring om sagens indbringelse for retten  

 efter reglerne i dette kapitel skal fremsættes inden 4 uger efter  

 frihedsberøvelsens ophør.
Senere fremsættelse af begæringen kan indtil 6  

 måneder efter frihedsberøvelsens ophør undtagelsesvis tillades af  

 justitsministeren, når der foreligger særlig grund til at afvige fra fristen.
 Stk. 5.  Er lovligheden af den pågældende  

 frihedsberøvelse stadfæstet ved dom, kan begæring om fornyet prøvelse ikke  

 rejses med pligt for den besluttende myndighed efter denne paragraf, forinden  

 der er forløbet sådan frist, som måtte være fastsat i vedkommende særlige  

 lov.
Stk. 6.  Krav om erstatning af det offentlige for  

 ulovlig frihedsberøvelse skal efter begæring pådømmes under sagen om  

 frihedsberøvelsens lovlighed.
Retten kan dog udskyde erstatningsspørgsmålet  

 til behandling efter afgørelsen om frihedsberøvelsens lovlighed.
 § 470.  Som parter anses den, om hvis frihedsberøvelse  

 der er spørgsmål, den, der handler på hans vegne, samt den besluttende  

 myndighed.
Stk. 2.  Retten beskikker en advokat til at varetage  

 dens tarv, hvis frihedsberøvelse sagen angår, medmindre han selv har antaget  

 en advokat.
Når der skønnes at være fornøden anledning dertil, kan retten  

 endvidere beskikke en advokat for den besluttende myndighed eller andre  

 parter.
Stk. 3.  Dommeren bestemmer snarest muligt tid for  

 sagens foretagelse, hvorom parterne underrettes med et af dommeren fastsat  

 varsel.
Meddelelsen skal indeholde oplysning om, at sagen i tilfælde af  

 udeblivelse uden lovligt forfald kan fremmes til dom på det foreliggende  

 grundlag.
Stk. 4.  Er frihedsberøvelsen iværksat, skal den  

 frihedsberøvede bringes til stede i retten, hvis retten bestemmer det.
Det  

 samme gælder, hvis han selv fremsætter ønske herom, medmindre retten efter de  

 foreliggende oplysninger om hans tilstand finder, at fremstilling ikke bør  

 finde sted.
Retten bestemmer, om den frihedsberøvede skal bringes til stede  

 for den dømmende ret, eller om det må anses for tilstrækkeligt, at der gives  

 ham lejlighed til at udtale sig over for retten på det sted, hvor han har  

 ophold.
 § 471.  Retten drager omsorg for sagens oplysning og  

 træffer selv bestemmelse om afhøring af parter og vidner samt om  

 tilvejebringelse af udtalelser fra sagkyndige og af andre bevismidler.
Stk. 2.  Når særlige omstændigheder taler derfor, kan  

 retten bestemme, at den frihedsberøvede eller den, der handler på hans vegne,  

 skal forlade retssalen under bevisførelsen eller under en del af denne.
Når  

 den pågældende atter er indladt i retssalen, skal han gøres bekendt med det  

 under hans fraværelse forefaldne.
Stk. 3.  Såfremt retten anser det for fornødent, at en  

 til vedkommende hospital eller anstalt knyttet person afhøres som vidne i  

 retten, bør den pågældende i almindelighed ikke kræves afhørt uden for den  

 retskreds, i hvilken han bor eller opholder sig, eller i hvilken hospitalet  

 eller anstalten er beliggende.
På samme måde bør en til den besluttende  

 myndighed knyttet person i almindelighed ikke kræves afhørt uden for den  

 retskreds, i hvilken han bor eller opholder sig, eller i hvilken den  

 besluttende myndighed har sit sæde.
 Stk. 4.  Retten indkalder selv parter og vidner.  

 Politiet skal på begæring bistå retten med fremskaffelse af oplysninger om  

 parters og vidners bopæle eller opholdssteder eller andre af retten nærmere  

 angivne forhold.
 § 472.  Efter at parterne har haft lejlighed til at  

 udtale sig, og bevisførelsen er sluttet, afgør retten ved dom, om  

 frihedsberøvelsen som lovlig bør stå ved magt, eller om den vil være at  

 ophæve.
 Stk. 2.  Udebliver nogen af parterne uden oplyst lovligt  

 forfald, afgør retten, om frihedsberøvelsens lovlighed kan prøves på det  

 foreliggende grundlag, eller om udsættelse skal finde sted.
§ 473.  Retten kan bestemme, at der ved offentlig  

 gengivelse af forhandlingen i retten og af dommen ikke må ske  

 offentliggørelse af navn, stilling eller bopæl for nogen af de under sagen  

 nævnte personer.
Overtrædelse af sådant forbud straffes med bøde.
 § 474.  Om salær og godtgørelse for udlæg til de  

 beskikkede advokater gælder samme regler som i tilfælde, hvor der er meddelt  

 fri proces, jfr. kap. 31. Retten kan bestemme, at også andre udgifter skal  

 afholdes på denne måde.
 Stk. 2.  Retten bør kun, når der er særlig anledning  

 dertil, pålægge en part helt eller delvis at udrede sagsomkostninger.
§ 475.  Anke sker ved meddelelse til dommeren.  

 Ankefristen er 4 uger fra dommens afsigelse.
Anke kan dog undtagelsesvis  

 tillades af justitsministeren indtil et år efter dommens afsigelse.
Byretten  

 sender meddelelsen om anken samt sagens akter til landsretten, der berammer  

 mundtlig forhandling af sagen i et retsmøde, til hvilket parterne indkaldes  

 af retten med et af denne bestemt varsel.
 Stk. 2.  Om sagens behandling i landsretten gælder  

 tilsvarende regler som fastsat for byretsbehandlingen.
 Stk. 3.  Landsrettens dom kan ikke ankes til højesteret.  

 Bestemmelserne i § 371, stk. 1, 2. pkt., og stk. 2, finder dog tilsvarende  

 anvendelse.
 Stk. 4.  Anke har kun opsættende virkning, når det  

 bestemmes af den ret, hvis afgørelse påankes, eller af den ret, til hvilken  

 anke sker.
Kapitel 43 b Prøvelse af beslutning om adoption uden samtykke § 475 a.  Reglerne i dette kapitel finder anvendelse  

 på sager, som indbringes for retten efter adoptionslovens § 11.
§ 475 b.  Sagen indbringes for byretten på det sted,  

 hvor den, der har forlangt beslutningen prøvet af retten (klageren), har  

 hjemting.
Har klageren ikke hjemting her i riget, indbringes sagen for retten  

 på det sted, hvor barnet har hjemting.
Har hverken klageren eller barnet  

 hjemting her i riget, indbringes sagen for den ret, som justitsministeren  

 bestemmer.
Stk. 2.  Sagen skal indbringes for retten senest 3 uger  

 efter, at overøvrigheden har modtaget anmodning om beslutningens prøvelse af  

 retten.
Overøvrigheden sender sagens akter til retten med oplysning om den  

 beslutning, der forlanges prøvet, samt en kort redegørelse for de  

 omstændigheder, der påberåbes, og for de beviser, der kan have betydning for  

 sagens afgørelse.
 Stk. 3.  Indbringes sagen for en domstol, der ikke er  

 rette værneting, henviser dommeren sagen til rette værneting.
Stk. 4.  Er anmodning om beslutningens prøvelse af  

 retten modtaget efter udløbet af den i adoptionslovens § 11, stk. 1, nævnte  

 frist, afvises sagen, medmindre overskridelsen er undskyldelig, eller særlige  

 grunde i øvrigt taler for at behandle sagen.
Afgørelsen træffes ved kendelse.
§ 475 c.  Overøvrigheden og klageren betragtes som  

 parter i sagen.
Klageren optræder på egen hånd, selv om han er umyndig eller  

 under lavværgemål.
 Stk. 2.  Retten beskikker en advokat for klageren,  

 medmindre han selv har antaget en advokat.
 Stk. 3.  Retten kan beskikke en værge for barnet, der i  

 så fald indtræder som part i sagen.
 § 475 d.  Udebliver klageren uden lovligt forfald,  

 afgør retten, om beslutningen kan prøves uden hans tilstedeværelse, eller om  

 sagen skal udsættes.
 Stk. 2.  Klageren skal i forbindelse med indkaldelsen  

 til retsmødet gøres bekendt med reglen i stk. 1.
 § 475 e.  Retten drager omsorg for sagens oplysning og  

 træffer selv bestemmelse om afhøring af parter og vidner samt om  

 tilvejebringelse af udtalelser fra sagkyndige og af andre bevismidler.
Stk. 2.  Når særlige omstændigheder taler derfor, kan  

 retten bestemme, at klageren ikke må overvære bevisførelsen eller en del af  

 denne.
Klageren skal, inden sagen afgøres, gøres bekendt med indholdet af  

 bevisførelsen, medmindre det vil stride mod de hensyn, der har ført til  

 udelukkelsen.
 § 475 f.  Retten afgør ved dom, om beslutningen skal  

 opretholdes eller ophæves.
 § 475 g.  Retsmøderne foregår for lukkede døre.
Stk. 2.  Ved offentlig gengivelse af domme må der ikke  

 ske offentliggørelse af navn, stilling eller bopæl for nogen af de personer,  

 der er nævnt under sagen.
Overtrædelse straffes med bøde.
 Stk. 3.  Kender forældrene eller værgen ikke den, der  

 søger adoption, må den adoptionssøgendes og vidners navne ikke optages i  

 udskrifter af retsbogen eller rettens afgørelser.
 § 475 h.  Om salær og godtgørelse for udlæg til  

 beskikkede advokater gælder samme regler som i tilfælde, hvor der er meddelt  

 fri proces, jfr. kap. 31. Retten kan bestemme, at også andre udgifter skal  

 afholdes på denne måde.
 Stk. 2.  Retten bør kun, når der er særlig anledning  

 dertil, pålægge en part helt eller delvis at betale sagsomkostninger.
§ 475 i.  Ankefristen er 4 uger ved anke til landsret  

 og 8 uger ved anke til højesteret.
Der kan ikke i medfør af § 372, stk. 2,  

 meddeles tilladelse til at anke dommen efter ankefristens udløb.
Stk. 2.  Anke til landsret sker ved meddelelse til  

 byretten.
Meddelelsen kan ske mundtligt til retsbogen.
Retten sender  

 meddelelsen og sagens akter til landsretten.
 Stk. 3.  Landsrettens dom kan ikke ankes til højesteret.  

 Bestemmelserne i § 371, stk. 1, 2. pkt., og stk. 2, finder dog tilsvarende  

 anvendelse.
 Stk. 4.  Om kære gælder reglerne i kapitel 37. Der kan  

 dog ikke i medfør af § 394, stk. 2, meddeles tilladelse til at kære de i §  

 475 b, stk. 4, nævnte kendelser efter kærefristens udløb.
 Stk. 5.  Om sagens behandling i landsretten og  

 højesteret gælder tilsvarende regler som fastsat for byretsbehandlingen.
Fremgangsmåden ved at erhverve  

 mortifikations- eller ejendomsdom § 476.  Når nogen vil søge ejendomsdom efter  

 forudgående offentlig indkaldelse, kommer bestemmelserne i lov om  

 mortifikation af værdipapirer §§ 3-7 og § 8, stk. 1, til anvendelse med de  

 lempelser, der følger af forholdenes forskellighed.
Stk. 2.  Angår sagen en fast ejendom, anlægges den ved  

 byretten på det sted, hvor ejendommen ligger.
Ejendomsdom på et skib eller en  

 skibspart søges ved sø- og handelsretten i København.
 Stk. 3.  Det har sit forblivende ved den gældende rets  

 regler om adgangen til at søge sådan ejendomsdom såvel som om  

 retsvirkningerne af den.
 § 477.  Om adgang til erhvervelse af mortifikationsdom  

 på servitutter, brugsrettigheder og grundbyrder har det sit forblivende ved  

 reglerne i lov nr. 67 af 14. april 1905, dog at der i stedet for den i nævnte  

 lovs § 4 omhandlede bevilling til erhvervelse af mortifikationsdom uden  

 særlig indstævning træder en tilladelse meddelt af vedkommende ret ved  

 kendelse i et retsmøde, hvortil den, der har begæret mortifikation, tilsiges.
Tredje afsnit.
Tvangsfuldbyrdelse Grundlaget for tvangsfuldbyrdelse § 478.  Tvangsfuldbyrdelse kan ske på grundlag af Stk. 2.  Udlæg kan endvidere ske for krav, som i  

 lovgivningen er tillagt udpantningsret.
 Stk. 3.  Retten til tvangsfuldbyrdelse tilkommer også  

 den, der har håndpant i en fordring.
 Stk. 4.  I de i stk. 1., nr. 4-7, nævnte tilfælde kan  

 fuldbyrdelse foretages hos enhver, der ved sin underskrift på dokumentet har  

 forpligtet sig som skyldner, selvskyldnerkautionist eller pantsætter.
 § 479.  Justitsministeren kan fastsætte bestemmelser,  

 hvorefter afgørelser af udenlandske domstole og myndigheder om borgerlige  

 krav og vedtagelser om sådanne krav kan fuldbyrdes her i riget, såfremt de  

 kan fuldbyrdes i den stat, hvor afgørelsen er truffet, eller efter hvis ret  

 vedtagelsen skal bedømmes, og såfremt fuldbyrdelsen ikke vil være åbenbart  

 uforenelig med landets retsorden.
 Stk. 2.  Justitsministeren kan fastsætte regler om  

 fuldbyrdelse af de i stk. 1 nævnte afgørelser og vedtagelser, herunder om  

 behandlingen af indsigelser.
§ 480.  Domme kan fuldbyrdes, når fuldbyrdelsesfristen  

 er udløbet, medmindre dommen forinden er anket.
Fristen er 14 dage efter  

 dagen for dommens afsigelse, medmindre andet er bestemt i dommen.
 Stk. 2.  Det kan i dommen bestemmes, at dommen skal  

 kunne fuldbyrdes, selv om den ankes inden fuldbyrdelsesfristens udløb.
 Stk. 3.  Den ret, til hvilken dommen ankes efter  

 fuldbyrdelsesfristens udløb, kan tillægge anken opsættende virkning.
 Stk. 4.  Bestemmelser i dommen om kortere  

 fuldbyrdelsesfrist end 14 dage og bestemmelser i henhold til stk. 2 kan  

 betinges af forudgående sikkerhedsstillelse.
 Stk. 5.  Reglerne i stk. 1-4 finder tilsvarende  

 anvendelse på afgørelser om sagsomkostninger.
 § 481.  Kendelser kan fuldbyrdes straks, medmindre  

 andet er bestemt i kendelsen, jfr. dog § 480, stk.5.
 Stk. 2.  De i § 178 nævnte kendelser kan først  

 fuldbyrdes, når fristen til at forlange kendelsen omgjort er udløbet, eller  

 sådan anmodning er afslået af retten.
 § 482.  De i § 478, stk. 1, nr. 2, nævnte forlig kan  

 fuldbyrdes, når kravet er forfaldet, medmindre andet er bestemt i forliget.
 § 483.  Bestemmelser om forældremyndighed eller  

 udøvelse af samværsret, jfr. § 478, stk. 1, nr. 3, kan fuldbyrdes straks,  

 medmindre fuldbyrdelsesfrist er fastsat af statsamtet eller indeholdt i  

 vilkårene.
§ 484.  Fristen for fuldbyrdelse på grundlag af de i §  

 478, stk. 1, nr.4-7, nævnte dokumenter er 14 dage efter den dag, da ydelsen  

 kunne kræves betalt, medmindre andet er bestemt i dokumentet.
Kortere  

 fuldbyrdelsesfrist end 4 søgnedage kan dog ikke aftales.
 § 485.  For krav, som er tillagt udpantningsret, er  

 fuldbyrdelsesfristen 7 dage efter dagen for meddelelse om forretningen, jfr.  

 § 493, stk.3.
§ 486.  Anmodning om tvangsfuldbyrdelse kan først  

 indgives efter udløbet af de i §§ 480-484 nævnte frister.
Forkyndelse af  

 meddelelse efter § 493, stk. 3, kan tidligst ske dagen efter sidste rettidige  

 betalingsdag.
Stk. 2.  Fogedretten kan dog bestemme, at et krav skal  

 kunne fuldbyrdes, selv om fristerne i §§ 480-485 endnu ikke er udløbet, eller  

 selv om forkyndelse af meddelelse efter § 493, stk. 3, ikke er sket, hvis  

 skyldneren samtykker, eller det må antages, at muligheden for at opnå dækning  

 ellers vil blive væsentligt forringet.
Det samme gælder, hvis en dom er anket  

 inden fuldbyrdelsesfristens udløb.
Fuldbyrdelsen kan betinges af forudgående  

 sikkerhedsstillelse.
Fremgangsmåden ved udlæg og  

 tvangsfuldbyrdelse af andre krav end § 487.  Anmodning om tvangsfuldbyrdelse kan fremsættes  

 over for fogedretten i en af følgende retskredse:
Stk. 2.  Er ingen fogedret kompetent efter stk. 1, eller  

 er det under en tidligere forretning ikke lykkedes at opnå dækning af hele  

 kravet, kan anmodning om fuldbyrdelse fremsættes over for fogedretten i en  

 retskreds, hvor skyldneren opholder sig eller træffes eller har aktiver.
Skal  

 der i anledning af anmodning om tvangsfuldbyrdelse foretages foranstaltninger  

 ved en anden fogedret end den, hvortil anmodning er indgivet, fremsættes ny  

 anmodning over for vedkommende fogedret.
 Stk. 3.  Anmodning kan fremsættes over for andre  

 fogedretter end angivet i stk. 1 og 2, hvis muligheden for fuldbyrdelse  

 ellers vil blive væsentligt forringet.
 Stk. 4.  Den fogedret, hvortil anmodning er indgivet i  

 overensstemmelse med stk. 1-3, kan henvise anmodningen til en anden fogedret,  

 hvis det findes væsentligt mere hensigtsmæssigt, at forretningen foretages  

 ved denne fogedret.
§ 488.  Ved indgivelsen af anmodning om  

 tvangsfuldbyrdelse gives de oplysninger, som er nødvendige til sagens  

 behandling.
Anmodningen skal være skriftlig, hvis fogedretten bestemmer det.
Stk. 2.  Ved fremsættelse af anmodning i henhold til §  

 478, stk. 1, nr. 1-3, skal udskrift af afgørelsen, forliget, bevillingen,  

 overøvrighedens afgørelse eller den godkendte aftale indleveres til  

 fogedretten.
Ved fremsættelse af anmodning i henhold til et af de i § 478,  

 stk. 1, nr. 4-7, nævnte dokumenter skal det originale dokument indleveres,  

 medmindre fogedretten anser det for unødvendigt.
 Stk. 3.  Fogedretten kan indrømme en frist til at  

 tilvejebringe de i stk. 1 og 2 nævnte oplysninger og dokumenter.
 § 489.  Er fogedretten ikke kompetent efter reglerne i  

 § 487, eller foreligger der ikke tilstrækkeligt grundlag for  

 tvangsfuldbyrdelse, eller mangler de i § 488 nævnte oplysninger og  

 dokumenter, afviser fogedretten anmodningen om tvangsfuldbyrdelse og giver  

 meddelelse herom til den, der har fremsat den.
 Stk. 2.  Fremgår det af det foreliggende, hvilken  

 fogedret der er kompetent, kan der i stedet for afvisning ske henvisning til  

 denne fogedret.
§ 490.  En fordringshaver, der ikke har fået  

 tilstrækkeligt udlæg til at dække sin fordring, kan først, når der er  

 forløbet 6 måneder siden sidste forretning, på ny begære afholdt forretning  

 til foretagelse af udlæg.
Fogedretten kan også i øvrigt afvise at foretage  

 udlægsforretning hos en skyldner, såfremt fogedretten er bekendt med, at der  

 inden for de sidste 6 måneder har været afholdt en forretning, hvor det ikke  

 har været muligt at opnå dækning.
 Stk. 2.  Bestemmelsen i stk. 1 gælder ikke, hvis der er  

 rimelig grund til at antage, at skyldneren ejer aktiver, hvori udlæg kan  

 foretages, eller der i øvrigt foreligger særlige omstændigheder, som gør det  

 rimeligt at afholde udlægsforretning.
§ 491.  Fogedretten fastsætter tid og sted for  

 forretningen og giver meddelelse herom til den, der har fremsat anmodningen  

 om fuldbyrdelse.
Har den pågældende ikke pligt til at give møde, jfr. § 492,  

 stk. 2, gives sådan meddelelse dog kun, hvis han har anmodet herom.
 Stk. 2.  Justitsministeren kan fastsætte regler om  

 afholdelse af fogedforretninger uden for sædvanlig kontortid.
 Stk. 3.  Fogedretten kan foretage forretninger uden for  

 retskredsen, hvis særlige grunde taler derfor.
Stk. 4.  Fogedretten kan lade et vidne overvære  

 forretningen og bistå fogedretten med en eventuel vurdering.
Vederlag til  

 vidnet afholdes af statskassen efter regler, der fastsættes af  

 justitsministeren.
 § 492.  Udebliver den, der har fremsat anmodningen om  

 tvangsfuldbyrdelse, fra forretningen, afviser fogedretten forretningen.
 Stk. 2.  Den, der har fremsat anmodning om  

 tvangsfuldbyrdelse af et pengekrav, behøver dog ikke give møde, hvis kravet  

 ikke overstiger 2.500 kr. bortset fra renter og omkostninger, der påløber  

 efter fremsættelsen af anmodningen, eller hvis kravet er omfattet af § 478,  

 stk. 2.
Stk. 3.  Finder fogedretten det i de i stk. 2 nævnte  

 tilfælde nødvendigt, at fordringshaveren er til stede under forretningen, kan  

 den enten indkalde ham til mødet eller udsætte forretningen til et senere  

 møde og indkalde ham hertil.
Udebliver han fra et møde, hvortil han er  

 indkaldt, afviser fogedretten forretningen.
Indkaldelsen skal indeholde  

 oplysning om virkningerne af udeblivelse.
§ 493.  Fogedretten underretter så vidt muligt  

 skyldneren om tid og sted for forretningen.
Skal forretningen foretages uden  

 for rettens kontor, angives tid og sted så bestemt som foreneligt med  

 tilrettelæggelsen af rettens arbejde.
Underretningen kan ske ved tilsigelse  

 til forretningen, jfr. § 494.
Stk. 2.  Underretning kan undlades, hvis fogedretten  

 finder det ubetænkeligt at foretage forretningen uden forudgående meddelelse  

 til skyldneren, eller hvis det må antages, at muligheden for at opnå dækning  

 ellers vil blive væsentligt forringet.
Fogedretten kan i sidstnævnte tilfælde  

 betinge fuldbyrdelsen af forudgående sikkerhedsstillelse.
Stk. 3.  Forlanges fuldbyrdelse på grundlag af  

 udpantningsret, skal meddelelse om forretningen forkyndes for skyldneren,  

 medmindre andet er bestemt i lovgivningen.
Meddelelsen skal indeholde  

 oplysninger om kravets grundlag og størrelse og sidste rettidige  

 betalingsdag.
Ved senere forretninger for samme krav gives alene meddelelse  

 efter reglerne i stk. 1 og 2.
§ 494.  Fogedretten kan med et af denne fastsat varsel  

 tilsige skyldneren til forretningen, såfremt denne foretages i den retskreds,  

 hvor skyldneren har bopæl eller opholdssted, eller hvorfra han driver  

 erhvervsmæssig virksomhed, eller i en tilstødende retskreds.
Foretages  

 forretningen ved Københavns byret, retten på Frederiksberg eller en af  

 retterne i Gentofte, Lyngby, Gladsaxe, Ballerup, Hvidovre, Rødovre, Glostrup,  

 Brøndbyerne, Tåstrup, Tårnby og Hørsholm, kan skyldneren tilsiges, såfremt  

 han har sådan tilknytning til en af disse retskredse.
Det kan i tilsigelsen  

 pålægges skyldneren at møde personligt.
Tilsigelsen skal indeholde oplysning  

 om varslet og om virkningerne af udeblivelse.
Stk. 2.  Udebliver skyldneren, uanset at lovlig  

 tilsigelse er forkyndt for ham, uden anmeldt lovligt forfald, kan fogedretten  

 ved kendelse bestemme, at han skal tages i forvaring af politiet, indtil han  

 kan fremstilles i fogedretten.
Det samme gælder, hvor skyldneren ikke giver  

 personligt møde, uagtet dette er pålagt ham.
Bestemmelsen i § 178, stk. 3,  

 finder tilsvarende anvendelse.
Stk. 3.  Anser fogedretten det for overvejende  

 sandsynligt, at der ikke under forretningen kan opnås hel eller delvis  

 dækning af kravet, bør den i almindelighed ikke træffe bestemmelse om  

 fremstilling ved politiet.
Det samme gælder, hvis fremstilling ved politiets  

 foranstaltning ikke vil stå i rimeligt forhold til gældens størrelse.
Stk. 4.  Er skyldneren en forening, et selskab eller  

 lignende, kan foreningens eller selskabets direktør eller forretningsfører  

 eller i fornødent fald et medlem af bestyrelsen tilsiges efter foranstående  

 regler, hvis vedkommende har bopæl eller opholdssted i retskredsen eller en  

 tilstødende retskreds, eller foreningen eller selskabet har hjemting i eller  

 driver erhvervsmæssig virksomhed fra en af disse retskredse.
Reglen i stk. 1,  

 2. pkt., finder tilsvarende anvendelse.
§ 495.  Forretningen kan foretages, selv om skyldneren  

 ikke giver møde eller træffes.
På rettens kontor kan der dog, hvis skyldneren  

 ikke er mødt, ikke foretages udlæg i andet end fast ejendom i henhold til  

 pantebrev, jfr. § 478, stk. 1, nr. 6.
 Stk. 2.  Foretages forretningen, uden at skyldneren  

 giver møde eller træffes, opfordrer fogedretten hans ægtefælle eller andre  

 personer over 18 år, som er til stede, og som må antages at have kendskab til  

 skyldnerens forhold, til at varetage hans interesser under forretningen.
 Stk. 3.  Finder fogedretten det ønskeligt, at skyldneren  

 er til stede, kan forretningen udsættes.
 § 496.  Inden tvangsfuldbyrdelsen gennemføres,  

 opfordrer fogedretten skyldneren eller den, der varetager hans interesser,  

 jfr. § 495, stk. 2, til frivilligt at opfylde kravet.
 Stk. 2.  Fordringshaveren kan ikke afvise afdrag på  

 fordringen.
§ 497.  Skyldneren skal give de oplysninger, som  

 fogedretten finder nødvendige til gennemførelse af tvangsfuldbyrdelsen.
Ved  

 fuldbyrdelse af pengekrav skal han således give oplysning om sine og sin  

 husstands økonomiske forhold.
Fogedretten skal pålægge skyldneren at tale  

 sandhed og gøre ham bekendt med strafansvaret for afgivelse af urigtig  

 erklæring.
Stk. 2.  Undlader skyldneren at give de krævede  

 oplysninger, kan fogedretten ved kendelse bestemme, at skyldneren ved  

 politiets foranstaltning skal tages i forvaring, indtil han indvilliger i at  

 opfylde sin pligt.
Skyldneren kan dog ikke holdes i forvaring i samme sag ud  

 over 6 måneder, uafbrudt eller sammenlagt.
 § 498.  Fogedretten kan undersøge skyldnerens husrum  

 og gemmer samt hans person, hvis sådan undersøgelse er nødvendig for  

 gennemførelse af tvangsfuldbyrdelsen.
Stk. 2.  Fogedretten kan anvende den for fuldbyrdelsen  

 nødvendige magt.
Politiet yder efter anmodning fogedretten bistand hertil.
§ 499.  Tredjemand kan indtræde som part under  

 forretningen, for så vidt angår spørgsmålet, om forretningens foretagelse vil  

 stride imod hans ret.
Indtrædelsen sker ved en erklæring herom til  

 fogedretten.
 § 500.  Fogedretten vejleder i fornødent omfang den,  

 der ikke møder med advokat, om hans retsstilling.
Stk. 2.  Retten kan beskikke en advokat for den  

 pågældende, såfremt han opfylder den i § 330, stk. 1, nr. 2, nævnte  

 betingelse og har behov for sådan bistand for fogedretten.
Om salær og  

 godtgørelse for udlæg til den beskikkede advokat gælder samme regler som i  

 tilfælde, hvor der er meddelt fri proces, jfr. kapitel 31.
 § 501.  Fremsættes der indsigelser mod grundlaget for  

 fuldbyrdelsen, og findes det efter den bevisførelse, der kan ske ved  

 fogedretten, jfr. stk. 2-4, betænkeligt at fremme forretningen, nægter  

 fogedretten at efterkomme fordringshaverens anmodning.
 Stk. 2.  Indsigelser mod rigtigheden af domme og  

 kendelser og indsigelser mod indenretlige forlig, som angår rettens  

 virksomhed, jfr. § 270, stk. 2, kan ikke gøres gældende under  

 tvangsfuldbyrdelsen.
Stk. 3.  Indsigelser mod veksler og checks kan kun gøres  

 gældende, såfremt Stk. 4.  Fogedretten kan nægte en bevisførelse, som på  

 grund af dens omfang eller beskaffenhed eller af andre særlige grunde bør ske  

 under almindelig rettergang.
 Stk. 5.  Fogedrettens afgørelse træffes efter anmodning  

 ved kendelse.
§ 502.  Fogedretten kan udsætte forretningen, hvis Stk. 2.  Findes det af hensyn til fordringshaverens  

 fyldestgørelse betænkeligt at udsætte forretningen, kan fogedretten i stedet  

 betinge udlæg af, at fordringshaveren stiller sikkerhed, eller bestemme, at  

 der ikke skal kunne iværksættes tvangsauktion over udlagte aktiver, før en  

 bestemt afgørelse er truffet, eller en frist er udløbet.
Sådan frist kan  

 eventuelt forlænges.
§ 503.  Fogedretten træffer bestemmelse om betaling af  

 omkostninger ved gennemførelsen af kravet.
Aftaler mellem parterne om  

 omkostninger og disses størrelse er ikke bindende for fogedretten.
Det kan  

 kun pålægges skyldneren at betale omkostninger i forbindelse med  

 fordringshaverens møde under forretningen, hvis det efter reglerne i § 492  

 har været nødvendigt for fordringshaveren at give møde, eller fogedretten i  

 øvrigt finder det rimeligt, at fordringshaveren har givet møde.
Omkostninger  

 ved behandlingen af tvister for fogedretten erstattes kun, hvis dette efter  

 tvistens art og arbejdets omfang findes rimeligt.
 Stk. 2.  Fogedrettens afgørelser om omkostninger kan  

 særskilt kæres.
§ 504.  Forretningen kan genoptages, når parterne er  

 enige derom, eller når fogedretten finder det påkrævet, navnlig fordi § 505.  Den, som har anmodet om tvangsfuldbyrdelse af  

 en fordring eller et krav, som viser sig ikke at bestå, skal betale  

 skyldneren erstatning for tab og godtgørelse for tort samt, hvis  

 frihedsberøvelse er sket, for lidelse.
Sådant ansvar påhviler ligeledes  

 fordringshaveren, hvis der i øvrigt ved fogedretten er truffet  

 foranstaltninger til tvangsfuldbyrdelse, uden at betingelserne herfor har  

 været til stede, og dette kan lægges fordringshaveren til last.
Stk. 2.  Har fogedretten truffet bestemmelse om  

 fremstilling eller tilbageholdelse af skyldneren, uden at betingelserne  

 herfor har været til stede, eller er forretning ved en fejltagelse foretaget  

 hos en anden end skyldneren, har skyldneren eller den, hos hvem forretningen  

 er foretaget, krav på erstatning og godtgørelse i samme omfang som efter stk.  

 1, 1. pkt.
Beløbet betales af staten og skal godtgøres statskassen af den,  

 som har anmodet om forretningen, hvis han er ansvarlig efter reglerne i stk.  

 1.
Stk. 3.  Krav efter stk. 1 og 2 må fremsættes over for  

 fogedretten eller de almindelige domstole senest tre måneder efter det  

 tidspunkt, da vedkommende blev i stand til at gøre kravet gældende.  

 Fogedrettens afgørelse træffes ved kendelse.
Fogedretten kan henskyde kravet  

 til søgsmål ved de almindelige domstole.
 Stk. 4.  Afgørelser efter stk. 3, jfr. stk. 2, kan ankes  

 både af parterne og af justitsministeren.
 § 506.  Anke eller kære sker efter reglerne i kapitel  

 53.
Stk. 2.  Anke eller kære skal ske inden 4 uger efter, at  

 forretningen er foretaget.
Hvis forretningen ikke foretages, skal anke eller  

 kære ske inden 4 uger efter den afgørelse, som ankes eller kæres.
 Stk. 3.  Justitsministeren kan dog undtagelsesvis  

 tillade anke eller kære indtil et år efter de i stk. 2 nævnte tidspunkter.
Stk. 4.  Anke eller kære har ikke opsættende virkning.  

 Fogedretten kan dog undtagelsesvis bestemme, at anke eller kære, der  

 iværksættes inden en af fogedretten fastsat frist, skal have opsættende  

 virkning.
Anke eller kære kan endvidere tillægges opsættende virkning af den  

 ret, for hvilken sagen er indbragt.
Udlæggets genstand og retsvirkninger § 507.  Pengekrav fuldbyrdes ved udlæg i en så stor  

 del af skyldnerens formue, som efter fogedrettens skøn er nødvendig til  

 dækning af kravet samt af omkostninger ved forretningen og det udlagtes  

 opbevaring indtil auktionen.
 Stk. 2.  Anmodning om fuldbyrdelse kan begrænses til en  

 del af fordringen, medmindre fogedretten finder, at opdeling af fordringen  

 strider mod skyldnerens interesser.
 Stk. 3.  Fogedretten vurderer det udlagte, hvis en af  

 parterne forlanger det, eller fogedretten finder vurdering påkrævet.
Stk. 4.  Kræves til vurderingen særlig sagkyndig  

 bistand, som ikke kan ydes af et vidne, jfr. § 491, stk. 4, bestemmer  

 fogedretten, hvem af parterne der foreløbigt eller endeligt skal betale  

 omkostningerne ved vurderingen.
Foretagelse af vurdering kan gøres afhængig  

 af, at der forinden stilles sikkerhed for omkostningerne.
§ 508.  Udlæg kan foretages i rede penge samt i fast  

 ejendom, løsøre, fordringer og andre aktiver, hvis identitet kan fastslås,  

 men ikke i fremtidige erhvervelser.
Udlæg kan foretages, selv om aktiverne i  

 forvejen er behæftet.
 § 509.  Udlæg kan ikke foretages i aktiver, bortset  

 fra fast ejendom, der er nødvendige til opretholdelse af et beskedent hjem og  

 en beskeden levefod for skyldneren og hans husstand.
 Stk. 2.  Udlæg kan ikke foretages i aktiver af indtil  

 3.000 kroners værdi, som er nødvendige til skyldnerens eller hans husstands  

 erhverv eller uddannelse.
 Stk. 3.  Skyldneren kan ikke gyldigt give samtykke til  

 udlæg i de i stk. 1 og 2 nævnte aktiver.
§ 510.  Særskilt udlæg kan kun foretages i tilbehør  

 til fast ejendom, skib eller luftfartøj, som omfattes af tinglysningslovens §  

 37 eller § 38, lov om skibsregistrering § 48 eller lov om registrering af  

 rettigheder over luftfartøjer § 22, med samtykke fra skyldneren og andre, som  

 har rettigheder over tilbehøret.
Skyldnerens samtykke kan tilbagekaldes,  

 indtil udlæg er foretaget.
Reglen gælder, uanset om tilbehøret er pantsat.
 Stk. 2.  En panthaver, som har særskilt pant i  

 tilbehøret, kan dog foretage udlæg i dette, hvis ingen bedre stillede  

 rettigheder er til hinder herfor.
 § 511.  Udlæg kan ikke foretages i endnu ikke udbetalt  

 løn eller andet vederlag for personligt arbejde, medmindre der er forløbet  

 mere end 7 dage efter slutningen af den periode, i hvilken lønnen er  

 indtjent, eller efter at vederlaget er fortjent.
 Stk. 2.  Særskilt udlæg i krav på leje af fast ejendom  

 kan ikke foretages, før kravet er forfaldet.
 Stk. 3.  Skyldnerens medkontrahent ifølge en gensidigt  

 bebyrdende kontrakt kan uanset udlæg i skyldnerens ret betale til skyldneren  

 og træffe aftale med denne om ændring i kontraktforholdet, hvis dette er  

 nødvendigt for at undgå nærliggende fare for tab eller væsentlig ulempe.  

 Medkontrahenten kan i disse tilfælde modsætte sig udlægget helt eller delvis,  

 hvis han har rimelig interesse deri.
 § 512.  Udlæg kan ikke foretages i retten til ydelser,  

 der ikke kan kræves betalt til andre end den berettigede personligt.
 Stk. 2.  Udlæg kan ikke foretages i krav på  

 underholdsbidrag i henhold til lovgivningen om ægteskab og om børns  

 retsstilling.
Stk. 3.  Udlæg kan ikke foretages i krav på pension  

 eller i krav på understøttelse eller anden hjælp fra det offentlige eller fra  

 stiftelser eller andre velgørende institutioner, medmindre der er forløbet  

 tre måneder fra den dag, beløbet kunne fordres udbetalt.
Reglerne om  

 fritagelse for retsforfølgning i lov om tilsyn med pensionskasser og i lov om  

 forsikringsaftaler berøres ikke heraf.
§ 513.  Udlæg kan ikke foretages i erstatning for  

 invaliditet eller tab af forsørger eller i godtgørelse i forbindelse hermed,  

 hvis beløbet tilkommer skadelidte eller den, som har mistet en forsørger.
Er  

 beløbet udbetalt, kan udlæg dog ske, medmindre summen ved indsættelse på  

 særskilt konto i bank eller sparekasse eller på anden måde er holdt klart  

 adskilt fra skyldnerens øvrige formue.
Tilsvarende gælder om renter og  

 udbytte af kapitalen.
 Stk. 2.  I krav på godtgørelse for ikke-økonomisk skade,  

 som ikke falder ind under stk. 1, kan udlæg først foretages, når beløbet er  

 udbetalt.
 Stk. 3.  Udlæg kan ikke foretages i krav på erstatning  

 for tab af arbejdsfortjeneste, medmindre der er forløbet 7 dage fra den dag,  

 beløbet kunne fordres udbetalt.
 Stk. 4.  Udlæg kan dog foretages i de i stk. 1 og 2  

 nævnte beløb og krav, efter at kravet og dets størrelse er anerkendt eller  

 fastslået af domstolene, hvis skyldneren under forretningen giver samtykke  

 hertil, eller hvis skyldneren har stillet aktivet som pant for vedkommende  

 fordring.
§ 514.  Udlæg kan ikke foretages i gaver, hvis  

 giveren, da gaven blev givet, har bestemt, at udlæg ikke kan foretages.
Udlæg  

 kan heller ikke foretages i uhævede renter eller udbytte af en sådan gave  

 indtil 6 måneder efter forfaldsdagen.
 Stk. 2.  Udlæg kan ikke foretages i aktiver, som  

 skyldneren i øvrigt har erhvervet på vilkår som nævnt i stk. 1, hvis  

 erhvervelsen og vilkåret er led i en tilsvarende ordning for en flerhed af  

 personer og hensynet til ordningens formål taler afgørende imod at tillade  

 udlæg.
 Stk. 3.  Udlæg kan dog foretages i de i stk. 1 og 2  

 nævnte aktiver, hvis skyldneren har fri rådighed over dem, eller hvis der  

 ikke er truffet rimelige foranstaltninger til at hindre skyldnerens råden.
 Stk. 4.  Vilkår om, at modtageren af en gave ikke kan  

 råde over denne, antages at omfatte udelukkelse af udlæg, medmindre andet  

 fremgår af omstændighederne.
 § 515.  Udlæg kan ikke foretages i genstande, som har  

 en særlig personlig betydning for skyldneren eller medlemmer af hans  

 husstand, medmindre genstandene har en sådan værdi, at det ikke findes  

 rimeligt at holde dem uden for fuldbyrdelsen af fordringshaverens krav.
 Stk. 2.  Udlæg kan ikke foretages i hjælpemidler, som er  

 nødvendige på grund af legemlige mangler eller sygdom.
 § 516.  Udlæg kan ikke foretages i beløb, som forud er  

 udbetalt personer, der udfører offentlige hverv, vidner eller syns- og  

 skønsmænd som godtgørelse for udgifter og ulempe ved udførelsen af hvervet.
 § 517.  Skyldneren eller den, der varetager hans  

 interesser, jfr. § 495, stk. 2, har ret til at påvise de aktiver, i hvilke  

 udlæg skal foretages.
 Stk. 2.  Udlæg kan dog altid foretages i rede penge.  

 Udlæg for krav, der er sikret ved pant, kan altid foretages i pantet.
 Stk. 3.  Skyldneren kan ikke forlange, at udlæg skal  

 foretages i fast ejendom, behæftede aktiver, aktiver, hvis værdi er usikker,  

 eller aktiver, hvis opbevaring eller afhændelse er særlig vanskelig, hvis han  

 ejer andre aktiver, hvori udlæg kan ske.
 Stk. 4.  I øvrigt bestemmer fogedretten, hvilke aktiver  

 der skal foretages udlæg i, og påser herunder, at udlægget så vidt muligt  

 sker i de aktiver, skyldneren og hans husstand bedst kan undvære.
§ 518.  Fogedretten optegner de aktiver, hvori udlæg  

 er foretaget.
Foretages vurdering, angives vurderingssummen.
Stk. 2.  Udlæg i fast ejendom omfatter, medmindre andet  

 fremgår af fogedrettens optegnelser, tillige det i tinglysningslovens §§ 37  

 og 38 nævnte tilbehør.
Optegnelse af de enkelte tilbehørsgenstande er kun  

 nødvendig, hvis fordringshaveren anmoder om det.
Omfatter udlægget  

 tilbehøret, indgår også aktiver af denne beskaffenhed, som senere tilføres  

 ejendommen, under udlægget.
 Stk. 3.  Bestemmelsen i stk. 2 finder tilsvarende  

 anvendelse, hvor der i forbindelse med udlæg i et skib eller luftfartøj  

 foretages udlæg i det i § 48 i lov om skibsregistrering eller § 22 i lov om  

 registrering af rettigheder over luftfartøjer nævnte tilbehør eller i de i  

 sidstnævnte lovs § 24 nævnte reservedele.
 § 519.  Skyldneren er uberettiget til at råde over de  

 udlagte aktiver på en måde, som kan være til skade for udlægshaveren.
Stk. 2.  Fogedretten gør skyldneren bekendt med  

 udlæggets retsvirkninger, herunder at overtrædelse af bestemmelsen i stk. 1  

 kan medføre strafansvar.
Er skyldneren ikke til stede, kan dette ske enten  

 ved en skriftlig meddelelse eller ved tilkendegivelse til den, der varetager  

 hans interesser, jfr. § 495, stk. 2.
§ 520.  Et udlæg i fast ejendom, der tillige omfatter  

 det i tinglysningslovens § 37 nævnte tilbehør til ejendommen, er ikke til  

 hinder for, at skyldneren udskiller de nævnte aktiver ifølge en regelmæssig  

 drift af ejendommen.
Er anmodning om tvangsauktion indgivet, eller erklærer  

 udlægshaveren at ville indgive sådan anmodning inden 14 dage, kan fogedretten  

 dog efter udlægshaverens anmodning fratage skyldneren denne ret, hvis det  

 skønnes nødvendigt af hensyn til udlægshaverens fyldestgørelse.
Er  

 indkaldelse sket til et møde som nævnt i § 563, stk. 1 eller 2, eller til  

 tvangsauktion, kan fogedretten træffe sådan bestemmelse også efter anmodning  

 af andre rettighedshavere.
 Stk. 2.  Fogedretten kan om fornødent træffe bestemmelse  

 om administration af udlagt fast ejendom, registreret skib eller luftfartøj.
 § 521.  Ved udlæg i rede penge overgives beløbet  

 straks til fordringshaveren eller sendes til ham, hvis han ikke er mødt, jfr.  

 § 492, stk. 2. Fogedretten kan dog tage beløbet i forvaring, indtil fristen  

 for anke og kære af udlægget er udløbet, eller udlægget er stadfæstet.
 § 522.  Modregning med krav, som kan tvangsfuldbyrdes,  

 eller som anerkendes af den, der har anmodet om udlægget, eller hvis  

 rigtighed på anden måde må anses for godtgjort, kan ske under forretningen,  

 hvis de almindelige betingelser for modregning er opfyldt.
 § 523.  Fogedretten kan bestemme, at løsøre, hvori  

 udlæg er foretaget, skal fratages skyldneren, medmindre der er truffet  

 bestemmelse efter § 525, stk. 1, eller tredjemands ret er til hinder herfor.  

 Udleveres det udlagte til fordringshaveren til opbevaring, kan fogedretten  

 gøre udleveringen afhængig af, at fordringshaveren stiller sikkerhed.
 Stk. 2.  Ved udlæg i værdipapirer og i fordringer, for  

 hvilke skriftligt bevis er udstedt, tager fogedretten dokumentet i forvaring.
Stk. 3.  Fogedretten kan pålægge skyldneren at udlevere  

 det udlagte.
Undlader skyldneren at efterkomme dette pålæg, finder  

 bestemmelsen i § 497, stk. 2, tilsvarende anvendelse.
 Stk. 4.  Er det aktiv, hvori udlæg er gjort, i  

 tredjemands besiddelse, kan fogedretten give denne meddelelse om, at aktivet  

 ikke må udleveres til skyldneren.
 § 524.  Er udlæg foretaget i en fordring, frigøres  

 skyldneren ifølge fordringen ved betaling til den, hos hvem udlæg er gjort,  

 under samme betingelser som ved betaling efter overdragelse af fordringen.
§ 525.  Ved udlæg i løsøre kan fogedretten bestemme,  

 at det udlagte ikke må fratages skyldneren, så længe denne overholder en  

 afdragsordning, der er fastsat af fogedretten og tiltrådt af skyldneren.
Har  

 fordringshaveren givet møde under forretningen, skal han have lejlighed til  

 at udtale sig, forinden afdragsordningen fastsættes.
Afdragsordningens  

 varighed kan ikke overstige 10 måneder, medmindre fordringshaveren samtykker.
 Stk. 2.  Fogedretten kan bestemme, at udlæg i fast  

 ejendom, der tjener til bolig for skyldneren eller hans husstand, ikke giver  

 ret til at sætte ejendommen til auktion, så længe skyldneren overholder en  

 afdragsordning, der er fastsat af fogedretten og tiltrådt af skyldneren.
 Stk. 3.  Bestemmelserne i stk. 1 og 2 gælder ikke ved  

 udlæg på grundlag af pantebrev med pant i det udlagte.
§ 526.  Rækkefølgen mellem flere udlæg i samme aktiv  

 afgøres af tidspunktet for indgivelsen af anmodning om udlæg.
Anmodninger,  

 der indkommer samme dag, stilles dog lige.
Fortrinsret på grundlag af en  

 ældre anmodning fortabes, hvis fordringshaveren forsømmer at søge  

 forretningen fremmet.
 Stk. 2.  Udlæggets plads i rækkefølgen regnes dog efter  

 tidspunktet for udlæggets foretagelse, hvis udlægget er foretaget af en anden  

 myndighed end fogedretten.
 Stk. 3.  Bestemmelserne i stk. 1 og 2 finder ikke  

 anvendelse ved udlæg i fast ejendom, registrerede skibe eller luftfartøjer  

 samt registrerede fondsaktiver, jfr. lov om en værdipapircentral.
Stk. 4.  Udlæg i løsøre bortset fra registrerede skibe  

 og luftfartøjer bortfalder et år efter foretagelsen, medmindre udlægshaveren  

 forinden har forlangt tvangsauktion afholdt eller har været hindret heri ved  

 anke, kære eller tredjemands ret.
Udlægget bortfalder i så fald 8 uger efter  

 hindringens ophør.
Det samme gælder udlæg i registrerede fondsaktiver, jfr.  

 lov om en værdipapircentral, og i fordringer, hvis der for fordringen er  

 udstedt omsætningsgældsbrev eller andet dokument, hvis særlige beskaffenhed  

 medfører, at skyldneren ifølge fordringen ikke frigøres ved at betale til  

 andre end ihændehaveren.
 § 527.  Forældelse af en fordring afbrydes ved  

 indgivelse af anmodning om udlæg, såfremt fordringshaveren søger forretningen  

 fremmet uden ugrundet ophold.
Særregler om tvangsfuldbyrdelse af andre  

 krav end pengekrav § 528.  Bestemmelserne om domme i dette kapitel,  

 bortset fra § 535, anvendes også på andre grundlag for tvangsfuldbyrdelse.
 § 529.  Er der pålagt domfældte en anden ydelse end  

 penge, sker dommens eksekution, med de i §§ 530-532 nævnte undtagelser,  

 derved, at domhaverens interesse i dommens efterkommelse anslås i penge, og  

 at vederlagsbeløbet inddrives efter de i kap. 47 opstillede regler, for så  

 vidt ikke en efter dommens afsigelse indtrådt umulighed eller andre lignende  

 omstændigheder efter den borgerlige rets grundsætninger har befriet domfældte  

 uden tillige at medføre erstatningspligt for ham.
Stk. 2.  Hvis der ikke i selve dommen er fastsat et  

 pengevederlag, som træder i stedet for den ydelse, hvorpå dommen principalt  

 går ud, kan domhaveren under fogedforretningen få fastsat det pengebeløb,  

 hvortil hans interesse må anslås.
Kan ydelsen i og for sig ikke anslås til  

 penge, kan fogedretten i stedet derfor sætte en godtgørelse i penge.
 Stk. 3.  I reglen har fogedretten med vidnets bistand at  

 foretage ansættelsen (§ 491, stk. 4); hvis disse ikke er tilstrækkelig  

 sagkyndige, kan fogedretten udmelde andre, som yder den fornødne bistand.
 Stk. 4.  Fogedretten har, så vidt muligt, at tilkalde  

 domfældte, for at han kan afgive sine oplysninger og erklæringer, forinden  

 vederlagssummen bestemmes.
Stk. 5.  Derefter fastsætter fogedretten pengevederlaget  

 ifølge sit skøn over omstændighederne og uden at være bunden ved vidnernes  

 eller de i deres sted trædende personers anskuelse.
Fogedretten har herved  

 fornemlig at drage omsorg for, at domhaveren får fuldstændig erstatning, og i  

 tvivlstilfælde har han hellere at fastsætte denne rigeligt end at udsætte  

 domhaveren for at lide noget tab ved, at dommen ikke efterkommes.
 Stk. 6.  Anlægger domhaveren i anledning af, at dommen  

 ikke efterkommes, straffesag ifølge § 535, kan det ham tilkommende  

 pengevederlag fastsættes under denne sag i stedet for under  

 fogedforretningen.
 § 530.  Skal domfældte fravige besiddelsen af en fast  

 ejendom eller tilstede domhaveren en vis rådighed over den, har fogedretten,  

 så vidt gørligt, umiddelbart at fremtvinge dommens efterlevelse ved  

 domfældtes udsættelse eller på anden lignende måde.
§ 531.  Lyder dommen på, at domfældte skal udlevere en  

 rørlig ting, har fogedretten ligeledes umiddelbart at sætte dommen i værk ved  

 at fratage domfældte tingen, om fornødent med magt.
Forefindes tingen ikke  

 under forretningen, kan domhaveren fordre sin interesse ansat til penge på  

 den i § 529 omtalte måde og beløbet inddrevet.
§ 532.  Skal domfældte ifølge dommen udføre et arbejde  

 eller træffe andre lignende foranstaltninger, kan fogedretten efter  

 domhaverens påstand tillade denne at lade sådant foretage ved andre, således  

 at udlæg derefter kan gøres overensstemmende med reglerne i kapitel 47 for  

 det efter en af fogedretten godkendt regning hertil medgåede beløb, dersom  

 dette efter omstændighederne findes at være den letteste og hurtigste måde,  

 hvorpå domhaveren kan komme til sin ret.
Er domfældte tilpligtet at udstede  

 eller underskrive et dokument, kan fogedretten udfærdige dette med samme  

 virkning, som om fogedretten af domfældte var blevet befuldmægtiget hertil.  

 Er domfældte tilpligtet at stille en sikkerhed, kan fogedretten udtage så  

 meget af hans gods, som hertil er fornødent, og over dette haves da samme  

 sikkerhedsret som over udlagt gods.
 Stk. 2.  Er domhaveren kendt berettiget til at udføre en  

 handling mod at erstatte den herved bevirkede skade, eller domfældte kendt  

 pligtig at foretage noget imod at få udgifterne derved erstattet af  

 domhaveren, er fogedretten pligtig til på vedkommendes forlangende, om  

 fornødent med sagkyndiges bistand, at afgøre spørgsmål om udførelsen af  

 dommen såvel som at bestemme størrelsen af den erstatning, der skal udredes i  

 forbindelse med dommens fuldbyrdelse.
 § 533.  Lyder dommen på, at domfældte skal undlade  

 noget, kan domhaveren, når dommen overtrædes, dersom det ikke i dommen selv  

 er bestemt, hvilket ansvar der skal være forbundet hermed, under en  

 fogedforretning på den i § 529 bestemte måde få sin interesse anslået i penge  

 og beløbet inddrevet efter kap. 47. For så vidt domhaveren i anledning af  

 dommens overtrædelse anlægger sag i henhold til § 535 kan erstatningen  

 fastsættes under denne i stedet for under fogedforretningen.
 § 534.  Lyder dommen på, at domfældte skal erlægge en  

 række ydelser, eller kan dommen overtrædes ved en række handlinger, kan  

 domhaveren, hver gang dommen tilsidesættes, gå frem efter §§ 529-533.
§ 535.  Den, der modvillig undlader at efterkomme en  

 dom, hvorved det er ham pålagt at foretage noget, såvel som den, der  

 forsætlig overtræder en dom, hvorved det er ham pålagt at undlade noget, kan,  

 hvad enten domhaveren går frem efter §§ 529-533 eller ikke, under en af denne  

 anlagt sag dømmes til straf af bøder eller hæfte, hver gang en særskilt  

 tilsidesættelse af dommen foreligger.
Sådan sag kan dog ikke anlægges, når  

 domhaveren i mindelighed eller ved anvendelse af ovennævnte fremgangsmåde har  

 opnået sin ret eller sikkerhed for den, ligesom i så fald en allerede anlagt  

 sag bliver at hæve og fuldbyrdelsen af en idømt straf undlades eller  

 standses.
At domfældte har udstået straf efter en i medfør af nærværende  

 paragraf erhvervet dom, udelukker ikke domhaveren fra at anvende den i §§  

 529-533 ommeldte fremgangsmåde.
 Stk. 2.  Når straffedom er afsagt over domfældte, har  

 politiet på domhaverens begæring at yde bistand til hans rets gennemførelse  

 ved at opsøge og fratage domfældte de ham frakendte ting, hindre ham i at  

 foretage overtrædelseshandlinger, tilintetgøre, hvad der er foretaget i strid  

 med domhaverens ret, og deslige.
 Stk. 3.  Reglerne i stk. 1 og 2 finder ikke anvendelse  

 ved undladelse af at efterkomme bestemmelser om forældremyndighed eller  

 udøvelse af samværsret.
§ 536.  Bestemmelser om forældremyndighed og udøvelse  

 af samværsret kan fuldbyrdes ved anvendelse af tvangsbøder eller ved  

 umiddelbar magtanvendelse.
Fogedretten er ikke ved valget af  

 fuldbyrdelsesmåden bundet af rekvirentens anmodning.
Fuldbyrdelse kan ikke  

 ske, dersom barnets sjælelige eller legemlige sundhed derved udsættes for  

 alvorlig fare.
I tvivlstilfælde kan fogedretten udsætte fuldbyrdelsen på  

 indhentelse af en sagkyndig erklæring.
Stk. 2.  Fogedretten kan tilkalde en uvildig person,  

 eventuelt en repræsentant for det sociale udvalg, til at varetage barnets  

 tarv under sagen.
Han kan efter omstændighederne give en kortere udsættelse  

 af tidspunktet for barnets udlevering eller samværsrettens udøvelse.
Stk. 3.  Skal tvangsbøder anvendes, fastsætter  

 fogedretten daglige eller ugentlige bøder, der løber, indtil barnet  

 udleveres.
Ved fuldbyrdelse af bestemmelser om udøvelse af samværsret kan dog  

 fastsættes en enkelt bøde, der forfalder, når en bestemmelse om udøvelse af  

 samværsret på et nærmere angivet tidspunkt ikke efterkommes.
 Stk. 4.  Fogedrettens afgørelse efter stk. 1-3 kan kæres  

 til landsretten.
 § 537.  Ved de foregående paragraffers forskrifter er  

 der ikke gjort nogen indskrænkning i domhaverens ret til at benytte de  

 foreløbige retsmidler for at sikre sig i henseende til dommens efterkommelse.
Almindelige bestemmelser for tvangsauktion § 538.  Udlæg til forauktionering giver ret til, efter  

 de i det følgende opstillede regler, at sætte det udlagte til offentlig  

 auktion og gøre sig betalt af auktionssummen, jfr. dog § 557.
 Stk. 2.  De følgende regler anvendes på tvangsauktion,  

 som sker uden forudgående udlæg, med de ændringer, som følger af forholdets  

 natur.
§ 538 a.  Fyldestgøres et krav, der er sikret ved  

 håndpant, ikke rettidigt, kan panthaveren lade pantet bortsælge ved  

 tvangsauktion.
Registrerede fondsaktiver, jfr. lov om en værdipapircentral,  

 og værdipapirer, som har kurs på Københavns børs eller på fremmede børser,  

 sælges dog ved et medlem af fondsbørsen eller en bank eller sparekasse.
 Stk. 2.  Inden panthaveren tager skridt til  

 fyldestgørelse, skal han, medmindre pantsætterens bopæl er ham ubekendt, med  

 en uges varsel ved anbefalet brev opfordre denne til at opfylde kravet,  

 medmindre omgående salg er nødvendigt for at undgå eller begrænse et tab.  

 Afkald på sådan opfordring er ikke gyldigt.
 Stk. 3.  Pantsatte fordringer kan inddrives af  

 panthaveren, efterhånden som de forfalder.
§ 538 b.  Salg ved auktion af pantsatte genstande fra  

 et dødsbo, hvori gæld ikke er vedgået, eller et konkursbo, sker efter  

 reglerne om tvangsauktion.
Eksekutor, kurator eller skifterettens medhjælper  

 i boet skal udføre, hvad der påhviler rekvirenten af en tvangsauktion, og  

 fungerer tillige som inkassator, for så vidt ingen anden er udpeget hertil.  

 Er ingen kurator eller medhjælper udpeget, udføres hvervet af skifteretten  

 eller den, som skifteretten udpeger dertil.
 Stk. 2.  I øvrigt sker salg af et bos aktiver ved  

 offentlig auktion efter reglerne om offentlige auktioner, der ikke er  

 tvangsauktioner.
§ 539.  Auktion over fast ejendom afholdes i den  

 retskreds, hvor ejendommen er beliggende.
Andre auktioner afholdes i den  

 retskreds, hvor udlægget er foretaget, medmindre den derværende fogedret  

 bestemmer andet.
 § 540.  Ved auktioners afholdelse er særlig  

 tilkaldelse af vidner ikke fornøden.
 Stk. 2.  Politiet er forpligtet til på begæring at yde  

 fogedretten bistand i overensstemmelse med, hvad der i § 498 er bestemt.
 § 541.  Ved begæringen om tvangsauktion forholdes der  

 efter de oven for i § 488 givne regler, dog at her desuden udskrift af  

 udlægsforretningen må medfølge, medmindre tvangsauktionen skal foretages af  

 den samme fogedret, som har foretaget udlægsforretningen, i hvilket tilfælde  

 en simpel påberåbelse af udlægsforretningen med angivelse af dens datum er  

 tilstrækkelig.
 § 542.  Finder fogedretten, at grundlaget for  

 tvangsauktionen er i orden, og at i øvrigt intet er til hinder for det  

 udlagtes forauktionering, har fogedretten at foretage de til auktionens  

 afholdelse fornødne skridt i henhold til den fremsatte begæring, navnlig ved  

 at udstede de fornødne bekendtgørelser angående auktionen, i hvilken  

 anledning fogedretten kan afkræve rekvirenten de nødvendige oplysninger.
Stk. 2.  Det bliver at iagttage, at auktionen ikke må  

 foregå, førend den ordentlige ankefrist af 4 uger er udløbet.
Fremlægges  

 bevis for, at der inden denne frists udløb af nogen af de oprindelige parter  

 lovlig er rejst anke eller kære mod udlægsforretningen, enten selvstændigt  

 eller som et tilbehør til dommen, bliver det udlagtes forauktionering at  

 stille i bero.
 Stk. 3.  Dog kan fogedretten, når de udlagte genstande  

 er udsatte for fordærvelse eller væsentlig værdiforringelse ved at henligge  

 så længe, som iagttagelsen af foranstående bestemmelser ville kræve, eller  

 når deres bevaring er forbundet med uforholdsmæssig bekostning, lade  

 auktionen afholde til et tidligere tidspunkt, end de ovenangivne regler  

 hjemler.
 Stk. 4.  Auktion over arvekrav må ikke uden arvingens  

 samtykke foretages, inden arven kan kræves udbetalt.
§ 543.  Til omkostninger ved forauktioneringen regnes  

 ikke blot de egentlige auktionsudgifter, afgifter, inkassationssalær, leje af  

 lokale, bekostning ved varernes opbevaring og deslige, men også fogedrettens  

 udlæg til porto, bekendtgørelser m.v.
Til auktionsomkostningerne henregnes  

 endvidere ved tvangsauktioner over faste ejendomme udgifter ved disses  

 bestyrelse og drift efter udlægget indtil det endelige salg, for så vidt den,  

 der har udredet dem, har krav på andel i købesummen.
Tvangsauktion over løsøre § 544.  Bekendtgørelse om auktion over udlagt løsøre  

 skal ske mindst en uge før auktionens afholdelse, jfr. dog § 556. Den skal i  

 det mindste 2 gange indrykkes i et eller flere af de mere udbredte stedlige  

 blade, således at den første bekendtgørelse sker med det nævnte varsel og den  

 anden en af de nærmeste dage før auktionen.
Fremdeles skal der om auktionen  

 ske opslag ved plakater og foregå offentligt udråb, for så vidt sådant på  

 auktionsstedet er sædvanligt ved frivillige auktioner.
Første bekendtgørelse  

 om auktion over skibe, der ikke omfattes af stk. 2, skal dog ske mindst 2  

 uger før auktionens afholdelse, og der skal tillige med samme varsel ske  

 bekendtgørelse i Statstidende.
Stk. 2.  Auktion over skibe, der er registreret i  

 skibsregistret, luftfartøjer, der er registreret i nationalitetsregistret,  

 samt skibe og luftfartøjer, der er registreret i tilsvarende udenlandske  

 registre, skal bekendtgøres mindst 6 uger i forvejen i Statstidende og efter  

 fogedrettens bestemmelse tillige i et eller flere andre blade og meddeles  

 vedkommende registreringsmyndighed.
Sådan meddelelse skal endvidere gives ved  

 auktion over fragtfordringer knyttet til registreret skib.
Såfremt auktionen  

 angår et skib eller luftfartøj, registreret i en udenlandsk stat, må  

 auktionen tillige bekendtgøres med mindst en måneds varsel på det sted, hvor  

 det er registreret, i overensstemmelse med de der gældende regler om  

 offentlig bekendtgørelse af tvangsauktioner.
Rekvirenten skal samtidig med  

 begæringen om auktion indlevere bekræftet udskrift af det danske eller  

 udenlandske register, indeholdende oplysning om de på skibet eller  

 luftfartøjet hvilende registrerede rettigheder.
Samtidig med den første  

 bekendtgørelse skal fogedretten ved anbefalet brev, eventuelt ved luftpost,  

 underrette ejeren og indehaveren af de nævnte rettigheder om auktionen,  

 såfremt deres adresser fremgår af registret.
Tilsvarende regler kommer til  

 anvendelse på auktion over reservedelslagre, pantsat i forbindelse med et  

 luftfartøj.
 Stk. 3.  Ved auktion over pantsatte fordringer skal  

 fordringshaveren, skyldneren og kautionister samt så vidt mulig enhver anden,  

 hvis rettigheder eller forpligtelser med hensyn til fordringen må antages at  

 ville blive berørt af salget, underrettes om auktionen, for så vidt  

 vedkommende har bekendt bopæl her i landet, jfr. § 154. Vedtagelse om, at  

 underretning frafaldes, er ugyldig.
 § 545.  Bekendtgørelsen skal indeholde tydelig og  

 nøjagtig angivelse af tiden og stedet, når og hvor auktionen holdes, samt en  

 almindelig betegnelse af de genstande, som skal bortsælges, med fremhævelse  

 af de særlig værdifulde iblandt dem.
§ 546.  Auktionsrekvirenten antager en inkassator, som  

 har at stille en af fogedretten nærmere bestemt sikkerhed.
Det påhviler  

 inkassator at være til stede ved auktionen og afgøre, om han vil give den  

 enkelte bydende kredit eller ikke, samt at indkræve auktionspengene.
 Stk. 2.  Inkassator er som selvskyldner ansvarlig for,  

 at beløbene af de af ham antagne bud bliver betalt, medmindre andet er  

 vedtaget.
 § 547.  Fogedretten har at påse, at der ved  

 auktionsvilkårene, som i øvrigt forfattes af rekvirenten, indrømmes  

 vederhæftige købere den på egnen ved frivillige auktioner sædvanlige kredit,  

 dog uden fogedrettens billigelse ikke ud over 3 måneder.
 Stk. 2.  Det beror på auktionsrekvirenten, om han ved  

 auktionsvilkårene vil pålægge køberne at udrede auktionsomkostningerne, eller  

 om han vil fritage køberne herfor og lade dem forlods udrede af  

 auktionssummen; i førstnævnte tilfælde bliver de at ansætte til visse procent  

 eller en vis andel af hver krone.
 § 548.  Trykte auktionskataloger kan udstedes af  

 rekvirenten med fogedrettens billigelse, når denne efter beskaffenheden eller  

 værdien af de genstande, der skal sælges, finder sådant stemmende med alle  

 parters interesse, og udredes udgifterne dertil i så fald af auktionsbeløbet.
 Stk. 2.  Finder fogedretten ikke udstedelse af trykte  

 auktionskataloger nødvendig, står det dog enhver i tvangssalget interesseret  

 frit for på egen bekostning at udstede sådanne, dog inden for de frister, som  

 af fogedretten bestemmes.
§ 549.  Ved auktionens begyndelse oplæses  

 auktionsvilkårene, som tillige skal opslås til almindelig efterretning på et  

 iøjnefaldende sted i lokalet eller, hvis auktionen afholdes under åben  

 himmel, da der, hvor den holdes eller begyndes.
I trykte auktionskataloger  

 indføres auktionsvilkårene straks efter titelbladet.
 Stk. 2.  Når dette er iagttaget, kan de på auktionen  

 bydende ikke påberåbe sig uvidenhed om auktionsvilkårene.
 § 550.  Fogedretten opråber derefter de enkelte  

 genstande til salg.
 Stk. 2.  Er auktionskataloger eller specificerede  

 auktionsplakater udgivne, bortsælges tingene i den orden, disse angiver,  

 medmindre fogedretten tilsteder afvigelser herfra; men i modsat fald er  

 skyldneren berettiget til at bestemme den orden, hvori de udlagte genstande  

 skal opråbes.
 Stk. 3.  Ved hver enkelt genstand optegnes i  

 auktionsbogen eller det dertil hørende auktionskatalog auktionskøberens navn  

 og budets størrelse.
 Stk. 4.  Hvis betalingen erlægges kontant ved  

 hammerslaget, gøres derom bemærkning.
 Stk. 5.  Skønner fogedretten, at der kan opnås et  

 væsentlig højere bud på en ny auktion, kan den bestemme, at der skal afholdes  

 en anden og sidste auktion.
§ 551.  Udlægshavere er ingen sinde berettigede til at  

 modsætte sig , at ældre eller yngre udlægshavere i samme løsøre skrider til  

 tvangsauktion efter de her opstillede regler.
Dog bør, hvor auktionen  

 afholdes ifølge begæring af en yngre udlægshaver, de af samme flydende  

 omkostninger ikke komme en ældre udlægshaver til skade, ligesom beløbet  

 bliver at anvende til hans fyldestgørelse, forinden noget kan komme den yngre  

 udlægshaver til gode (jfr. § 554).
 Stk. 2.  Det afgøres efter de hidtil gældende  

 retsregler, om panthavere kan modsætte sig vedkommende genstandes  

 realisation.
 Stk. 3.  Ved auktion over registreret skib eller  

 luftfartøj kan salg finde sted, såfremt de forud for udlægshaveren  

 prioriterede, for fogedretten dokumenterede behæftelser dækkes gennem  

 auktionssummen eller, i det omfang denne er berettiget hertil, overtages af  

 køberen.
Stk. 4.  Er udlæg foretaget i et registreret luftfartøj  

 for erstatningskrav for skade, der her i riget er påført person eller gods på  

 jorden, og er skaden forvoldt enten af dette fartøj eller af et andet,  

 tilhørende samme ejer og behæftet med samme panterettigheder eller  

 sikkerhedsrettigheder for fordringer stiftet ved aftale, lydende på et  

 bestemt beløb eller et størstebeløb, kan salg dog finde sted, selv om  

 auktionssummen er utilstrækkelig til fuld dækning af udlægshaveren og de  

 forud prioriterede rettigheder.
Det beløb, som skal tilfalde indehaveren af  

 de sidstnævnte rettigheder, bliver da at nedsætte i det omfang, det er  

 nødvendigt for at skaffe udlægshaveren fyldestgørelse, men skal dog mindst  

 udgøre 80 pct. af auktionssummen med fradrag af omkostninger.
 Stk. 5.  De i stk. 4 fastsatte regler kommer dog ikke  

 til anvendelse, såfremt den for skaden ansvarlige eller nogen på hans vegne  

 har tegnet en ansvarsforsikring, som tilstrækkeligt og effektivt dækker hans  

 erstatningsansvar.
Stk. 6.  Er et lager af reservedele pantsat i  

 forbindelse med et luftfartøj, og finder tvangsauktion sted på grundlag af  

 udlæg foretaget for et krav, som ikke er sikret på den nævnte måde, kan salg  

 ikke finde sted, medmindre der på auktionen opnås et bud på 2/3 af lagerets  

 værdi, således som denne fastsættes ved vurdering af sagkyndige af  

 fogedretten udmeldte personer.
Såfremt auktionssummen er utilstrækkelig til  

 dækning af de foranstående rettigheder og udlægshaverens krav, kan det beløb,  

 som skal medgå til dækning af de foranstående rettigheder, om fornødent  

 nedsættes til 2/3 af auktionssummen med fradrag af omkostninger.
 § 552.  Når auktionen er holdt i overensstemmelse med  

 ovenstående regler, er den med hensyn til sit udfald bindende for alle dem,  

 hvis rettigheder over det bortsolgte ifølge den borgerlige rets regler samt  

 bestemmelsen i § 551 ophører ved tvangssalget.
 § 553.  Inden 14 dage henholdsvis efter auktionen  

 eller den fastsatte kredittids udløb har inkassator at aflægge regnskab til  

 fogedretten over auktionsbeløbet og til fogedretten at indbetale, hvad der  

 efter fradrag af, hvad der tilkommer ham selv, bliver tilovers, jfr. dog  

 konkurslovens § 89. I inkassationssalær må i reglen ikke beregnes mere end 4  

 pct. af de beløb, hvorpå der gives kredit, og 2 pct. af dem, der betales  

 kontant; dog kan fogedretten, når inkassationen skønnes ikke at kunne fås  

 udført for denne betaling, tillade, at inkassationssalæret sættes højere.
 § 554.  Fogedretten har derefter uden ophold at  

 udbetale auktionsrekvirenten den ham tilkommende del af auktionspengene og at  

 afgive det mulig tiloversblevne til skyldneren, medmindre flere hos  

 fogedretten har anmeldt krav på deltagelse i det ved auktionen indkomne,  

 eller det af tingbogen, hvoraf genpart i så henseende skal tilvejebringes,  

 kan ses eller på anden måde, såsom ved skyldnerens forklaring, af fogedretten  

 erfares, at sådant krav haves.
 Stk. 2.  I dette tilfælde har fogedretten at affatte et  

 udkast til auktionssummens fordeling mellem samtlige vedkommende ifølge deres  

 rettigheders beskaffenhed.
§ 555.  Fogedretten skal ufortøvet meddele enhver af  

 de i foregående paragraf omhandlede personer, som har bekendt bopæl inden  

 riget, særskilt underretning (§ 154) om, at udkastet henligger til eftersyn  

 på fogedrettens kontor.
Har nogen af de nævnte personer ikke bekendt bopæl  

 inden riget, er for hans vedkommende offentlig indkaldelse i Statstidende  

 tilstrækkelig, medmindre han har ladet møde ved udlægsforretningen eller  

 gjort anmeldelse for fogedretten ved en her i riget bosat fuldmægtig, i  

 hvilket tilfælde underretning bør gives denne.
Stk. 2.  Fremkommer der ikke inden 4 uger efter  

 underretningens meddelelse eller efter bekendtgørelsen indsigelse imod  

 fogedrettens udkast, iværksættes fordelingen af auktionsbeløbet, så snart det  

 er indkommet, i overensstemmelse med udkastet, dog uden at nogens ret i  

 øvrigt er prækluderet herved.
Opstår der tvist om fordelingen, og lykkes det  

 ikke fogedretten ved mægling at tilvejebringe enighed, afgør fogedretten  

 tvisten ved kendelse.
Angår tvisten fordeling af auktionsbeløbet for salg af  

 et skib eller luftfartøj, skal fogedretten dog, hvis fogedrettens mægling er  

 forgæves, henvise parterne til almindelig rettergang.
Indsigelser mod  

 fordelingen, der ikke behørig forfølges inden 14 dage, anses da som ikke  

 fremkomne.
Stk. 3.  Den del af auktionssummen, med hensyn til  

 hvilken ingen uenighed er til stede, udbetales i overensstemmelse med  

 udkastet; men den del, som er genstand for tvist, tilbageholdes indtil sagens  

 endelige afgørelse.
Det påhviler fogedretten at drage omsorg for de indkomme  

 summers hensigtsmæssige bevaring og frugtbargørelse i mellemtiden.
 § 556.  Er de udlagte genstande udsatte for hurtig  

 fordærvelse eller tab i værdi, eller er deres bevaring forbundet med  

 uforholdsmæssig bekostning, kan fogedretten lade auktion afholde med kortere  

 bekendtgørelsesfrister, end de angivne regler medfører.
 § 557.  Er udlæg foretaget i registrerede  

 fondsaktiver, jfr. lov om en værdipapircentral, i værdipapirer, som har kurs  

 på Københavns børs, eller i udenlandske statspapirer, aktier og lignende  

 effekter, på hvilke kurs noteres på fremmede børser, har fogedretten efter  

 udlægshaverens begæring at besørge disse effekter, der ikke bliver at  

 forauktionere, solgt ved et medlem af fondsbørsen eller en bank eller  

 sparekasse.
§ 558.  Når udlæg er givet i fordringer af anden  

 beskaffenhed end de i foregående paragraf omhandlede, kan udlægshaveren, i  

 stedet for at stille dem til auktion, efterhånden som de forfalder, lade dem  

 indkræve hos den eller dem, der er pligtige at betale samme, ved en af ham  

 antagen inkassator, som har at stille en af fogedretten nærmere bestemt  

 sikkerhed.
Rekvirenten er pligtig snarest muligt at underrette fogedretten  

 om, hvem han har antaget til inkassator.
Stk. 2.  Inkassator kan legitimere sig som berettiget  

 til at indkræve fordringerne ved en udskrift af udlægsforretningen, forsynet  

 med fogedrettens påtegning om, at han er antaget til og autoriseret som  

 inkassator.
Gøres der indsigelse mod det beregnede inkassationssalær af nogen  

 i tvangssalget interesseret, fastsættes det af fogedretten under hensyn til  

 det med inkassationen forbundne arbejde fra 1 til 6 pct. af det indkomne  

 beløb.
 § 559.  De pengebeløb, der indkommer, når der gås frem  

 efter §§ 557 og 558, indbetales til fogedretten, som derefter har at gå frem  

 efter reglerne i §§ 554 og 555.
Tvangsauktion over fast ejendom § 560.  En anmodning til fogedretten om tvangsauktion  

 skal være skriftlig og indeholde oplysning om ejendommens art, jfr. § 563.  

 Med anmodningen skal følge en attest om ejendomsvurderingen og en  

 tingbogsattest.
Hvor ejendommen består af flere matrikelnumre i samme  

 retskreds, der er behæftet ensartet, er en tingbogsattest tilstrækkelig.
Skal  

 der på grund af uensartet behæftelse af ejendommen og dens tilbehør i henhold  

 til § 572 foretages særskilt opråb af ejendommens tilbehør eller en del af  

 dette, skal der desuden vedlægges en fortegnelse over det tilbehør, som skal  

 opråbes særskilt.
 Stk. 2.  Indgives der flere auktionsbegæringer  

 vedrørende samme ejendom, behandles disse af fogedretten i den rækkefølge, de  

 er modtaget, således at en senere indgivet begæring ikke behandles, før en  

 tidligere er bortfaldet.
§ 561.  Når fogedretten har modtaget anmodning om  

 tvangsauktion, indkalder den skyldneren til møde, såfremt ejendommen benyttes  

 til beboelse for denne eller hans familie, eller hvis fogedretten i øvrigt  

 finder, at der er behov for et møde.
Dette afholdes så vidt muligt inden 7  

 dage efter anmodningens modtagelse.
Indkaldelsen skal indeholde oplysning om  

 formålet med mødet, jfr. stk. 3, og opfordring til skyldneren om at medbringe  

 kvitteringer og andre papirer af betydning for gældsforholdene på ejendommen.
Stk. 2.  Fogedretten underretter rekvirenten og om  

 fornødent det sociale udvalg om indkaldelsen.
Fogedretten kan indkalde  

 rekvirenten til mødet med tilkendegivelse om, at auktionsbegæringen anses for  

 bortfaldet, hvis han udebliver.
Stk. 3.  På mødet vejleder fogedretten skyldneren om  

 virkningerne af anmodningen om tvangsauktion og fastsætter så vidt muligt  

 tidspunktet for et eventuelt forberedende møde og for auktionen.
På  

 skyldnerens anmodning kan fogedretten fastsætte en frist for skyldneren på  

 indtil 4 uger til selv at søge ejendommen solgt eller på anden måde få  

 afværget auktionen.
Er skyldneren eller rekvirenten ikke mødt, underretter  

 fogedretten i fornødent omfang den pågældende om de beslutninger, der er  

 truffet på mødet.
 Stk. 4.  Fogedretten kan forlænge den i stk. 3 nævnte  

 frist, når særlige omstændigheder taler herfor.
Stk. 5.  I stedet for at indkalde skyldneren til et møde  

 kan fogedretten, hvis den skønner det forsvarligt, skriftligt meddele denne,  

 at der er indgivet anmodning om tvangsauktion.
Meddelelsen skal indeholde  

 oplysning om de i stk. 3, stk. 6 og § 562, stk. 1, nævnte muligheder.
Stk. 6.  Fogedretten kan når som helst under  

 auktionssagen beskikke en advokat for skyldneren, hvis der er et særligt  

 behov for advokatbistand, og skyldneren opfylder den i § 330, stk. 1, nr. 2,  

 nævnte betingelse.
Om salær og godtgørelse for udlæg til den beskikkede  

 advokat gælder samme regler som i tilfælde, hvor der er meddelt fri proces,  

 jfr. kapitel 31.
§ 562.  Når en eventuel frist efter § 561, stk. 3, er  

 udløbet, kan fogedretten antage en sagkyndig person til inden for en frist på  

 indtil 4 uger at foretage en vurdering af ejendommens salgsværdi på  

 tvangsauktion og til gennem annoncering efter fogedrettens bestemmelse at  

 fremskaffe liebhavere med henblik på ejendommens salg, så vidt muligt i fri  

 handel.
Fogedretten kan forlænge fristen, når særlige omstændigheder taler  

 herfor.
Stk. 2.  Antages der en sagkyndig, skal rekvirenten  

 straks på fogedrettens anmodning stille sikkerhed for omkostningerne herved.  

 I særlige tilfælde kan fogedretten dog indrømme rekvirenten en kort frist til  

 at stille sikkerheden.
Undlader rekvirenten at stille den krævede sikkerhed,  

 anses auktionsbegæringen for bortfaldet.
 Stk. 3.  Den sagkyndige eller, hvis en sådan ikke er  

 antaget, rekvirenten udarbejder en salgsopstilling til brug ved auktionen.  

 Skyldneren og de i ejendommen berettigede skal fremkomme med de oplysninger,  

 som er nødvendige til udarbejdelse af salgsopstilling og auktionsvilkår, jfr.  

 § 569.
 Stk. 4.  Ejendommens ejer og eventuelle brugere skal  

 give den sagkyndige, rekvirenten og de i auktionen interesserede adgang til  

 at besigtige ejendommen og det tilbehør, der skal sælges sammen med denne på  

 auktionen.
§ 563.  Ved anmodning om auktion over en forretnings-,  

 industri-, landbrugs- eller udlejningsejendom indkalder fogedretten med  

 mindst 14 dages varsel de i § 564, stk. 1, nævnte personer til et  

 forberedende møde.
De indkaldte skal medbringe sædvanlig dokumentation for de  

 i § 569 nævnte oplysninger.
Undladelse heraf eller udeblivelse fra mødet  

 medfører, at den pågældende ikke kan få dækket sine omkostninger i anledning  

 af auktionssagen.
Stk. 2.  Ved anmodning om auktion over andre end de i  

 stk. 1 nævnte ejendomme bestemmer fogedretten, om skyldneren, rekvirenten  

 eller andre i ejendommen berettigede skal indkaldes til møde i fogedretten.  

 De indkaldte kan opfordres til at medbringe sædvanlig dokumentation for de i  

 § 569 nævnte oplysninger.
Det skal i så fald anføres, at undladelse heraf  

 eller udeblivelse fra mødet kan medføre, at den pågældende ikke kan få dækket  

 sine omkostninger i anledning af auktionssagen.
 Stk. 3.  Bortfalder det i stk. 1 eller 2 nævnte møde,  

 underretter fogedretten så vidt muligt de indkaldte herom.
 § 564.  Fogedretten indkalder med mindst 3 ugers  

 varsel skyldneren, pant- og udlægshavere, servitutberettigede og andre, der  

 berøres af ejendommens salg, til tvangsauktionen, jfr. § 154. Indkaldelse kan  

 dog undlades, hvis auktionen er berammet på det i § 563, stk. 1, nævnte møde.
Stk. 2.  Indkaldelsen skal indeholde oplysning om tid og  

 sted for auktionen, auktionsrekvirentens eller hans fuldmægtigs navn og  

 adkomst til at stille ejendommen til salg, ejendommens beliggenhed og  

 størrelse og ejerens navn.
De interesserede skal opfordres til at medbringe  

 sædvanlig dokumentation for de i § 569 nævnte oplysninger, og det skal  

 anføres, at undladelse heraf kan medføre den i § 563, stk. 1, nævnte  

 virkning.
Med indkaldelsen skal følge den i § 562, stk. 3, nævnte  

 salgsopstilling.
 Stk. 3.  Indkaldelsen skal indeholde oplysning om, hvor  

 auktionsdokumenterne kan efterses, og til hvem henvendelse kan rettes  

 angående auktionen og ejendommens besigtigelse.
 Stk. 4.  Hvis rekvirentens anmodning om auktion ikke  

 omfatter det til ejendommen hørende løsøre eller kun en del heraf, skal  

 indkaldelsen indeholde oplysning herom og om pant- og udlægshaveres adgang  

 til i medfør af § 568 at kræve løsøregenstande omfattet af auktionen.
 Stk. 5.  Fogedretten underretter rekvirenten om, hvem  

 der er indkaldt i medfør af stk. 1.
§ 565.  Rekvirenten kan ikke påføre de  

 fordringshavere, der har prioriteter eller reelle rettigheder forud for ham,  

 nogen udgift i anledning af auktionssagens fremme, men må selv bære  

 omkostningerne herved, hvis han ikke på auktionen får andel i budet.
Den  

 pågældende skal stille sikkerhed for omkostningerne efter fogedrettens  

 bestemmelse.
 Stk. 2.  Hvis auktionen gennemføres, bæres  

 omkostningerne ved inkassoskridt foretaget af en panthaver efter, at han har  

 været indkaldt til et møde som nævnt i § 563, stk. 1 eller 2, eller til  

 tvangsauktion, af den pågældende panthaver.
§ 566.  Fogedretten bekendtgør auktionen en gang i  

 Statstidende med mindst 14 dages varsel.
Bekendtgørelse skal desuden ske i et  

 på auktionsstedet almindelig læst blad og eventuelt tillige på anden  

 hensigtsmæssig måde.
Stk. 2.  Bekendtgørelsen skal betegne auktionen som  

 tvangsauktion og ud over tid og sted for auktionen indeholde oplysninger om  

 alle forhold, der kan antages at have en væsentlig betydning for ejendommens  

 værdi.
Bekendtgørelsen skal særligt indeholde oplysninger om ejendommens  

 matrikelnummer, nøjagtige adresse, ejendomsværdi, karakter, areal og  

 anvendelse, herunder så vidt muligt oplysning om størrelsen af det bebyggede  

 areal og dettes indretning.
 Stk. 3.  Bekendtgørelsen skal indeholde den i § 564,  

 stk. 3, nævnte oplysning.
§ 567.  Bortfalder eller udsættes auktionen, skal  

 fogedretten så vidt muligt aflyse denne ved bekendtgørelse en gang i de samme  

 blade, hvori den har været bekendtgjort.
Endvidere skal auktionsrekvirenten  

 give underretning til alle, der i medfør af § 564 har fået særskilt  

 indkaldelse til auktionen.
§ 568.  Omfatter rekvirentens anmodning om  

 tvangsauktion ikke ejendommens løsøre eller kun en del heraf, kan en pant-  

 eller udlægshaver, der foruden i ejendommen har pant i tilbehør, der ikke er  

 omfattet af anmodningen, kræve, at auktionen skal omfatte dette.
Har pant-  

 eller udlægshaveren været indkaldt til et møde som nævnt i § 563, stk. 1  

 eller 2, skal kravet senest fremsættes på mødet.
En fortegnelse over  

 tilbehøret skal være overgivet til fogedretten senest 7 dage før auktionen.
 Stk. 2.  Inddrages tilbehøret i medfør af stk. 1 under  

 auktionen, fyldestgøres samtlige berettigede af ejendommen og tilbehøret i  

 overensstemmelse med indholdet af deres udlægs- og panteret.
 Stk. 3.  Fremsættes det i stk. 1 nævnte krav af  

 fordringshaveren ifølge et skadesløsbrev eller et ejerpantebrev, og bestrides  

 fordringen i sin helhed, skal den pågældende inden auktionen stille en af  

 fogedretten fastsat sikkerhed.
§ 569.  Ved auktionsmødets begyndelse skal  

 auktionsrekvirenten oplyse arten og størrelsen af de omkostninger, restancer  

 og mulige andre ydelser, køberen skal betale ud over auktionsbudet, og de i  

 ejendommen berettigede skal oplyse størrelsen af deres krav med angivelse af,  

 hvor stor en del der er forfalden.
Endvidere gennemgås auktionsvilkårene,  

 herunder salgsopstillingen, tingbogsattesten, tilførsler til auktionsbogen og  

 sagens øvrige dokumenter i fornødent omfang.
Auktionsdokumenterne skal i  

 øvrigt kunne efterses af de interesserede.
Dog afgør fogedretten, om der skal  

 gives oplysning om den i § 562, stk. 1, nævnte vurdering.
§ 570.  Auktionen afholdes på de af justitsministeren  

 fastsatte vilkår (justitsministeriets tvangsauktionsvilkår). Det kan i  

 vilkårene bestemmes, i hvilket omfang de skal kunne fraviges ved de  

 berettigedes vedtagelse, idet fogedretten dog skal påse, at der ikke vedtages  

 usædvanlige eller byrdefulde betingelser, som må antages at ville afskrække  

 køberne.
Er der uenighed om vilkår, der kan fastsættes ved de berettigedes  

 vedtagelse, afgøres tvisten af fogedretten ved kendelse.
Det samme gælder  

 spørgsmål om, hvorvidt auktionen kan fremmes på trods af indsigelse fra en  

 person, der anser sig for ejendomsberettiget til ejendommen eller for at være  

 indehaver af servitut eller anden rettighed over denne, der går forud for  

 nogen, der skal have dækning gennem auktionssalget.
Stk. 2.  Er der uenighed om, hvem der skal fyldestgøres  

 af auktionssummen, eller i hvilken rækkefølge fyldestgørelsen skal ske,  

 afgøres dette af fogedretten ved kendelse.
Har tvistens afgørelse særlig  

 betydning for auktionens gennemførelse, bør kendelsen afsiges inden  

 auktionen.
Ellers kan fogedretten bestemme, at den omstridte del af  

 auktionssummen skal indbetales til fogedretten, jfr. dog konkurslovens § 89.  

 I tilfælde af manglende frivillig indbetaling indkræver fogedretten beløbet,  

 der tillægges udpantningsret.
Fogedretten fordeler beløbet i overensstemmelse  

 med reglerne i § 579.
 Stk. 3.  Fogedretten kan også uden for de i stk. 2  

 nævnte tilfælde udskyde afgørelsen af tvister til efter auktionen, når dette  

 kan ske uden skade for auktionens gennemførelse.
§ 571.  Skønner fogedretten, at der bør tilvejebringes  

 yderligere oplysninger af væsentlig betydning for ejendommens salg, eller kan  

 en kendelse ikke afsiges straks under auktionen, kan fogedretten udsætte  

 auktionen.
Udsættelse kan endvidere ske efter reglerne i § 502. Fogedretten  

 fastsætter straks tidspunktet for en kendelses afsigelse og berammer så vidt  

 muligt straks auktionen.
 Stk. 2.  Fogedretten bekendtgør en udsat auktion efter  

 reglerne i § 566. Er auktionen ikke blevet berammet på første auktionsmøde,  

 skal der desuden ske indkaldelse efter reglerne i § 564.
§ 572.  Har panthaverne pant i ejendommen og i dennes  

 tilbehør, men med indbyrdes afvigende prioritetsstilling, opråbes de  

 uensartet behæftede dele af pantet først hver for sig og derefter samlet.
Er  

 det højeste bud, der fremkommer ved samlet opråb, højere end eller lig med  

 summen af de højeste bud, der fremkommer ved særskilt opråb, antages det  

 samlede bud.
Auktionssummen fordeles i så fald efter forholdet mellem  

 værdierne af de uensartet behæftede dele af pantet, som disse er fastsat  

 gennem fogedrettens vurdering, medmindre det i auktionsvilkårene er fastsat,  

 at auktionssummen skal fordeles efter forholdet mellem de højeste bud, der  

 fremkom ved særskilt opråb.
§ 573.  Påhviler der ejendommen servitutter,  

 brugsrettigheder, aftægts-, livrente- eller lignende forpligtelser, som har  

 prioritet forud for al pantegæld, opråbes ejendommen med forpligtelse til at  

 overtage eller udrede sådan byrde ud over auktionsbudet, medmindre den  

 berettigede samtykker i andet.
Er en ydelse forfaldet inden den endelige  

 auktion, skal den betales af køberen inden 7 dage efter auktionens slutning.
Stk. 2.  Har sådanne byrder sekundær prioritet, kan  

 fogedretten, hvis den skønner, at de ikke påvirker ejendommens salgsværdi  

 nævneværdigt, bestemme, at de skal overtages af køberen ud over  

 auktionsbudet.
Ellers opråbes ejendommen først med forpligtelse til at  

 overtage eller udrede byrden ud over auktionsbudet.
Opnås der ikke et bud,  

 der giver fuld dækning til de forud prioriterede krav, opråbes ejendommen  

 uden sådan forpligtelse.
I så fald kapitaliseres byrden efter lovgivningens  

 almindelige regler, idet kapitalværdien om fornødent fastsættes ved  

 fogedrettens skøn, efter at alle interesserede har haft lejlighed til at  

 udtale sig.
Den berettigede har ret til dækning af købesummen forud for  

 senere prioriterede i det omfang, den strækker til.
Beløbet skal betales på  

 samme måde som pantehæftelser, der kan kræves udbetalt, og forrentes med en  

 årlig rente, der svarer til den til enhver tid fastsatte officielle diskonto  

 med et tillæg af 2 pct.
Stk. 3.  Kan nogen gøre betingede eller uvisse krav  

 gældende i ejendommen, kan den berettigede kræve, at der under hensyn til  

 kravets art afsættes det fornødne beløb af købesummen til hans  

 fyldestgørelse.
Det afsatte beløb indbetales til fogedretten, der indsætter  

 det til forrentning i et pengeinstitut.
§ 574.  Fogedretten foretager opråbet af ejendommen og  

 optegner i fornødent omfang budene og de bydendes navne.
Når der trods tre  

 opfordringer ikke er fremsat overbud, standses opråbet, og resultatet  

 indføres i auktionsbogen.
Salg bekræftes ved hammerslag.
§ 575.  Enhver, der får andel i auktionsbudet, kan  

 kræve, at hammerslag gives den højestbydende, som kan opfylde  

 auktionsvilkårenes krav om køberens sikkerhedsstillelse.
Fremsættes et sådant  

 krav ikke, og får rekvirenten ikke del i auktionsbudet, eller fremkommer der  

 intet bud, hæver fogedretten auktionen, medmindre ny auktion skal afholdes i  

 medfør af § 576. Hæves auktionen, skal omkostningerne ved denne betales af  

 rekvirenten, der ikke har regres herfor mod skyldneren.
§ 576.  Skyldneren kan på auktionsmødet forlange ny  

 auktion mod straks at stille sikkerhed for betalingen af de omkostninger, der  

 er forbundet hermed, for så vidt de ikke måtte blive dækket ved et højere  

 bud.
Det samme kan enhver rettighedshaver, der ikke får fuld dækning ved  

 budet.
Stk. 2.  Skønner fogedretten, at et væsentlig højere bud  

 kan opnås på en ny auktion, kan den bestemme, at ny auktion skal afholdes,  

 medmindre den eller de rettighedshavere, der ikke opnår fuld dækning, samt  

 skyldneren ønsker, at budet antages.
Opnås der ikke et højere bud på den nye  

 auktion, betales omkostningerne ved denne af statskassen.
§ 577.  Skal ny auktion afholdes, bekendtgøres den af  

 fogedretten efter reglerne i § 566 med angivelse af auktionens art.
Er  

 tidspunktet for auktionen ikke blevet fastsat på første auktionsmøde, eller  

 skyldes auktionen auktionskøberens misligholdelse af auktionsvilkårene, skal  

 der desuden ske indkaldelse efter reglerne i § 564.
Stk. 2.  Flere auktioner end to kan kun afholdes, hvis  

 fogedretten finder, at ganske særlige omstændigheder taler herfor, eller den  

 begærede auktion er en misligholdelsesauktion.
På en ny auktion, der ikke er  

 misligholdelsesauktion, finder § 575 tilsvarende anvendelse.
 § 578.  Gør en pant- eller udlægshaver, der ved  

 auktionen har købt ejendommen til en pris, som ikke gav ham fuld dækning, sit  

 krav gældende som personlig fordring mod skyldneren eller andre, kan retten  

 nedsætte fordringen i det omfang, det ved senere salg af ejendommen eller på  

 anden måde godtgøres, at auktionsbudet stod i misforhold til ejendommens  

 værdi på auktionstidspunktet.
§ 579.  Skal betalingen efter § 570, stk. 2, ske til  

 fogedretten, laver denne et udkast til auktionssummens fordeling mellem de  

 interesserede snarest efter, at hammerslag er givet.
Udkastet sendes til de  

 interesserede med opfordring til at fremsætte eventuelle indsigelser inden en  

 af fogedretten fastsat frist.
Fremkommer der ikke inden fristens udløb  

 indsigelse imod udkastet, fordeles auktionssummen i overenstemmelse hermed,  

 efterhånden som den indkommer, dog uden at nogens ret til andel i den i  

 øvrigt prækluderes herved.
Stk. 2.  Fremsættes der inden udløbet af den i stk. 1  

 nævnte frist indsigelse imod udkastet, indkalder fogedretten med mindst 14  

 dages varsel de interesserede til et møde.
Indkaldelsen skal indeholde  

 oplysning om, at sagens dokumenter ligger til eftersyn på fogedrettens  

 kontor.
Kan der ikke på mødet opnås enighed, afgør fogedretten spørgsmålet  

 ved kendelse.
Den del af auktionssummen, der ikke er genstand for tvist,  

 udbetales i overensstemmelse med udkastet, mens den omtvistede del  

 tilbageholdes af fogedretten indtil sagens endelige afgørelse.
Det  

 tilbageholdte beløb indsættes til forrentning i et pengeinstitut.
§ 580.  Fogedretten skal udstede auktionsskøde til  

 auktionskøberen eller den, der har erhvervet retten hertil, når det  

 godtgøres, at auktionsvilkårene er opfyldt, eller at alle berettigede har  

 fået, hvad de har krav på, eller samtykker i, at skødet udstedes.
Oplyses  

 det, at en kreditor, der har et tinglyst krav på dækning af købesummen, trods  

 lovligt tilbud har nægtet eller erklæret sig ude af stand til at give  

 fornøden kvittering til slettelse af tingbogen, kan beløbet indbetales til  

 fogedretten, der i skødet anfører, at vedkommende dokument kan slettes ved  

 skødets tinglysning.
Det samme gælder, hvis pågældende kreditor ikke har  

 bopæl her i riget eller ikke har opgivet nogen her bosiddende person som  

 befuldmægtiget til at modtage beløbet på hans vegne.
Det indbetalte beløb  

 indsættes til forrentning i et pengeinstitut.
 Stk. 2.  Består det solgte af flere særskilte ejendomme,  

 skal fogedretten efter anmodning fra køberen eller den, der træder i hans  

 sted, udstede særskilt skøde eller overdragelsesdokument på hver enkelt  

 ejendom, såfremt betingelserne herfor er opfyldt, jfr. stk. 1. Det samme  

 gælder, når en ejendom forlanges delt, og det godtgøres, at de lovbestemte  

 betingelser herfor er opfyldt.
 § 581.  Når auktionskøberen har opfyldt  

 auktionsvilkårene, og appelfristen er udløbet, uden at underretning om appel  

 er meddelt tinglysningsdommeren, kan køberen kræve de rettigheder, der ikke  

 fik dækning på auktionen, slettet af tingbogen.
§ 582.  Fogedretten fastsætter, om fornødent ved  

 kendelse, størrelsen af de salærer, honorarer og rejseomkostninger, der  

 ifølge auktionsvilkårene skal betales af auktionskøberen ud over  

 auktionsbudet.
Størrelsen af salærer og honorarer fastsættes under hensyn til  

 sagens beskaffenhed og omfanget af de pågældendes arbejde, herunder deres  

 medvirken ved auktionssagens oplysning, jfr. dog §§ 563, stk. 1 og 2, og 564,  

 stk. 2.
Tvister under tvangsauktionen § 583.  Under auktionssagen finder §§ 499, 500, stk.  

 1, og 501 anvendelse med de fornødne lempelser.
 Stk. 2.  De oprindelige parter kan ikke fremsætte  

 indsigelser imod lovligheden af udlægsforretningen eller de retshandlinger,  

 der ligger forud for denne.
Stk. 3.  Omkostninger ved behandlingen af tvister under  

 auktionen erstattes kun, hvis dette efter tvistens art og arbejdets omfang  

 findes rimeligt.
For så vidt angår omkostninger ved fogedrettens behandling  

 af tvister efter auktionens afholdelse med henblik på udstedelse af skøde,  

 finder reglerne i kapitel 30 anvendelse.
§ 584.  Fogedrettens afgørelser kan ankes eller kæres  

 til landsretten efter reglerne i kapitel 53. Appelfristen er 4 uger fra  

 afgørelsen.
Kære, der går ud på ophævelse af auktion over et luftfartøj, der  

 er registreret i en fremmed stat, som har tiltrådt Genevekonventionen af 19.  

 januar 1948, kan dog ske indtil 6 måneder efter salgsdagen, såfremt den  

 kærende som grund for ophævelsen påberåber sig, at reglerne i § 544, stk. 2,  

 ikke har været overholdt.
 Stk. 2.  Anke eller kære efter udløbet af appelfristen  

 kan i ganske særlige tilfælde tillades af justitsministeren indtil 6 måneder  

 efter dommens eller kendelsens afsigelse.
 § 585.  Fogedrettens afgørelse efter §§ 561, stk. 2, 3  

 og 4, 562, stk. 1 og 2, 563, stk. 2, 569, sidste pkt., 570, stk. 2, 3. pkt.,  

 og stk. 3, 571, stk. 1, 576, stk. 2, og 577, stk. 2, kan ikke indbringes for  

 højere ret.
 § 586.  Anke eller kære inden auktionens slutning har  

 ikke opsættende virkning.
Stk. 2.  Dog kan fogedretten bestemme, at anke eller  

 kære, der sker straks eller inden en af fogedretten fastsat frist, skal have  

 opsættende virkning.
Denne kan betinges af, at den appellerende stiller  

 sikkerhed for omkostningerne ved afholdelse af nyt auktionsmøde.
Anke eller  

 kære kan endvidere tillægges opsættende virkning af den ret, for hvilken  

 sagen er indbragt.
Retsmidlerne imod de til dommes tvungne  

 fuldbyrdelse henhørende § 587.  Klager over fogedforretninger, som vedrører  

 selve den fordring eller ret, om hvis fuldbyrdelse der er spørgsmål, eller  

 som går ud på, at auktionssummen er urigtigt fordelt ved fogedrettens  

 kendelse (§§ 555 og 579), gøres gældende ved anke til den landsret, under  

 hvilken fogedretten står.
Har den, der vil rejse sådan anke, tillige klager  

 af den i denne paragrafs stk. 2 angivne beskaffenhed, bliver disse at  

 inddrage under anken.
 Stk. 2.  Klager, der alene angår de processuelle  

 betingelser for fogedforretningen eller den ved samme brugte fremgangsmåde,  

 gøres gældende ved kære til den landsret, under hvilken fogedretten står.
Stk. 3.  Såfremt en klage, der burde være fremsat ved  

 anke, rettidigt er gjort gældende ved kære, henviser landsretten ved  

 kendelse, der ikke kan påkæres, klageren til at iværksætte anke.
Tilsvarende  

 regel gælder, når en klage rettidigt er iværksat ved anke, men burde være  

 gjort gældende ved kære.
Klageren skal da, uanset at ankefristen (henholdsvis  

 kærefristen) imidlertid måtte være udløbet, på ny kunne indbringe klagen for  

 landsretten, når han inden 14 dage efter kendelsens afsigelse indgiver  

 ankestævning (kæreskrift) på landsrettens (fogedrettens) kontor.
§ 588.  Under ankesagen eller kæremålet er den for  

 fogedretten stedfundne procedure ikke bindende, og der er endog intet til  

 hinder for, at nye påstande fremsættes.
Dog kan parterne ikke tilbagekalde de  

 af dem for fogedretten afgivne, fogedbogen eller auktionsbogen tilførte,  

 erklæringer med hensyn til sagens sammenhæng Stk. 2.  I øvrigt gælder de om anke og kære fra byret  

 til landsret givne regler med de lempelser, der følger af forholdets natur.
§ 589.  Anke til højesteret kan ikke ske.  

 Justitsministeren kan dog tillade anke, såfremt sagen er af principiel  

 karakter, eller særlige grunde i øvrigt taler derfor.
Ansøgning herom må  

 indgives inden 8 uger, i auktionssager dog inden 4 uger, efter dommens  

 afsigelse.
I andre sager end auktionssager kan justitsministeren dog  

 undtagelsesvis meddele tilladelse, hvis ansøgning indgives senere, men inden  

 et år efter afsigelsen.
 Stk. 2.  Om anken til højesteret gælder i øvrigt de  

 almindelige regler i kapitel 36.
§ 590.  Landsrettens afgørelse i en kæresag kan ikke  

 kæres.
Justitsministeren kan dog tillade kære, når særlige grunde taler  

 derfor.
Ansøgning herom må indgives inden 4 uger, i auktionssager dog inden 2  

 uger, efter afgørelsen.
I andre sager end auktionssager kan justitsministeren  

 dog undtagelsesvis meddele tilladelse, hvis ansøgning indgives senere, men  

 inden 6 måneder efter afgørelsen.
 Stk. 2.  Om kæren til højesteret gælder i øvrigt de  

 almindelige regler i kapitel 37.
 Kapitel 54. (Ophævet).
Indsættelses- og udsættelsesforretninger § 609.  Det skal fremdeles i samme tilfælde som hidtil  

 stå vedkommende berettigede åbent at fordre fogedrettens hjælp til at  

 indsættes i eller udsætte andre af besiddelsen af fast ejendom eller efter  

 omstændighederne af rørligt gods, uden at sædvanligt eksekutionsgrundlag er  

 til stede.
Også skal fogedrettens hjælp fremdeles ligesom hidtil kunne  

 fordres til at gøre forældre- eller værgemyndighed gældende med hensyn til  

 umyndige, uden at sædvanligt eksekutionsgrundlag er til stede, jfr. med  

 hensyn til fremgangsmåden § 536.
 Stk. 2.  Når en panthaver i henhold til D.L. 5-7-8 og 9  

 vil træde til sit pant, skal dette ske ved en af fogedretten foretagen  

 indsættelsesforretning.
 Stk. 3.  Når rekvirenten ønsker det, og hensynet til  

 rekvisiti tarv ikke taler derimod, kan fogedretten beramme en indsættelses-  

 eller udsættelsesforretning til påbegyndelse på sit kontor, således at  

 rekvisiti udeblivelse uden lovligt forfald medfører virkning efter § 494,  

 stk. 2, jfr. stk. 4.
§ 610.  Foruden at det i de i foregående paragraf  

 omhandlede tilfælde selvfølgelig står rekvisitus frit for at fremføre sine  

 indsigelser imod forretningens fremme for fogedretten til påkendelse i  

 overensstemmelse med de almindelige regler i kap. 46, skal det, når  

 rekvisitus har andre indsigelser imod forretningen at gøre gældende end  

 sådanne, som går ud på, at den ikke lovlig kunne finde sted uden sædvanligt  

 eksekutionsgrundlag, eller at der ved dens foretagelse ikke er brugt den  

 rette fremgangsmåde, være ham tilladt, for så vidt han ikke allerede har  

 rejst anke eller kære, at anlægge regressøgsmål i første instans imod  

 rekvirenten.
Under dette søgsmål, som må anlægges inden 8 uger, kan der da  

 efter omstændighederne såvel tilkendes ham erstatning i anledning af den  

 formentlig ulovlige forretning som også gives dom for, at forretningen bør  

 være ophævet.
 § 611.  Imod fogedrettens afgørelser under de i § 609  

 omhandlede forretninger kan der benyttes henholdsvis anke eller kære i  

 overensstemmelse med de almindelige regler om retsmidler imod de til dommes  

 fuldbyrdelse sigtende fogedforretninger (jfr. navnlig §§ 587 ff).
Fjerde afsnit. (Ophævet) Femte afsnit.
De foreløbige retsmidler Arrest § 612.  Til sikkerhed for et krav, der lyder på penge  

 eller penges værd, kan arrest på gods finde sted, når Stk. 2.  Med hensyn til arrest for bodmerigæld har det  

 sit forblivende ved sølov af 1. april 1892 § 185.
 § 613.  (Ophævet).
 § 614.  Arrest på gods kan ikke foretages i ting,  

 hvori der ikke ville kunne gøres eksekution for den pågældende fordring.
 Stk. 2.  I overensstemmelse med de gældende regler kan  

 der tilstås fritagelse for arrest for de i låne- og sparekasser samt andre  

 lignende institutioner indsatte summer og disses renter, så længe de indestår  

 sammesteds.
 Stk. 3.  I luftfartøjer, fremmede statsskibe og  

 skibsladninger, tilhørende fremmede stater, kan arrest kun foretages i  

 overensstemmelse med reglerne i den derom gældende særlovgivning.
 § 615.  Arrest kan afværges, og foretagen arrest fås  

 ophævet, når skyldneren stiller fornøden sikkerhed for den fordring med  

 renter og omkostninger, i anledning af hvilken arrest søges.
 Stk. 2.  Om den tilbudte sikkerhed ifølge størrelse og  

 beskaffenhed er fyldestgørende, bedømmes af fogedretten efter et skøn.
§ 616.  Arrest på gods medfører, at skyldneren fra det  

 øjeblik, arrestdekretet er afsagt, bliver uberettiget til at forflytte,  

 forbruge, tilintetgøre eller ved retshandler råde over de arresterede  

 genstande, derunder oppebære arresterede fordringer.
Dog finder reglerne i §  

 518, stk. 2, og § 520, stk. 1, 1. pkt., tilsvarende anvendelse ved arrest i  

 fast ejendom.
 Stk. 2.  Om arrestens tinglysning gælder reglerne i § 1  

 i lov om tinglysning nr. 111 af 31. marts 1926. Ved arrest i fordringer  

 finder bestemmelsen i § 524 tilsvarende anvendelse.
 Stk. 3.  Med hensyn til arrest i registrerede skibe  

 gælder reglerne i lov nr. 93 af 29. marts 1957 om skibsregistrering.
§ 617.  Arrestrekvirenten er i reglen ikke berettiget  

 til at lade de arresterede genstande tage fra skyldneren.
Dog kan fogedretten  

 ved rørligt gods, når de arresterede genstandes beskaffenhed eller  

 skyldnerens person og forhold opfordrer dertil, bestemme, at de arresterede  

 genstande skal tages under bevogtning af fogedretten selv eller af nogen, der  

 hertil af fogedretten beskikkes på skyldnerens bekostning.
 §§ 618-624. (Ophævet).
 § 625.  Arrestforretninger udføres af fogedretten.  

 Bestemmelserne i § 491, stk. 4, om vidner ved fogedforretninger finder  

 tilsvarende anvendelse.
 Stk. 2.  Den i § 498, stk. 2, givne forskrift er også  

 anvendelig på arrestforretninger.
 § 626.  Hvilken fogedret der er pligtig eller  

 berettiget til at foretage arrestforretninger, afgøres efter de i § 487, jfr.  

 § 491, stk. 3, givne regler.
 § 627.  Den, der vil erhverve arrest på nogens gods,  

 har at indgive skriftlig begæring herom til vedkommende fogedret, ledsaget af  

 de dokumenter og øvrige oplysninger, som er for hånden.
Stk. 2.  I reglen har fogedretten før forretningens  

 foretagelse at afkræve rekvirenten en sikkerhedsstillelse, reel eller  

 personlig, med hensyn til det erstatningsbeløb, som ville tilkomme den, hos  

 hvem arresten er gjort, i tilfælde af dennes ulovlighed; kun hvor de  

 foreliggende oplysninger skønnes at indeholde et fuldstændigt bevis for  

 arrestens lovlighed, er sikkerhedsstillelse ufornøden, så længe ikke beviset  

 svækkes ved det under forretningen oplyste.
Dog bør der ikke en gang mod  

 sikkerhedsstillelse indrømmes arrest, når det ifølge det for fogedretten  

 oplyste skønnes, at fordringen er ugrundet.
Alle spørgsmål om  

 sikkerhedsstillelsens art og størrelse afgør fogedretten efter sit skøn.
 § 628.  Arrestforretningen begynder på skyldnerens  

 bopæl eller i mangel af en sådan på hans sædvanlige opholdssted, men kan dog  

 efter omstændighederne, navnlig når der er fare ved opsættelse, eller når  

 skyldneren ikke har bopæl i riget eller står i begreb med at forlade dette,  

 begynde på det sted, hvor personen eller forretningens genstand forefindes.
 Stk. 2.  Når rekvirenten ønsker det, og hensynet til  

 skyldnerens tarv ikke taler derimod, kan fogedretten beramme  

 arrestforretningen til påbegyndelse på sit kontor, således at skyldnerens  

 udeblivelse uden lovligt forfald medfører virkning efter § 494.
 § 629.  Med hensyn til parternes møde under  

 forretningen gælder reglerne i § 492, stk. 1, og § 495.
 § 630.  Arrestforretningen begynder med, at  

 fogedretten opfordrer pågældende til ved sikkerhedsstillelse eller betaling  

 at tilfredsstille rekvirenten, hvorpå fogedretten, når dette ikke straks  

 sker, efter afgørelse af mulige indsigelser skrider til arrestens udførelse.
 § 631.  Arresten kan kun udstrækkes til så meget af  

 skyldnerens gods, som behøves til at sikre rekvirentens fordring i  

 forbindelse med de sandsynlige udgifter ved arresten og dens forfølgning.
 § 632.  Med hensyn til valget af de genstande, hvori  

 arresten gøres, forholdes der efter de i § 517 givne forskrifter, ligesom der  

 i øvrigt ved arrestforretningers foretagelse, med de af forholdets natur  

 følgende lempelser, gås frem efter de om eksekutionsforretninger i §§  

 497-501, 503, 506, stk. 4, 1. pkt., 507 og 518 givne regler.
§ 633.  Fogedretten erklærer derefter til fogedbogen  

 de optegnede genstande for belagte med arrest til arrestrekvirentens  

 sikkerhed.
Det betydes skyldneren, at han fra nu af ikke uden at udsætte sig  

 for strafansvar kan råde over dem på en måde, som kommer i strid med  

 arrestrekvirentens ret.
Er skyldneren ikke til stede, gives der den eller  

 dem, som i henhold til § 495, stk. 2, tilkaldes på hans vegne, pålæg om at  

 give ham en sådan betydning.
Efter omstændighederne kan et lignende pålæg  

 gives den tredjemand, i hvis besiddelse det arresterede er.
§ 634.  Hvis der ikke allerede er anlagt retssag i  

 anledning af den fordring, for hvilken arrest er gjort, skal rekvirenten, når  

 skyldneren ikke under eller efter forretningen har frafaldet forfølgning,  

 inden en uge efter arresten anlægge sådan sag, under hvilken han tillige skal  

 nedlægge særskilt påstand på, at arrestens foretagelse stadfæstes.
Retten kan  

 bestemme, at spørgsmål vedrørende arrestens stadfæstelse forhandles særskilt.
Stk. 2.  Er retssag i anledning af pågældende fordring  

 svævende ved første instans, bliver der inden fornævnte frist at anlægge en  

 særskilt arrestsag ved den samme ret, ved hvilken hin sag behandles.
Det er  

 retten forbeholdt at bestemme, at arrestsagen skal sættes i forbindelse med  

 hovedsagen, såvel som at den ene af disse sager skal udsættes, indtil den  

 anden er påkendt.
Stk. 3.  Er dom faldet i første instans i retssagen,  

 hvorunder den fordring er indtalt, for hvilken arresten er gjort, anlægges  

 arrestsagen ved den ret, af hvilken hin sag er blevet påkendt.
Retten kan i  

 tilfælde af anke udsætte arrestsagens forhandling i det hele eller for en  

 del.
Stk. 4.  Er retssag i anledning af fordringen svævende  

 ved udenlandsk domstol, hvis afgørelse må antages at få bindende virkning her  

 i landet, skal påkendelsen af den i medfør af stk. 1 anlagte sag udsættes,  

 indtil der er truffet retskraftig afgørelse i den udenlandske sag.
Retten kan  

 dog straks påkende spørgsmål om, hvorvidt arrestens foretagelse kan  

 stadfæstes.
 Stk. 5.  Reglerne om arrestens og fordringens  

 forfølgning bliver med de fornødne lempelser at anvende, når arrest er  

 afværget ved sikkerhedsstillelse.
§ 635.  Kommer skyldneren, efter at arrest er gjort,  

 under konkurs, eller dør han, og offentligt skifte uden gælds vedgåelse  

 finder sted efter ham, bortfalder arrestrekvirentens forpligtelse til at  

 anlægge retssag i anledning af fordringen eller arresten.
Den af rekvirenten  

 i anledning af arresten stillede sikkerhed løsgives dog først, når 8 uger er  

 gået efter arrestens foretagelse eller, hvis sag har været anlagt og hæves, 8  

 uger efter ophævelsen, og der derhos ikke fra boets side er rejst sag om  

 erstatning.
Er dette sket, må det endelige udfald af sagen afventes.
§ 636.  Under arrestsagen påkendes det, om arresten er  

 lovlig gjort.
Er retssag i anledning af den pågældende fordring svævende, og  

 arrestsagen ikke behandles i forbindelse med hovedsagen, kan indsigelser mod  

 fordringens rigtighed ikke fremføres under arrestsagen.
I øvrigt kan alle  

 andre indsigelser vedkommende arrestens lovlighed fremsættes og påkendes  

 under arrestsagen, uden hensyn til, om de tilforn har været undergivne  

 fogedrettens afgørelse.
Stk. 2.  Dersom retten efter derom af rekvisitus nedlagt  

 påstand skønner, at der ikke i hans økonomiske stilling eller forhold i  

 øvrigt på den tid, da arresten begæredes, fandtes nogen rimelig anledning for  

 arrestrekvirenten til at benytte det nævnte retsmiddel, bliver der ikke ved  

 dommen at tilkende rekvirenten erstatning for de med arrestens foretagelse  

 eller den særlige retsforfølgning forbundne udgifter.
Herimod stridende  

 overenskomster er ugyldige.
 § 637.  Klager fra dens side, hos hvem arresten er  

 gjort, sigtende til at bevirke ophævelse af den foretagne arrest som ulovlig  

 gjort, kan over for arrestrekvirenten alene fremføres henholdsvis under  

 arrestsagen eller den i anledning af fordringen anlagte retssag.
 § 638.  Arresten kan ophæves såvel ved dommen i  

 arrestsagen som ved dommen i hovedsagen.
 Stk. 2.  Arresten bortfalder først, når ankefristen for  

 den dom, hvorved den kendes ugyldig, er udløbet, uden at anke er iværksat,  

 medmindre andet er bestemt i dommen.
 § 639.  Forsømmer arrestrekvirenten den ham ifølge det  

 foregående påhvilende forpligtelse til inden de i § 634 ommeldte frister at  

 begynde arrestsag eller sag i anledning af fordringen, eller afvises eller  

 hæves nogen af disse sager, kan arresten fordres ophævet, dog uden at  

 arrestrekvirenten af denne grund er udelukket fra igen at gøre arrest for  

 denne samme fordring.
§ 640.  En pålagt arrest kan i det hele eller for en  

 del ophæves af fogedretten på grund af omstændigheder, som er indtruffet  

 efter arrestens foretagelse.
På grund af formelle fejl ved forfølgningssagen  

 kan arresten kun fordres ophævet i medfør af § 639.
 Stk. 2.  Forinden arresten ophæves, skal fogedretten så  

 vidt muligt give arrestrekvirenten lejlighed til at ytre sig.
 Stk. 3.  Imod fogedrettens kendelse kan der, hvad enten  

 den går ud på at ophæve arresten eller nægte dens ophævelse, iværksættes anke  

 eller kære i overensstemmelse med reglerne om anke eller kære imod de til  

 dommes fuldbyrdelse sigtende fogedforretninger, jfr. navnlig §§ 587 ff.
 Stk. 4.  Fogedrettens ophævelsesdekret kan ikke hindres  

 fra at træde i virksomhed ved anvendelse af anke eller kære.
§ 641.  Befindes en arrest i det hele ulovlig, enten  

 fordi den fordring, for hvilken den er iværksat, ikke ved endelig dom  

 befindes grundet hverken i det hele eller for en del, eller fordi arresten  

 selv, bortset fra fordringens rigtighed, lider af mangler, som medfører dens  

 ugyldighed, og som kunne have været undgåede af arrestrekvirenten ved  

 fornøden agtpågivenhed, er arrestrekvirenten pligtig at yde den, hos hvem  

 arresten er gjort, erstatning for tab, tort og kreditspilde.
Befindes  

 arresten ulovlig for en del, er arrestrekvirenten pligtig at erstatte den,  

 hos hvem arresten er gjort, det særlige tab og den særlige kreditspilde, som  

 måtte være en følge af, at der er blevet givet arresten en for stor  

 udstrækning.
 Stk. 2.  Bortfalder eller ophæves en gjort arrest på  

 grund af efterfølgende omstændigheder, tilkommer der den, hos hvem arresten  

 er gjort, erstatning for tab, tort og kreditspilde, når det må antages, at  

 arresten, om den var blevet behørig forfulgt og holdt ved magt, ville have  

 medført sådant ansvar.
 § 642.  Krav på erstatning i anledning af arresten kan  

 gøres gældende mod arrestrekvirenten enten som modkrav under arrestsagen  

 eller under et selvstændigt søgsmål i første instans, hvilket sidste dog  

 først kan anlægges, når arresten enten ved dom er kendt ugyldig eller ved  

 fogedrettens kendelse (§ 640) ophævet; sådant selvstændigt søgsmål må i så  

 fald anlægges inden 12 uger.
 § 643.  Ophæves arresten af overordnet ret, for  

 hvilken fogedrettens nægtelse (§ 640) af at ophæve arresten er indbragt, kan  

 der ved samme dom tillægges den, hos hvem arresten er gjort, den ham  

 tilkommende erstatning hos arrestrekvirenten.
 § 644.  (Ophævet).
 § 645.  Fogedrettens nægtelse af arrest er genstand  

 for kære efter reglerne i kap. 53. Kærefristen er 4 uger.
Forbud § 646.  Ved forbud, foretaget af fogedretten, kan der  

 gives en eller flere bestemte private personer såvel som repræsentanter for  

 stat eller kommune i disses egenskab som ejere af faste ejendomme eller som  

 medkontrahenter i kontraktsforhold pålæg om at undlade handlinger eller  

 foretagender, som strider imod forbudsrekvirentens ret, og som de pågældende  

 på grund heraf, selv uden forbudet, ville være uberettiget til at foretage.
 Stk. 2.  Forbud mod ægteskab kan finde sted ligesom  

 hidtil.
 Stk. 3.  Med hensyn til luftfartøjer, fremmede  

 statsskibe og skibsladninger, tilhørende fremmede stater, kan forbud kun  

 anvendes i overensstemmelse med reglerne i den derom gældende særlovgivning.
 § 647.  Forbud kan gøres, uagtet det ikke for  

 fogedretten bevises, at de handlinger, der skal forbydes, er stridende mod  

 forbudsrekvirentens ret; men denne må i så fald stille sikkerhed for den  

 skade og ulempe, som ved forbudet kan forårsages den pågældende.
 Stk. 2.  Dog må forbud end ikke imod sikkerhedsstillelse  

 iværksættes, når det må antages, at det er ulovligt.
§ 648.  Forbud kan kun gøres, når den, mod hvem  

 forbudet rettes, ved gerning eller ord har givet grund til at antage, at han  

 vil foretage de handlinger, som skal forbydes.
Kan fyldestgørende bevis i så  

 henseende ikke fremskaffes for fogedretten, kan det pålægges  

 forbudsrekvirenten at stille sikkerhed som betingelse for at få forbud  

 iværksat.
 Stk. 2.  Forbudet bør ikke nedlægges, når det skønnes,  

 at en af rekvisitus tilbudt sikkerhed eller den straf, som lovens almindelige  

 regler hjemler for retskrænkelsen, yder rekvirenten tilstrækkeligt værn.
 § 649.  I de i de tvende foregående paragraffer  

 omhandlede tilfælde bestemmer fogedretten ifølge skøn over samtlige  

 omstændigheder sikkerhedens art og størrelse.
§ 650.  Den, der modvillig overtræder et for ham ved  

 fogedretten nedlagt forbud, kan under en af forbudsrekvirenten anlagt sag  

 dømmes til straf af bøde eller hæfte og i forbindelse hermed efter  

 omstændighederne til erstatning.
Spørgsmålet om idømmelse af straf og  

 erstatning kan dog udsættes, indtil forbudssagen er afgjort.
 Stk. 2.  Når forbud ved fogedretten er nedlagt, har  

 politiet på forbudsrekvirentens begæring at yde bistand til forbudets  

 opretholdelse ved at hindre pågældende i at foretage overtrædelseshandlinger,  

 tilintetgøre, hvad der måtte være foretaget i strid med forbudet, o. desl.
 § 651.  Enhver, der, vidende om et forbud, yder den,  

 mod hvem forbudet er rettet, bistand til de forbudne foretagenders udførelse,  

 bliver, for så vidt forbudet stadfæstes, erstatningspligtig over for  

 forbudsrekvirenten.
 § 652.  I øvrigt bliver med de lempelser, som følger  

 af forholdets beskaffenhed, de regler at anvende, som i det foregående  

 kapitel, navnlig §§ 625-629 samt §§ 633-634 og 636-645, er givne om arrest.
§ 653.  Forbud imod en fordrings udbetaling, et skibs  

 afsejling eller overhovedet en genstands forflyttelse eller anden  

 rådighedsudøvelse over den er, når hensigten hermed er at søge sikkerhed for  

 fyldestgørelsen af krav af den i § 612 ommeldte art, uden hensyn til,  

 hvorledes forretningen benævnes, i et og alt at betragte som arrest i den  

 pågældende fordring eller genstand.
Som en følge heraf bliver de i forrige  

 kapitel om arrest givne regler i alle henseender at anvende på sådanne  

 forretninger.
Sjette afsnit.
Skifte af dødsbo og fællesbo m.v.
 Skifte af dødsbo og fællesbo m.v.
§ 654.  Med hensyn til behandlingen af dødsboer, såvel  

 som af de øvrige boer, der omhandles i skifteloven af 30. november 1874 med  

 dertil sig sluttende love, har det sit forblivende ved den gældende ret med  

 de forandringer, som følger af de i denne lov indeholdte regler.
Uden for  

 København beklædes den ordinære skifteret af dommeren.
 Stk. 2.  Til andre møder i skifteretten end begyndelses-  

 og registreringsforretninger er særlig tilkaldelse af vidner ikke fornøden.
 §§ 655-659. (Ophævet).
§ 660.  Behandlingen af tvistigheder, der opstår under  

 skiftebehandlingen, herunder bevisførelse, foregår ved skifteretten.  

 Tvistigheder angående anmeldte fordringer eller fremsatte krav afgøres ved  

 dom, der kan fuldbyrdes efter almindelige regler.
I andre tilfælde træffer  

 skifteretten afgørelse ved kendelse, i hvilken det kan pålægges den part, der  

 skønnes uden tilstrækkelig grund at have givet anledning til eller unødig at  

 have vidtløftiggjort proceduren, at udrede sagsomkostninger til modparten,  

 således at fuldbyrdelsesfristen med hensyn hertil fastsættes i kendelsen.  

 Førelsen af testamentsvidner og arvelegitimationsvidner foregår ved  

 skifteretten.
 Stk. 2.  Skifteretten kan om fornødent pålægge  

 arvingerne og andre at give møde og afgive forklaring efter reglerne om  

 vidner.
Stk. 3.  Tvistigheder, der opstår under et bos  

 behandling ved testamentseksekutorer, afgøres under en retssag, som anlægges  

 ved den byret, der i dødsøjeblikket var den afdødes hjemting, eller, for så  

 vidt sagen efter dens genstand henhører under landsret, ved den landsret,  

 under hvilken vedkommende byret står.
Bestemmelsen i stk. 2 finder  

 tilsvarende anvendelse.
§ 661.  Kendelser eller beslutninger af skifteretten,  

 der forefalder under boets behandling, kan, for så vidt der overhovedet er  

 adgang til at indbringe dem til højere rets prøvelse (jfr. § 663), påkæres  

 til den landsret, under hvilken skifteretten står.
Boets behandling bliver  

 ikke desto mindre at fortsætte, men skifteretten har i så fald at drage  

 omsorg for, at den kærendes ret ikke foregribes ved behandlingen, medens  

 kæremålet står på.
 Stk. 2.  Kæremålet må iværksættes inden 2 uger, efter at  

 pågældende beslutning er taget eller kendelse afsagt.
 Stk. 3.  Justitsministeren kan dog undtagelsesvis  

 tillade kæren indtil 6 månder efter, at beslutningen er taget eller kendelsen  

 afsagt.
 § 662.  Afgørelser angående anmeldte fordringer eller  

 fremsatte krav kan påankes til den landsret, under hvilken skifteretten står.  

 Det samme gælder om den tilendebragte skiftebehandling og i forbindelse  

 hermed de under samme afsagte kendelser og tagne beslutninger, for så vidt  

 som disse ikke har været gjort til genstand for kære.
 Stk. 2.  Anke må iværksættes inden 4 uger, efter at  

 afgørelsen angående den anmeldte fordring eller det fremsatte krav er  

 truffet, eller skiftet i henhold til reglen i lov af 30. november 1874 § 50  

 anses som sluttet.
 Stk. 3.  Justitsministeren kan dog undtagelsesvis  

 tillade anken indtil et år efter, at afgørelsen er truffet eller skiftet  

 afsluttet.
 § 663.  Anke eller kære kan ikke finde sted imod de  

 bestemmelser, der af skifteretten træffes i henhold til lov af 30. november  

 1874 §§ 16, sidste stykke, 19, 3. pkt., 23, 24, 1. pkt., 27, sidste punktum,  

 30, sidste punktum, 32, 47, 1. pkt., 51, stk. 1, og 75.
 § 664.  Anke foregår i overensstemmelse med de om anke  

 fra byret til landsret i andet afsnit givne regler med de lempelser, som  

 følger af forholdets natur.
 Stk. 2.  Ankestævningen forkyndes såvel for den ankendes  

 modpart som for skifteretten, der på boets bekostning har at drage omsorg  

 for, at der i fornødent fald tages til genmæle.
Stk. 3.  Den for skifteretten stedfundne procedure er  

 ikke bindende, og der er endog intet til hinder for, at tillæg til og  

 rettelser i de tidligere påstande fremsættes.
Dog kan parterne ikke  

 tilbagekalde de af dem for skifteretten afgivne, skiftebogen tilførte,  

 erklæringer med hensyn til sagens sammenhæng.
 Stk. 4.  Kære foregår med de lempelser, som følger af  

 ovenstående bestemmelser, efter samme regler som kære til landsret over  

 byrettens afgørelser.
§ 665.  Når en i henhold til § 662 iværksat anke har  

 fundet sin afgørelse ved landsret, kan der i reglen ikke ske yderligere anke  

 til højesteret.
Justitsministeren kan dog meddele tilladelse til anke.  

 Bestemmelserne i § 371, stk. 1, 2. pkt., og stk. 2, finder tilsvarende  

 anvendelse.
 Stk. 2.  Om anke til højesteret gælder de almindelige  

 regler i kap. 36.
Stk. 3.  Landsrettens afgørelse i en kæresag kan ikke  

 kæres.
Bestemmelserne i § 392, stk. 1, 3. pkt., og stk. 2, finder dog  

 tilsvarende anvendelse.
 § 666.  (Ophævet).
 Kapitel 59-60. (Ophævet).
Fjerde bog.
Strafferetsplejen Første afsnit.
Almindelige bestemmelser Strafferetsplejens område § 683.  Alle spørgsmål om straf, som ikke i medfør af  

 særlig hjemmel i lovgivningen afgøres uden særlig straffesag eller behandles  

 i den borgerlige retsplejes former eller henhører under særlige domstole,  

 behandles efter de i denne bog fastsatte regler.
Det samme gælder sager om  

 oprejsning i anledning af strafferetlig forfølgning, jfr. kap. 93 a.
 § 684.  Efter denne bogs regler behandles endvidere,  

 uden hensyn til, om der samtidig nedlægges påstand om straf, sager, hvorunder  

 det offentlige nedlægger påstand om:
Stk. 2.  I de i straffelovens § 78, stk. 3, omhandlede  

 sager om rettighedsfortabelse medvirker ikke domsmænd.
Mundtlig forhandling  

 finder altid sted for byretten og skal under kæremål til landsretten  

 anordnes, når der fremsættes begæring herom.
Efter begæring finder  

 behandlingen derunder kendelsens afsigelse - sted for lukkede døre.
For så  

 vidt den pågældende ikke giver møde ved advokat, beskikker retten ham en  

 offentlig forsvarer.
Beskikkelse kan dog efter den pågældendes begæring  

 undlades.
 § 685.  Borgerlige retskrav på den sigtede, som følger  

 af strafbare handlinger, kan forfølges i forbindelse med straffesagen,  

 overensstemmende med de i kap. 89 givne nærmere regler.
Retternes virkekreds § 686.  Enkeltstående retshandlinger foretages ved  

 byretten, henholdsvis sø- og handelsretten, som undersøgelsesret.
Dog kan det  

 i sager, som henhører under landsret eller er indankede for landsret eller  

 for højesteret, undtagelsesvis af landsrettens eller højesterets præsident  

 overdrages til et medlem af landsretten at handle som undersøgelsesdommer.  

 Denne kan fordre enkelte retshandlinger foretagne af undersøgelsesdommeren i  

 retskredsen.
 § 687.  Ved landsretterne behandles i første instans  

 de sager, i hvilke nævninger medvirker.
 Stk. 2.  Nævninger medvirker i:
 Stk. 3.  Nævninger medvirker ikke i:
 § 688.  Ved byretterne, henholdsvis sø- og  

 handelsretten, behandles i første instans de sager, som ikke henhører under  

 landsretterne.
 Stk. 2.  Domsmænd medvirker i:
 Stk. 3.  Domsmænd medvirker ikke i:
 § 689.  Ved anvendelse af reglen i § 687 kommer den  

 strafnedsættelse, som ved forsøg og medvirken kan finde sted, ikke i  

 betragtning.
§ 690.  Straffesager, der omfatter flere  

 lovovertrædelser, behandles ved landsret under medvirken af nævninger, hvis  

 sådan behandling efter reglerne i § 687 kræves med hensyn til en af  

 overtrædelserne.
Andre straffesager, omfattende flere lovovertrædelser,  

 behandles som domsmandssager ved byret, hvis sådan behandling efter reglerne  

 i § 688 kræves med hensyn til en af overtrædelserne.
§ 691.  Retten prøver uden begæring derom, om en sag  

 hører under dens virkekreds, og om domsmænd skal medvirke ved påkendelsen.
Er  

 domsforhandling ved landsret begyndt, skal det dog ikke være nødvendigt at  

 afvise sagen, fordi det findes, at den burde have været anlagt ved byret.
Er  

 domsforhandling under medvirken af domsmænd begyndt, kan disses medvirken  

 efter rettens bestemmelse vedblive, selv om det findes, at sagen burde have  

 været foretaget uden domsmænd.
 Stk. 2.  Retsafgørelser, hvorved en begæring om sagens  

 påkendelse ved landsret eller under medvirken af domsmænd eller sagkyndige  

 afslås, kan påkæres.
 § 692.  Ved landsretterne behandles endvidere  

 afgørelser i anledning af anke eller kære af byretternes domme, kendelser og  

 beslutninger.
 Stk. 2.  Domsmænd medvirker i:
Stk. 3.  Domsmænd medvirker endvidere i politisager,  

 såfremt der for landsretten bliver spørgsmål om højere straf end bøde, eller  

 såfremt sagen i øvrigt skønnes at være af særlig indgribende betydning for  

 tiltalte eller af særlig offentlig interesse.
Beslutninger, hvorved en  

 begæring om medvirken af domsmænd afslås, kan kæres.
 Stk. 4.  Domsmænd medvirker ikke i:
 § 693.  Under højesteret hører alle afgørelser i  

 anledning af påanke af eller kæremål mod landsrettens domme, kendelser og  

 beslutninger, derunder indbefattet handlinger af det medlem af landsretten,  

 hvem det måtte være overdraget at handle som undersøgelsesdommer.
Værneting og forening af straffesager § 694.  Retsmøder under efterforskningen på begæring  

 af politiet kan afholdes ved retten i enhver kreds, hvor oplysning i sagen må  

 antages at kunne tilvejebringes, jfr. dog stk. 2, sidste pkt., og stk. 3.
Stk. 2.  Begæring fra sigtede eller forsvareren om  

 retsmøder under efterforskningen indgives til den ret, hvor sagen behandles,  

 eller hvor den kan forventes behandlet.
Ved samme ret afgøres tvistigheder  

 mellem politiet og forsvaret om efterforskningsskridt.
Stk. 3.  Retsmøder med henblik på sagens behandling i  

 medfør af § 925 eller med henblik på sagens afslutning ved tiltalefrafald  

 afholdes ved retten i den kreds, hvor sigtede bor eller opholder sig, eller  

 ved gerningsstedets værneting.
Kan intet af disse værneting anvendes, vil  

 sagen kunne behandles, hvor den sigtede er pågrebet.
 § 695.  (Ophævet).
§ 696.  Domsforhandling skal med hensyn til alle i  

 kongeriget begåede forbrydelser i reglen foregå ved den ret, i hvis kreds  

 handlingen er foretaget.
Udkræves flere handlinger til forbrydelsens begreb,  

 er den ret værneting, i hvis kreds den sidste af dem er foretaget.
Udgør  

 flere i forskellige retskredse foretagne strafbare handlinger, som hver især  

 ville begrunde værneting efter foranstående regler, tilsammen en forbrydelse,  

 eller er en forbrydelse begået på grænsen af flere retskredse, eller er det  

 uvist, i hvilken af flere bestemte retskredse en forbrydelse er begået, kan  

 forfølgning ske ved en hvilken som helst af de retter, om hvilke der på grund  

 af de angivne omstændigheder opstår spørgsmål.
 § 697.  Som gerningsstedets værneting ved  

 forbrydelser, der begås uden for kongerigets søterritorium om bord på dansk  

 skib, eller af personer, som hører til sådant skib, anses den ret, til hvis  

 kreds skibet ved sin hjemkomst til kongeriget ankommer for at losse eller  

 lade.
 § 698.  Ved den ret, i hvis kreds sigtede bor eller,  

 hvis han ikke har bolig i riget, ved forfølgningens begyndelse opholder sig,  

 eller, hvis han ikke findes i riget, ved den ret, i hvis kreds han sidst  

 havde bolig eller opholdt sig, kan forfølges:
Stk. 2.  Danske i udlandet ansatte embedsmænd, der ikke  

 er det pågældende lands domsmyndighed undergivne, og de til de danske  

 gesandtskaber i fremmede stater hørende personer anses ved anvendelsen af  

 ovenstående regel som havende bolig i København, for så vidt de ikke måtte  

 have vedligeholdt bolig noget andet sted i riget.
Det samme gælder om andre  

 danske undersåtter, som ikke kan sagsøges i det land, hvor de har bopæl.
 Stk. 3.  Justitsministeren bestemmer, ved hvilken ret  

 forbrydelser, begåede uden for den danske stat af personer, der hverken har  

 eller har haft ophold i Danmark, vil være at forfølge.
 § 699.  I de i § 698 ommeldte tilfælde kan sagen også  

 forfølges ved den ret, i hvis kreds sigtede er blevet pågrebet.
 § 699 a.  Sager, som hører under sø- og handelsretten  

 i København eller under søret, og som har forbindelse med en hændelse, der  

 har været genstand for søforklaring, kan forfølges ved den ret, for hvilken  

 søforklaringen er afgivet.
§ 700.  Forbrydelser, hvis påtale efter § 705 sker  

 under en sag, forfølges under et ved en ret, som er værneting for den  

 forbrydelse, der nærmest har givet anledning til forfølgningen.
Hører nogen  

 af de begåede forbrydelser for byret, medens en eller flere andre hører under  

 landsrettens påkendelse, træder med hensyn til domsforhandling i byrettens  

 sted den landsret, til hvis kreds den hører.
 § 701.  Sager mod en forening til dens ophævelse i  

 medfør af grundlovens § 78 forfølges ved den ret, i hvis kreds foreningen  

 eller dens bestyrelse har sit sæde, eller, når sådant ikke med sikkerhed kan  

 udfindes, hvor et af bestyrelsens medlemmer bor.
 Stk. 2.  Sag om stadfæstelse af forbud i henhold til  

 presseloven mod udbredelse her i riget af skrifter, der er trykt i udlandet,  

 behandles ved den ret, i hvis kreds forbudet er nedlagt.
 Stk. 3.  På sager, hvorunder påstand alene nedlægges om  

 nogen af de øvrige i § 684 omhandlede følger, finder reglerne i §§ 696-99  

 tilsvarende anvendelse.
 § 702.  Afvigelse fra reglerne om værneting kan, så  

 længe domsforhandling endnu ikke er påbegyndt, på begæring, når særegne  

 grunde taler derfor, besluttes af landsretten, dersom spørgsmålet angår  

 nævninge- eller retskredse i samme landsretskreds, og i andre tilfælde af  

 højesteret.
§ 703.  Efter begæring kan retten meddele tilladelse  

 til, at en begyndt forfølgning overflyttes til en anden ret, som efter  

 foranstående regler er lovligt værneting, når dette på grund af vidners bopæl  

 eller af anden særlig grund skønnes hensigtsmæssigt til sagens fremme.  

 Beslutning herom tages af den ret, ved hvilken forfølgningen er begyndt, når  

 den anden ret deri er enig, og ellers af den fælles overordnede ret.
En  

 beslutning, hvorved en begæring om sagens overflytning til en anden ret  

 nægtes, kan påkæres.
§ 704.  Når sigtede møder, prøver retten ikke af egen  

 drift, om sagen er indbragt for rette værneting.
Indsigelse er udelukket, når  

 sigtede, førend domsforhandlingen er begyndt, har haft adgang til at  

 fremsætte den, uden at dette er sket.
 Stk. 2.  At enkeltstående retshandlinger uden for  

 domsforhandling ikke er foregået ved rette værneting, berøver dem ikke deres  

 gyldighed.
Stk. 3.  Er der strid mellem flere retters afgørelser af  

 et værnetingsspørgsmål, kan det af påtalemyndigheden indbringes til afgørelse  

 for landsretten, hvis retterne hører til samme landsretskreds, og i andre  

 tilfælde for højesteret.
Herved finder i øvrigt reglerne i kap. 82-85  

 anvendelse, således at der ved fristernes beregning tages hensyn til den  

 sidste afgørelse.
 § 705.  Skal forfølgning, enten ved undersøgelsesret  

 eller ved den dømmende ret, samtidig finde sted mod samme sigtede for flere  

 forbrydelser eller mod flere sigtede som delagtige i en forbrydelse, bør  

 dette ske under en sag, for så vidt sådant lader sig gøre uden væsentlig  

 forhaling eller vanskelighed.
Stk. 2.  Forenes sager, der hører under sø- og  

 handelsretten i København eller under søret, med sager, der hører under  

 landsretten, indbringes sagen for landsretten.
Forenes sager, der hører under  

 sø- og handelsretten i København eller under søret, med sager, der hører  

 under den almindelige byret, indbringes sagen for den ret, hvorunder den  

 forbrydelse hører, der nærmest har givet anledning til forfølgningen.
Retten  

 kan dog afvise den del af sagen, der ikke i øvrigt hører under dens  

 virkekreds, dersom forening ikke findes hensigtsmæssig.
 § 706.  Retten kan på begæring eller i embeds medfør  

 beslutte adskillelse af de straffesager, som er forenede i henhold til § 705.  

 Det beror på retten, om de sager, som kun på grund af foreningen forfølges  

 for den, efter adskillelsen fremdeles skal behandles ved den eller ikke;  

 samme regel gælder, når foreningen ophører af anden grund, såsom frafald af  

 forfølgning.
§ 707.  Retten kan med hensyn til flere selvstændige  

 sager, der samtidig henstår for undersøgelsesretten eller samtidig for den  

 dømmende ret, beslutte, at de skal forbindes til en sag, dog, når søgsmålene  

 ikke står i det i § 705 forudsatte forhold til hinanden, kun, når ingen af  

 parterne gør indsigelse derimod.
Herved finder reglen i § 705, sidste  

 punktum, tilsvarende anvendelse.
Stk. 2.  Beslutningen tages af den ret, for hvilken  

 sagerne henstår eller, hvis spørgsmål er om forening af sager, som er  

 tingfæstede dels ved landsretten, dels ved en under den hørende byret, af  

 landsretten.
Forfølges sagerne ellers for forskellige retter, og der ikke er  

 enighed, afgøres spørgsmålet af vedkommende overordnede ret.
 § 708.  Retten kan omgøre beslutninger, som den har  

 truffet i medfør af §§ 706 og 707; dog kan en sags overgang til en anden ret  

 kun besluttes overenstemmende med forskrifterne i § 707, stk. 2.
§ 709.  Retterne er beføjede til i en fremmed  

 retskreds, uden mellemkomst af retten i denne, at lade foretage forkyndelser  

 samt at lade udføre anholdelsesbeslutninger, fængslingskendelser og  

 befalinger om ved tvang at fremstille vidner eller syns- eller skønsmænd for  

 retten.
Når det i øvrigt til undersøgelsens fremme findes hensigtsmæssigt,  

 kan retten foretage embedshandlinger i en fremmed retskreds med samtykke af  

 retten i denne eller af højere ret, og i påtrængende tilfælde uden sådant  

 samtykke.
Fornøden meddelelse skal snarest muligt ske til retten i den  

 pågældende kreds.
Den offentlige anklagemyndighed § 710.  De offentlige anklagere virker for forfølgning  

 af forbrydelser i forbindelse med politiet efter de i denne lov givne regler.
§ 711.  Det påhviler de offentlige anklagere som  

 embedspligt at fremme enhver sag med den hurtighed, som tilfældets  

 beskaffenhed tillader, og derved ikke blot have for øje, at strafskyldige  

 personer drages til ansvar, men også, at forfølgning af personer, som ikke er  

 strafskyldige, ikke finder sted.
De er pligtige at efterkomme de af retten i  

 medfør af nærværende lov givne pålæg.
§ 712.  Ved anordning kan der gives sådanne  

 almindelige forskrifter for udførelsen af de offentlige anklageres  

 forretninger, som ved siden af loven findes fornødne.
Justitsministeren kan i  

 overensstemmelse med de hidtil gældende regler med hensyn til enkelte sager  

 pålægge vedkommende anklager at begynde eller fortsætte, undlade eller  

 standse forfølgning, at gøre retsmidler gældende o. s. fr.
 § 713.  Står en offentlig anklager i et forhold, som  

 ville udelukke en dommer fra at handle i sagen, skal han gøre meddelelse  

 herom til sin nærmeste foresatte, for at denne kan træffe sådan  

 foranstaltning, som i den anledning måtte findes fornøden.
 § 714.  Rigsadvokaten varetager udførelsen af  

 straffesager for højesteret; han kan fremdeles efter pålæg af  

 justitsministeren eller af egen drift ganske eller til dels overtage det til  

 de ved landsretterne beskikkede statsadvokaters forretningskreds hørende  

 hverv i en hvilken som helst straffesag.
 Stk. 2.  Rigsadvokaten er de andre offentlige anklagere  

 overordnet og fører tilsyn med deres hvervs udførelse, hvorved reglerne i §  

 712 finder tilsvarende anvendelse.
 § 715.  Den til rigsadvokatens bistand beskikkede  

 statsadvokat er beføjet til efter pålæg af rigsadvokaten eller, i tilfælde af  

 dennes forhindring, uden pålæg at foretage enhver embedshandling, som hører  

 under rigsadvokatens virkekreds.
§ 716.  De for landsretskredsene beskikkede  

 statsadvokater virker for forfølgning af alle forbrydelser, der ikke er  

 henvist til påtale af private eller af politimyndighederne (§ 721), hvad  

 enten pådømmelsen i første instans sker ved landsret, ved sø- og  

 handelsretten eller ved en byret i landsretskredsen; endvidere varetager de  

 det offentliges tarv i henseende til påanke af byretternes domme i  

 politisager.
Statsadvokaterne fører tilsyn med politimyndighedernes udøvelse  

 af påtalemyndigheden i politisager.
 Stk. 2.  Rigsadvokaten kan pålægge en statsadvokat eller  

 en politimester at overtage i det hele eller for en del det offentlige  

 anklagerhverv i en sag, som hører under en anden statsadvokats, henholdsvis  

 politimesters, forretningskreds.
 Stk. 3.  Det påhviler statsadvokaterne at gøre  

 indberetning til rigsadvokaten, når tvivlsomme eller særdeles vigtige  

 spørgsmål opstår i de sager, som de behandler.
Stk. 4.  Statsadvokaternes medhjælpere er beføjede til  

 efter pålæg af statsadvokaten eller, i tilfælde af dennes forhindring, uden  

 pålæg at foretage enhver embedshandling, som hører under statsadvokatens  

 virkekreds.
Det samme gælder politimestrene og politiadvokaterne, for så vidt  

 angår sager, hvori de er beskikkede som anklagere ved landsret.
 § 717.  De ved sø- og handelsretten og byretterne  

 ansatte anklagere har efter pålæg af statsadvokaten at udføre sager for disse  

 retter.
Påtalen § 718.  Retterne træder i de efter reglerne i denne  

 lovs 4. bog behandlede sager kun i virksomhed ifølge begæring af nogen, hvem  

 ret til påtale tilkommer.
 § 719.  Påtalen tilkommer efter de nedenstående regler  

 statsadvokaten, politimesteren, særlige forvaltningsmyndigheder og private.
Stk. 2.  Beføjelsen til privat påtale og fremsættelse af  

 begæring om offentlig påtale tilkommer den forurettede.
Er denne umyndig,  

 finder reglerne i § 257 anvendelse.
Når den forurettede er død, eller når en  

 mod en afdød rettet handling er strafbar, tilkommer retten til privat påtale  

 eller til at begære offentlig påtale den afdødes ægtefælle, forældre, børn  

 eller søskende.
Stk. 3.  Den, der efter stk. 2 er beføjet til at påtale  

 eller begære påtale, kan give afkald på sin beføjelse.
Dette gælder, selv om  

 sag er anlagt, eller begæring er fremsat.
§ 720.  I alle sager, hvis forfølgning ikke er henvist  

 til politimesteren eller private (§§ 721 og 725), tilkommer det  

 statsadvokaten at påtale for den dømmende ret.
Forfølgning ved  

 undersøgelsesret rejses i sådanne sager af politimesteren, medmindre  

 statsadvokaten undtagelsesvis overtager forfølgningen.
 § 721.  Politimesteren tilkommer det at rejse tiltale  

 for byretten, henholdsvis sø- og handelsretten, i de nedennævnte sager, for  

 så vidt disse er genstand for offentlig påtale (politisager):
 a. § 10 i lov af 30. november 1857 om Københavns vandforsyning, jfr. lov  

 nr. 14 af 28. januar 1876 angående tilvejebringelse af vedtægter for  

 benyttelse af vand fra kommunale vandværker og § 3 i lov nr. 60 af 24. april  

 1896 om beskyttelse for vandforsyningsanlæg.
 b. § 6 i lov nr. 54 af 15. februar 1895 om forholdsregler til beskyttelse  

 af undersøiske telegraf- og telefonledninger.
 c. § 18 i lov nr. 156 af 14. april 1920 om smitsomme sygdomme hos  

 husdyrene.
 Stk. 2.  De i stk. 1, nr. 4, nævnte sager behandles  

 efter samme regler som sager, der påtales af statsadvokaten.
 Stk. 3.  Skal en politisag forfølges under et med en  

 sag, som hører under statsadvokatens virkekreds, iværksættes påtalen af  

 statsadvokaten overensstemmende med reglerne i § 720; også ellers kan  

 statsadvokaten undtagelsesvis overtage forfølgningen af en politisag.
§ 722.  Statsadvokaten og politimesteren påtaler i  

 embeds medfør.
Dog udkræves:
Stk. 2.  At befalingen, opfordringen eller den private  

 begæring i de forannævnte tilfælde mangler, udelukker ikke, at uopsættelige  

 skridt foretages, når gerningen må antages at være vedkommende ubekendt, og  

 omstændighederne gør det rimeligt, at påtale vil blive begæret.
Tilbagekaldes  

 befalingen eller opfordringen, inden der er afsagt dom eller afgivet  

 erklæring af nævningerne, standses forfølgningen.
Når den privates begæring  

 tilbagekaldes, gælder det samme, medmindre påtalemyndigheden skønner, at  

 almene hensyn kræver, at forfølgningen fortsættes.
 § 723.  Uden for de tilfælde, hvor statsadvokaten  

 skønner, at undersøgelsen ikke kan ventes at føre til, at en person findes  

 skyldig til straf, kan han i sager, der hører under hans virkekreds, kun  

 undlade påtale eller frafalde en påbegyndt forfølgning:
Stk. 2.  Finder statsadvokaten i andre tilfælde, at  

 påtale under hensyn til særlig formildende omstændigheder kan undlades uden  

 skade for nogen offentlig interesse, skal han forelægge sagen for  

 rigsadvokaten.
Nærer denne tvivl, indstiller han spørgsmålet til  

 justitsministerens afgørelse.
 Stk. 3.  Statsadvokaten kan endvidere helt eller delvis  

 opgive eller frafalde tiltale, såfremt sagens gennemførelse vil medføre  

 vanskeligheder, omkostninger eller behandlingstider, som ikke står i rimeligt  

 forhold til sagens betydning og den straf, som i givet fald kan forventes  

 idømt.
Stk. 4.  Bestemmelserne i stk. 1-3 finder tilsvarende  

 anvendelse på politimesterens adgang til at opgive eller frafalde påtale i de  

 i § 721, stk. 1, nr. 4, nævnte sager.
Den i stk. 2 nævnte forelæggelse sker i  

 disse tilfælde for statsadvokaten.
§ 723 a.  Som vilkår i et tiltalefrafald kan  

 fastsættes, Stk. 2.  Endvidere kan der i tiltalefrafald fastsættes  

 samme vilkår som i betingede domme.
Stk. 3.  Vilkår kan kun fastsættes, såfremt sigtede i  

 retten har afgivet en uforbeholden tilståelse, hvis rigtighed bestyrkes ved  

 de i øvrigt foreliggende omstændigheder.
Vilkårene skal godkendes af retten.
 Stk. 4.  Såfremt et vilkår overtrædes, kan sagen  

 genoptages.
 § 724.  Er en handling, hvis påtale i henhold til §  

 721 påhviler politimesteren, overtrædelse af en lov, hvis efterlevelse det  

 påhviler en særlig offentlig myndighed at våge over, kan den påtales af den  

 vedkommende særlige myndighed efter de nærmere regler i § 989, medmindre  

 forening med en straffesag, som påtales af statsadvokat eller politimester,  

 skal finde sted.
 § 725.  Strafbare handlinger, der ved lovgivningen er  

 henviste til privat forfølgning, bliver ordentligvis at påtale af den  

 private, hvem påtaleret tilkommer, overensstemmende med reglerne om den  

 borgerlige retspleje, jfr. dog § 990.
Stk. 2.  Når en handling, der udgør en lovovertrædelse  

 af ovennævnte art, tillige indeholder en lovovertrædelse, som er offentlig  

 påtale undergivet, kan vedkommende påtalemyndighed efter begæring af den  

 private påtaleberettigede forfølge begge lovovertrædelser under et.
Den  

 private påtaleberettigede kan i sådanne tilfælde på erhvert trin standse den  

 efter hans begæring begyndte forfølgning.
Stk. 3.  Selv om en lovovertrædelse i øvrigt er  

 undergivet privat forfølgning, kan offentlig forfølgning finde sted, hvis  

 almene hensyn kræver det.
Dette gælder dog ikke, hvis der er afsagt dom i en  

 privat straffesag om overtrædelsen.
Afgørelse om offentlig forfølgning  

 træffes af statsadvokaten, selv om sagen i øvrigt skal behandles som  

 politisag.
Reglerne i dette stykke gælder ikke for sager, hvor retten til  

 privat påtale alene følger af § 726, stk. 2.
Stk. 4.  Når statsadvokaten i henhold til foregående  

 stykke har indledet forfølgning, standser vedkommende privates ret til selv  

 at påtale, hvorhos reglen i § 345 i fornødent fald finder tilsvarende  

 anvendelse.
Når han straks afgiver erklæring herom, har han dog adgang til at  

 slutte sig til påtalemyndighedens forfølgning.
Dog kan han ikke i noget  

 tilfælde gøre krav på udsættelse af sagen, og det påhviler ikke tiltalte  

 eller dennes forsvarer at afgive foreskrevne meddelelser til ham.
Frafalder  

 statsadvokaten den begyndte offentlige forfølgning, er det den private  

 tilladt, at påtale eller fortsætte sin påtale.
 § 726.  De lovbestemmelser, som særlig hjemler private  

 beføjelse til at påtale lovovertrædelser, der også kan forfølges af det  

 offentlige, bliver stående ved magt.
 Stk. 2.  Endvidere skal lovovertrædelser, hvis  

 offentlige forfølgning er betinget af en privats begæring, også hvor det ikke  

 er særlig hjemlet, kunne påtales af den vedkommende private, dersom  

 handlingen ikke kan medføre højere straf end hæfte.
 Stk. 3.  Ved forfølgningen i ovennævnte tilfælde finder  

 reglerne i § 725, stk. 1 og 4, tilsvarende anvendelse.
 § 727.  Retten prøver i embeds medfør, om den, der  

 forfølger efter foranstående regler, er berettiget til påtale.
§ 728.  Forfølgning kan frafaldes, så længe ikke dom  

 er afsagt eller henholdsvis nævningernes erklæring afgivet.
Frafaldes påtale,  

 efter at domsforhandling er begyndt, afsiger retten frifindelsesdom.
Når  

 ellers en begyndt forfølgning frafaldes, udsteder retten på forlangende et  

 skriftligt vidnesbyrd herom.
Sigtede og hans forsvar § 729.  Under ordet »part«, hvor dette i  

 denne lov anvendes i bestemmelser, der ikke særlig angår borgerlige sager,  

 skal også den sigtede i en straffesag anses for indbefattet.
§ 730.  Den, der sigtes for en forbrydelse, er  

 berettiget til at vælge en forsvarer til at stå ham bi i overensstemmelse med  

 de nedenfor nærmere givne regler.
Er han under 18 år, tilkommer valget hans  

 værge, som derhos altid er berettiget til at optræde på hans vegne.
Stk. 2.  Kun de til møde for vedkommende ret berettigede  

 advokater eller de særlig af justitsministeren til beskikkelse som offentlige  

 forsvarere ved vedkommende ret antagne personer kan vælges til forsvarere.  

 Dog kan retten, når det under hensyn til sagens karakter og øvrige  

 omstændigheder findes forsvarligt, tillade, at der som forsvarer vælges en  

 advokat fra andet nordisk land.
Endvidere kan retten undtagelsesvis tilstede,  

 at andre uberygtede personer over 18 år benyttes som forsvarere.
Stk. 3.  Retten kan på ethvert tidspunkt under sagen ved  

 kendelse afvise en valgt forsvarer, hvis betingelserne efter § 733, stk. 2,  

 for at nægte at beskikke ham foreligger.
Der skal i så fald på begæring  

 beskikkes sigtede en offentlig forsvarer.
 Stk. 4.  Udelukkede fra at vælges er personer, der er  

 indkaldt til at afhøres som vidner eller syns- eller skønsmænd, eller som er  

 begæret indkaldt i sådan egenskab, indtil retten har truffet afgørelse herom,  

 eller hvis optræden ifølge § 60, nr. 3, ville medføre inhabilitet hos  

 dommeren.
§ 731.  Offentlig forsvarer bliver, for så vidt  

 sigtede ikke selv har valgt en forsvarer, eller den valgte forsvarer  

 udebliver, at beskikke, Stk. 2.  I det under litra e) nævnte tilfælde og i det i  

 § 925, stk. 3, nævnte tilfælde bliver offentlig forsvarer kun at beskikke,  

 når den sigtede (eller hans værge) begærer det.
Herom skal der gives sigtede  

 lejlighed til at udtale sig.
 § 732.  I andre tilfælde end de i § 731 nævnte kan  

 der, såvel før som efter at tiltale er rejst, beskikkes sigtede offentlig  

 forsvarer, når retten efter sagens beskaffenhed, sigtedes person eller  

 omstændighederne i øvrigt anser det for ønskeligt og sigtede ikke selv har  

 skaffet sig bistand af en forsvarer.
Stk. 2.  Begæring om beskikkelse af en offentlig  

 forsvarer kan fremsættes såvel af sigtede som af politiet.
Justitsministeren  

 fastsætter regler om vejledning af sigtede om adgangen til at begære en  

 forsvarer beskikket.
Det skal af politirapporten fremgå, at den sigtede har  

 modtaget behørig vejledning.
Politiet drager omsorg for, at spørgsmålet  

 indbringes for retten.
Stk. 3.  Beslutninger, hvorefter forsvarer skal  

 beskikkes, kan ikke påklages for højere ret.
Imod beslutninger, hvorved  

 beskikkelse af forsvarer nægtes, kan kære til højere ret finde sted.
§ 733.  Til at beskikkes som offentlige forsvarere  

 antager justitsministeren efter overenskomst et passende antal af de til møde  

 for vedkommende domstol berettigede advokater eller, om fornødent, andre  

 dertil egnede personer.
I påtrængende tilfælde kan dog også en advokat, der  

 ikke er antaget af justitsministeren, men dog berettiget til møde for  

 vedkommende ret, beskikkes til forsvarer.
Efter sigtedes begæring kan  

 endvidere en advokat, der ikke er antaget af justitsministeren, beskikkes til  

 forsvarer, for så vidt han er mødeberettiget for den pågældende ret og er  

 villig til at lade sig beskikke.
 Stk. 2.  Retten kan ved kendelse nægte at beskikke den  

 advokat, som sigtede ønsker som forsvarer, hvis hans medvirken ud fra  

 retsplejemæssige hensyn til sagens behørige fremme, herunder særligt hensynet  

 til medsigtedes tarv, ikke kan anses for forsvarlig eller der er påviselig  

 risiko for, at advokaten vil hindre eller modvirke sagens opklaring.
 § 734.  Til offentlig forsvarer må ingen beskikkes,  

 der selv er forurettet ved forbrydelsen eller står i et sådant forhold til  

 den forurettede, som ville udelukke en dommer fra at handle i sagen, eller  

 der er kaldet til at forklare som vidne, syns- eller skønsmand i sagen eller  

 har handlet i den som anklager eller rettergangsfuldmægtig for den  

 forurettede eller som politiembedsmand eller som dommer eller domsmand eller  

 i en anden straffesag har været forsvarer for en sigtet, med hvis interesse i  

 sagen den nu sigtedes står i strid, eller hvis beskikkelse ifølge § 60, nr.  

 3, ville medføre inhabilitet hos dommeren.
 Stk. 2.  Er flere personer sigtede under samme sag, kan  

 forsvaret kun udføres af den samme person, når de sigtedes interesser under  

 sagen ikke er modstridende.
§ 735.  Forsvareren beskikkes ved højesteret,  

 landsret, sø- og handelsretten, Københavns byret og retterne i Århus, Odense  

 og Aalborg af vedkommende rets præsident, ved undersøgelsesret og byret af  

 dommeren.
Sagerne bør så muligt fordeles mellem de antagne forsvarere efter  

 omgang; ønsker sigtede en bestemt person beskikket og oplyser, at denne er  

 villig, bør han i reglen beskikkes uden hensyn til den regelmæssige omgang,  

 forudsat at ingen lovlig hindring er for hånden.
 Stk. 2.  I landsretssager i 1. instans kan landsrettens  

 præsident beskikke den advokat til forsvarer for sigtede, der har været  

 beskikket til forsvarer for ham ved undersøgelsesretten, selv om han ikke af  

 justitsministeriet er antaget som forsvarer ved landsretten, men han dog er  

 mødeberettiget ved denne ret.
 Stk. 3.  I ankesager kan landsrettens præsident beskikke  

 den advokat til forsvarer, der som beskikket forsvarer har udført sagen i 1.  

 instans, såfremt han er mødeberettiget ved landsretten.
 § 736.  Beskikkelsen kan tilbagekaldes, når det findes  

 nødvendigt i forsvarets interesse, samt, for så vidt sagen ikke derved  

 forhales, efter begæring af sigtede, når han har truffet overenskomst om  

 forsvarets udførelse uden udgift for det offentlige.
 Stk. 2.  Beskikkelse kan endvidere ved kendelse  

 tilbagekaldes, hvis betingelserne efter § 733, stk. 2, for at nægte at  

 beskikke den pågældende kommer til at foreligge.
§ 737.  Rettens afgørelse i medfør af §§ 730, stk. 3,  

 733, stk. 2, eller 736, stk. 2, kan påkæres til den særlige klageret inden en  

 uge efter, at afgørelsen er meddelt.
Kæremålet behandles mundtligt, hvis der  

 fremsættes anmodning herom eller retten bestemmer det.
I øvrigt finder  

 reglerne i §§ 968, stk. 1, 969, stk. 2, 970-972 og 974 tilsvarende  

 anvendelse.
 Stk. 2.  Den særlige klagerets afgørelse kan ikke  

 appelleres.
§ 738.  Retten kan tillade, at flere valgte forsvarere  

 optræder for samme sigtede.
Retten kan endvidere undtagelsesvis beskikke  

 flere offentlige forsvarere for sigtede.
Sigtede er berettiget til selv  

 tillige at tage ordet til sit forsvar.
Stk. 2.  Den offentlige forsvarer, som er beskikket til  

 at varetage sigtedes tarv under domsforhandlingen, er beføjet til at give  

 møde også under retshandlinger ved anden ret.
Skal en sådan retshandling  

 foregå uden for den retskreds, hvori han bor, kan på hans begæring en særlig  

 forsvarer beskikkes til at møde ved samme.
Dog bør i påtrængende tilfælde  

 retshandlingen ikke udsættes herefter.
 Stk. 3.  Når forsvarerens hverv er endt, er han  

 forpligtet til at aflevere til retten de ham udleverede udskrifter og  

 genparter af sagens aktstykker.
 § 739.  Misbruger en advokat eller nogen til forsvaret  

 beskikket mand sin stilling til at modarbejde sagens oplysning, eller gør han  

 sig skyldig i tilsidesættelse af de ham påhvilende pligter til behørig at  

 fremme sagen, bliver han at anse efter straffelovens kap. 16.
 § 740.  Beskikkelse af en offentlig forsvarer  

 indskrænker ikke sigtedes ret til selv at drage omsorg for sit forsvar; men  

 forsvareren behøver ikke sigtedes samtykke til at foretage de handlinger, som  

 han anser for nødvendige eller hensigtsmæssige til dennes tarv.
§ 741.  Der tilkommer den offentlige forsvarer  

 vederlag af statskassen, herunder godtgørelse for rejseudgifter, som han med  

 føje har haft i forbindelse med hvervet.
Bestemmelserne i § 336 c, stk. 2, 3  

 og 5, finder tilsvarende anvendelse.
Stk. 2.  Vederlaget fastsættes af den ret, der har  

 foretaget beskikkelsen.
Vederlaget fastsættes ved dommen eller ved særskilt  

 beslutning.
Kapitel 66 a Advokatbistand til den forurettede § 741 a.  I sager, der vedrører overtrædelse af  

 straffelovens §§ 216, 217 eller 218, stk. 2, beskikker retten en advokat for  

 den, der er forurettet ved lovovertrædelsen, når den pågældende fremsætter  

 begæring herom.
Det samme gælder i sager, der vedrører overtrædelse af  

 straffelovens §§ 224 eller 225, jfr. §§ 216, 217 eller 218, stk. 2.
 Stk. 2.  Fremsætter den forurettede ikke begæring om  

 beskikkelse af advokat, kan der efter politiets begæring beskikkes en advokat  

 for den forurettede under efterforskningen.
§ 741 b.  Politiet vejleder den forurettede om  

 adgangen til at begære en advokat beskikket.
Vejledningen skal gives, inden  

 den forurettede afhøres.
Det skal af politirapporten fremgå, at den  

 forurettede har modtaget behørig vejledning.
Politiet drager omsorg for, at  

 den forurettedes begæring om beskikkelse af advokat indbringes for retten.
 Stk. 2.  Er den forurettede villig til at udtale sig, er  

 begæringen om beskikkelse af advokat ikke til hinder for, at politiet afhører  

 den forurettede uden advokatens tilstedeværelse. Ønsker den forurettede ikke  

 at udtale sig uden advokatens tilstedeværelse, kan politiet tilkalde en af de  

 i § 733, stk. 1, nævnte advokater til at varetage hvervet som advokat for den  

 forurettede, indtil retten har taget stilling til begæringen.
 Stk. 3.  Justitsministeriet kan fastsætte nærmere regler  

 om tilkaldeordningens gennemførelse.
§ 741 c.  Advokaten har adgang til at overvære  

 afhøringer af den forurettede såvel hos politiet som i retten og har ret til  

 at stille yderligere spørgsmål til den forurettede.
Advokaten underrettes om  

 tidspunktet for afhøringer og retsmøder.
Stk. 2.  Advokaten har adgang til at gøre sig bekendt  

 med den forurettedes forklaring til politirapport.
Når der er rejst tiltale i  

 sagen, har advokaten tillige adgang til at gøre sig bekendt med det øvrige  

 materiale i sagen, som politiet har tilvejebragt.
Stk. 3.  I det omfang materialet uden ulempe kan  

 mangfoldiggøres, skal genpart tilstilles advokaten.
Advokaten må ikke uden  

 politiets samtykke overlevere det modtagne materiale til den forurettede  

 eller andre, og han må ikke uden politiets samtykke gøre den forurettede  

 eller andre bekendt med indholdet af det i stk. 2, 2. pkt., nævnte materiale.
 Stk. 4.  Stk. 1-3 finder tilsvarende anvendelse på en  

 advokat, der er antaget af den forurettede i de i § 741 a nævnte sager.
 § 741 d.  Om kompetencen til at beskikke advokat for  

 den forurettede gælder samme regler som ved beskikkelse af forsvarer, jfr. §  

 735.
 § 741 e.  Om salær og godtgørelse for udlæg til den  

 beskikkede advokat gælder samme regler som i tilfælde, hvor der er meddelt  

 fri proces, jfr. kapitel 31.
Andet afsnit.
Sagens forberedelse, inden tiltale rejses Almindelige bestemmelser om efterforskning § 742.  Anmeldelser om strafbare forhold indgives til  

 politiet.
 Stk. 2.  Politiet iværksætter efter anmeldelse eller af  

 egen drift efterforskning, når der er rimelig formodning om, at et strafbart  

 forhold, som forfølges af det offentlige, er begået.
 § 743.  Efterforskningen har til formål at klarlægge,  

 om betingelserne for at pålægge strafansvar eller anden strafferetlig  

 retsfølge er til stede, og at tilvejebringe oplysninger til brug for sagens  

 afgørelse samt forberede sagens behandling ved retten.
 § 744.  Politiet udfærdiger snarest rapport om de  

 afhøringer, der foretages, og om andre efterforskningsskridt, medmindre  

 oplysning herom foreligger på anden måde.
§ 745.  Forsvareren har adgang til at gøre sig bekendt  

 med det materiale, politiet har tilvejebragt.
I det omfang materialet uden  

 ulempe kan mangfoldiggøres, skal genpart tilstilles forsvareren.
Forsvareren  

 må ikke uden politiets samtykke overlevere det modtagne materiale til sigtede  

 eller andre.
 Stk. 2.  Forsvareren har adgang til at overvære  

 politiets afhøringer af sigtede og ret til at stille yderligere spørgsmål.  

 Efter begæring skal forsvareren underrettes om tidspunktet for afhøringerne.  

 Er den sigtede varetægtsfængslet, og er der truffet bestemmelse om isolation,  

 jfr. § 770 a, må den sigtede ikke afhøres, uden at forsvareren er til stede,  

 medmindre såvel den sigtede som forsvareren samtykker heri.
Stk. 3.  Når en afhøring, en konfrontation eller andet  

 efterforskningsskridt af lignende betydning kan formodes at ville finde  

 anvendelse som bevis under domsforhandlingen, giver politiet meddelelse til  

 forsvareren inden foretagelsen, således at han kan få lejlighed til at være  

 til stede.
Er det ikke muligt at give forsvareren meddelelse, kan der kun  

 foretages efterforskningsskridt, som ikke kan opsættes, og forsvareren skal  

 uden ophold underrettes om det foretagne.
 Stk. 4.  Hvis hensynet til fremmede magter, til statens  

 sikkerhed eller til sagens opklaring eller tredjemand undtagelsesvis gør det  

 påkrævet, kan reglerne i stk. 1 og 3 fraviges, eller politiet kan give  

 forsvareren pålæg om ikke at videregive de oplysninger, han har modtaget fra  

 politiet.
§ 746.  Retten afgør tvistigheder om lovligheden af  

 politiets efterforskningsskridt samt om sigtedes og forsvarerens beføjelser,  

 herunder om begæringer fra forsvareren eller sigtede om foretagelsen af  

 yderligere efterforskningsskridt.
Afgørelsen træffes på begæring ved  

 kendelse.
 Stk. 2.  Bliver dommeren bekendt med, at en  

 foranstaltning, der er iværksat af politiet i medfør af denne lov, og som  

 kræver rettens godkendelse, ikke er forelagt retten inden udløbet af den  

 herfor fastsatte frist, bestemmer han efter at have afkrævet politiet en  

 redegørelse, om foranstaltningen skal opretholdes eller ophæves.
§ 747.  Retsmøde afholdes, når der fremsættes begæring  

 om foranstaltninger, som kræver rettens medvirken.
På begæring afholdes  

 endvidere retsmøde, når det er påkrævet for at sikre bevis, som ellers må  

 befrygtes at ville gå tabt, eller som ikke uden væsentlig ulempe eller  

 forsinkelse vil kunne føres umiddelbart for den dømmende ret, eller når det  

 må antages at være af betydning for efterforskningen eller af hensyn til en  

 offentlig interesse.
 Stk. 2.  Retsmøde med henblik på at sikre bevis kan  

 endvidere afholdes på forsvarerens begæring, såfremt en varetægtsarrestant i  

 medfør af § 770 a har været fuldstændigt isoleret fra fællesskab med andre  

 indsatte i et sammenhængende tidsrum på mere end 3 måneder.
§ 748.  Sigtede underrettes så vidt muligt om alle  

 retsmøder og er berettiget til at overvære dem.
Dette gælder ikke retsmøder,  

 der afholdes med henblik på at opnå rettens forudgående kendelse om  

 foretagelse af foranstaltninger i henhold til kapitlerne 69-73 og 75 b.
Er  

 sigtede varetægtsfængslet, kan fremstilling af ham undlades, hvis den vil  

 være forbundet med uforholdsmæssigt besvær.
Stk. 2.  Forsvareren underrettes om alle retsmøder og er  

 berettiget til at overvære dem.
Er det ikke muligt at give forsvareren  

 meddelelse, kan der kun afholdes retsmøder, som ikke kan opsættes.
For så  

 vidt angår de i stk. 1, 2. pkt., nævnte retsmøder kan reglen dog fraviges,  

 hvis hensynet til fremmede magter, til statens sikkerhed eller til sagens  

 opklaring eller tredjemand undtagelsesvis gør det påkrævet.
Afgørelsen  

 træffes af retten efter politiets begæring.
Forsvareren må kun med rettens  

 samtykke videregive oplysninger, han har modtaget i retsmødet.
 Stk. 3.  Forsvareren er berettiget til at fremsætte  

 bemærkninger og kort at få disse tilført protokollen, men dommeren bestemmer,  

 på hvilket tidspunkt af retsmødet dette kan ske.
Stk. 4.  Retten kan pålægge sigtede at indfinde sig til  

 et retsmøde.
Er pålægget ikke givet i et tidligere retsmøde, meddeles det ved  

 en skriftlig tilsigelse.
Tilsigelse sker med mindst aftens varsel.
Retten kan  

 dog fastsætte andet varsel eller pålægge sigtede at møde straks.
Tilsigelsen  

 skal indeholde oplysning om sigtelsens genstand.
Udeblivelse kan kun medføre  

 retsvirkninger, hvis tilsigelsen er lovlig forkyndt og indeholder oplysning  

 om virkningerne af udeblivelse.
 Stk. 5.  Retten kan på begæring bestemme, at der ikke  

 skal gives sigtede underretning om et retsmødes afholdelse, eller at sigtede  

 skal være udelukket fra at overvære et retsmøde helt eller delvis, hvis  

 hensynet til fremmede magter, til statens sikkerhed eller til sagens  

 opklaring undtagelsesvis gør det påkrævet.
Stk. 6.  Har sigtede været udelukket fra at overvære et  

 retsmøde, skal retten, hvis sigtede er til stede, og ellers politiet snarest  

 gøre ham bekendt med, hvad der er tilført retsbogen.
Hvis de særlige hensyn,  

 som har begrundet udelukkelsen, fortsat er til stede, kan sigtede dog af  

 retten afskæres herfra, ligesom retten kan pålægge forsvareren ikke at give  

 sigtede underretning om, hvad der er passeret i retsmødet.
§ 749.  Politiet afviser en indgivet anmeldelse, hvis  

 der ikke findes grundlag for at indlede efterforskning.
Er der ikke grundlag  

 for at fortsætte en påbegyndt efterforskning, kan beslutningen om at  

 indstille efterforskningen ligeledes træffes af politiet, når der ikke har  

 været rejst sigtelse, eller sigtelsen har vist sig grundløs.
I andre tilfælde  

 træffes bestemmelsen om at indstille forfølgningen af den myndighed, som  

 påtaleretten tilkommer, medmindre justitsministeren træffer anden  

 bestemmelse.
Afgørelsens dato skal fremgå af sagens akter.
 Stk. 2.  Afvises anmeldelsen eller opgives  

 forfølgningen, underrettes anmelderen og andre, der må antages at have  

 rimelig interesse deri, om afgørelsen og om adgangen til at indbringe den for  

 den overordnede anklagemyndighed.
Stk 3.  Har nogen været sigtet, underrettes tillige den  

 sigtede om afgørelsen og om adgangen til at indbringe den for den overordnede  

 anklagemyndighed.
Forfølgning mod den, der har været sigtet, kan kun  

 fortsættes efter den overordnede myndigheds bestemmelse, hvis meddelelse  

 herom er forkyndt for ham inden 2 måneder fra den dag, da bestemmelsen om  

 efterforskningens afslutning er truffet, medmindre sigtedes forhold har  

 medført, at rettidig forkyndelse ikke har kunnet ske, eller betingelserne for  

 genoptagelse, jfr. § 975, er til stede.
Afhøringer og særlige efterforskningsskridt § 750.  Politiet kan foretage afhøringer, men kan ikke  

 pålægge nogen at afgive forklaring, og ingen tvang må anvendes for at få  

 nogen til at udtale sig.
Enhver er dog pligtig på forlangende at opgive navn,  

 adresse og fødselsdato til politiet.
Undladelse heraf straffes med bøde.
 § 751.  Det væsentlige indhold af de afgivne  

 forklaringer tilføres rapporterne, og særlig vigtige dele af forklaringerne  

 gengives så vidt muligt med den afhørtes egne ord.
Stk. 2.  Der skal gives den afhørte mulighed for at gøre  

 sig bekendt med gengivelsen af forklaringen.
Den afhørtes eventuelle  

 rettelser og tilføjelser medtages.
Den afhørte gøres bekendt med, at han ikke  

 har pligt til at underskrive rapporten.
 Stk. 3.  Fonetisk optagelse af forklaringer må kun finde  

 sted, når den afhørte er gjort bekendt hermed.
§ 752.  Inden politiet afhører en sigtet, skal han  

 udtrykkeligt gøres bekendt med sigtelsen og med, at han ikke er forpligtet  

 til at udtale sig.
Det skal af rapporten fremgå, at disse regler er  

 iagttaget.
 Stk. 2.  Er sigtede under 18 år, og angår sagen en  

 overtrædelse af borgerlig straffelov eller af andre love, hvori de  

 retsmidler, der er nævnt i kapitel 69, 70, 73 og 75 b, kan anvendes i samme  

 omfang som i statsadvokatsager, skal det sociale udvalg så vidt muligt  

 underrettes om sagen og have adgang til at overvære afhøringen.
 Stk. 3.  Spørgsmål til en sigtet må ikke stilles  

 således, at noget, der er benægtet eller ikke erkendt, forudsættes tilstået.  

 Løfter, urigtige foregivender eller trusler må ikke anvendes.
Stk. 4.  Afhøringen må ikke forlænges alene for at opnå  

 en tilståelse.
Ved afhøringer, der ikke er ganske kortvarige, anføres i  

 rapporten tidspunkterne for afhøringens begyndelse og afslutning.
 Stk. 5.  Sigtede må ikke rådføre sig med sin forsvarer  

 eller andre angående den umiddelbare besvarelse af et stillet spørgsmål.
 § 753.  Ved politiets afhøring af en person, der ikke  

 er sigtet, finder bestemmelserne i §§ 173, stk. 1, 182 og 184, stk. 1 og 2,  

 tilsvarende anvendelse.
 § 754.  Ved afhøringer i retten finder §§ 751 og 752  

 tilsvarende anvendelse.
 Stk. 2.  Om fremgangsmåden ved afhøring af sigtede  

 gælder regler svarende til dem, der er fastsat om vidner i § 183, stk. 1 og  

 2.
 § 754 a.  Politiet må ikke som led i efterforskningen  

 af en lovovertrædelse foranledige, at der tilbydes bistand til eller træffes  

 foranstaltninger med henblik på at tilskynde nogen til at udføre eller  

 fortsætte lovovertrædelsen, medmindre:
 § 754 b.  De foranstaltninger, som er nævnt i § 754 a,  

 må ikke bevirke en forøgelse af lovovertrædelsens omfang eller grovhed.
 Stk. 2.  Foranstaltningerne må alene udføres af  

 polititjenestemænd.
§ 754 c.  Foranstaltninger efter § 754 a sker efter  

 rettens kendelse.
Spørgsmålet herom forelægges for retten på det sted, hvor  

 tiltale er eller kan forventes rejst, eller i øvrigt hvor politiets  

 beslutning om at søge foranstaltningerne gennemført er truffet.
Stk. 2.  I rettens kendelse anføres de konkrete  

 omstændigheder i sagen, hvorpå det støttes, at betingelserne for  

 foranstaltningernes gennemførelse er opfyldt.
Kendelsen kan til enhver tid  

 omgøres.
Stk. 3.  Såfremt foranstaltningernes øjemed ville  

 forspildes, dersom retskendelse skulle afventes, kan politiet træffe  

 beslutning om at gennemføre foranstaltningerne.
I så fald skal politiet  

 snarest muligt og senest inden 24 timer fra foranstaltningernes iværksættelse  

 forelægge sagen for retten.
Retten afgør ved kendelse, om foranstaltningerne  

 kan godkendes, samt om de kan opretholdes.
Burde foranstaltningerne efter  

 rettens opfattelse ikke være foretaget, skal retten give meddelelse herom til  

 justitsministeriet.
§ 754 d.  Er der truffet foranstaltninger som nævnt i  

 § 754 a, og rejses der tiltale for lovovertrædelsen, skal der gives  

 forsvareren underretning om foranstaltningerne.
Hvis hensynet til fremmede  

 magter, til statens sikkerhed, til sagens opklaring eller til tredjemand  

 undtagelsesvis gør det påkrævet, kan politiet give forsvareren pålæg om ikke  

 at videregive oplysninger, som denne har modtaget i medfør af 1. pkt.
 § 754 e.  Reglerne i §§ 754 a-754 d finder ikke  

 anvendelse ved efterforskning af lovovertrædelser, for hvilke påtale i medfør  

 af straffelovens §§ 110 f og 118 a sker efter justitsministerens påbud.
Anholdelse § 755.  Politiet kan anholde en person, der med  

 rimelig grund mistænkes for et strafbart forhold, der er undergivet offentlig  

 påtale, såfremt anholdelse må anses for påkrævet for at hindre yderligere  

 strafbart forhold, for at sikre hans foreløbige tilstedeværelse eller for at  

 hindre hans samkvem med andre.
Stk. 2.  Samme beføjelser har enhver, der træffer nogen  

 under eller i umiddelbar tilknytning til udøvelsen af et strafbart forhold,  

 der er undergivet offentlig påtale.
Den anholdte skal snarest muligt  

 overgives til politiet med oplysning om tidspunktet og grundlaget for  

 anholdelsen.
 Stk. 3.  Finder opløb sted, hvorunder der øves eller  

 trues med vold på person eller gods, eller er slagsmål, hvori flere har  

 deltaget, resulteret i drab eller betydelig legemsbeskadigelse, og den eller  

 de skyldige ikke med sikkerhed kan udpeges, kan politiet anholde enhver, der  

 er til stede, og som kan mistænkes for strafbar deltagelse.
 Stk. 4.  Anholdelse må ikke foretages, hvis  

 frihedsberøvelse efter sagens art eller omstændighederne i øvrigt ville være  

 et uforholdsmæssigt indgreb.
 Stk. 5.  Efter politiets begæring kan beslutning om  

 anholdelse træffes af retten.
 § 756.  Den, der med rimelig grund mistænkes for  

 overtrædelse af bestemmelser, som er fastsat i en betinget dom, i dom eller  

 kendelse efter straffelovens §§ 68, 69, 70 eller 72, ved betinget benådning,  

 ved prøveløsladelse eller en foranstaltning, der er fastsat i medfør af §  

 765, kan anholdes af politiet, såfremt det er nødvendigt på den måde at sikre  

 hans foreløbige tilstedeværelse.
 § 757.  Når en sigtet, der er behørigt tilsagt til et  

 retsmøde, udebliver uden oplyst lovligt forfald, kan retten beslutte, at han  

 skal anholdes, såfremt det i tilsigelsen eller under møde for retten er  

 tilkendegivet, at han skal møde personligt og i udeblivelsestilfælde må vente  

 at blive anholdt.
§ 758.  Anholdelsen skal foretages så skånsomt, som  

 omstændighederne tillader.
Politiet kan foretage ransagning af den anholdtes  

 person.
Penge og genstande, som kan benyttes til vold eller undvigelse, eller  

 som i øvrigt kan medføre fare for den anholdte eller andre, kan fratages ham.  

 Det samme gælder genstande, som kan tjene til sagens oplysning.
Under  

 anholdelsen er han i øvrigt ikke undergivet andre indskrænkninger i sin  

 frihed, end anholdelsens øjemed og ordenshensyn nødvendiggør.
Stk. 2.  Politiet skal snarest muligt gøre den anholdte  

 bekendt med sigtelsen og tidspunktet for anholdelsen.
Af rapporten skal  

 fremgå, at denne regel er iagttaget.
 § 759.  Ransagning af hus for at eftersøge en  

 mistænkt, der skal anholdes, kan foretages, når der er grund til at antage,  

 at han opholder sig der, og ransagning i det foreliggende tilfælde ikke står  

 i misforhold til sagens betydning.
Stk. 2.  Bestemmelse om ransagning træffes af retten ved  

 kendelse.
Politiet kan dog foretage ransagning uden retskendelse, Stk. 3.  Bestemmelserne i § 797, stk. 3, samt §§ 798-800  

 finder tilsvarende anvendelse.
§ 760.  Enhver, der anholdes, skal løslades, så snart  

 begrundelsen for anholdelse ikke længere er til stede.
Tidspunktet for  

 løsladelsen skal fremgå af rapporten.
 Stk. 2.  Inden 24 timer efter anholdelsen skal den  

 anholdte, der ikke forinden er løsladt, fremstilles for en dommer.  

 Tidspunktet for anholdelsen og for fremstillingen i retten anføres i  

 retsbogen.
 Stk. 3.  Har anholdelse fundet sted for et strafbart  

 forhold, for hvilket varetægtsfængsling er udelukket, skal den anholdte inden  

 retsmødets afslutning sættes på fri fod.
Stk. 4.  Har anholdelse fundet sted for et strafbart  

 forhold, for hvilket varetægtsfængsling ikke er udelukket, eller i medfør af  

 § 756, og findes anholdte ikke at kunne løslades straks, kan retten, når den  

 på grund af de foreliggende oplysningers utilstrækkelighed eller af anden  

 grund ikke finder straks at kunne tage stilling til spørgsmålet om  

 varetægtsfængsling, beslutte, at han foreløbig skal forblive under  

 anholdelse.
I beslutningen anføres de omstændigheder, der bevirker, at  

 anholdelse opretholdes.
Under den opretholdte anholdelse finder § 765  

 tilsvarende anvendelse.
Sigtede skal have lejlighed til at angive eventuelle  

 oplysninger, som han ønsker tilvejebragt.
 Stk. 5.  Den, over hvem anholdelsen er opretholdt, skal,  

 såfremt han ikke forinden er løsladt, på ny fremstilles for en dommer, der  

 inden 3*24 timer efter afslutningen af det første retsmøde træffer  

 bestemmelse om, hvorvidt anholdte skal løslades eller varetægtsfængsles eller  

 undergives foranstaltninger efter § 765.
 § 761.  Ved pågribelse af en person med henblik på  

 fuldbyrdelse af en straffedom eller forvandlingsstraffen for bøde finder  

 reglerne i §§ 758, stk. 1, og 759 anvendelse.
Varetægtsfængsling § 762.  En sigtet kan varetægtsfængsles, når der er  

 begrundet mistanke om, at han har begået en lovovertrædelse, som er  

 undergivet offentlig påtale, såfremt lovovertrædelsen efter loven kan medføre  

 fængsel i 1 år og 6 måneder eller derover, og Stk. 2.  En sigtet kan endvidere varetægtsfængsles, når  

 der foreligger en særligt bestyrket mistanke om, at han har begået Stk. 3.  Varetægtsfængsling kan ikke anvendes, hvis  

 lovovertrædelsen kan ventes at ville medføre straf af bøde eller hæfte, eller  

 hvis frihedsberøvelsen vil stå i misforhold til den herved forvoldte  

 forstyrrelse af sigtedes forhold, sagens betydning og den retsfølge, som kan  

 ventes, hvis sigtede findes skyldig.
§ 763.  Er der begrundet mistanke om, at en person har  

 overtrådt vilkår, som er fastsat i en betinget dom, ved betinget benådning  

 eller ved prøveløsladelse, kan han varetægtsfængsles, hvis retten finder, at  

 overtrædelsen er af en sådan beskaffenhed, at der foreligger spørgsmål om  

 fuldbyrdelse af fængselsstraf eller indsættelse i anstalt, og Stk. 2.  Det samme gælder, hvis der er begrundet  

 mistanke om, at en person har overtrådt bestemmelser, der er fastsat i dom  

 eller kendelse efter straffelovens §§ 68, 69, 70 eller 72.
 § 764.  Retten afgør på begæring af politiet, om  

 sigtede skal varetægtsfængsles.
Stk. 2.  En sigtet, der er til stede her i landet,  

 afhøres i retten om sigtelsen og skal have lejlighed til at udtale sig, inden  

 afgørelsen træffes, medmindre retten finder, at fremstillingen af særlige  

 grunde må anses for nytteløs eller skadelig for sigtede.
Er kendelse om  

 varetægtsfængsling afsagt, uden at sigtede har haft lejlighed til at udtale  

 sig i retten, skal han fremstilles i retten inden 24 timer efter, at han er  

 indbragt her til landet, eller hindringen for hans fremstilling er ophørt.
Stk. 3.  I det retsmøde, der afholdes til afgørelse af  

 spørgsmålet om varetægtsfængsling, skal sigtede have adgang til bistand af en  

 forsvarer.
Er den sigtede til stede i retsmødet, skal der gives ham lejlighed  

 til en samtale med forsvareren inden afhøringen.
Stk. 4.  Rettens afgørelse træffes ved kendelse.  

 Varetægtsfængsles sigtede, anføres i kendelsen de konkrete omstændigheder i  

 sagen, hvorpå det støttes, at betingelserne for varetægtsfængsling er  

 opfyldt.
Er den sigtede til stede i retsmødet, skal han straks gøres bekendt  

 med, hvilke bestemmelser om varetægtsfængsling retten har anvendt, og med de  

 i kendelsen anførte grunde for varetægtsfængsling samt med sin adgang til at  

 kære.
Udskrift af en kendelse, hvorved nogen varetægtsfængsles, overgives på  

 forlangende snarest muligt til den pågældende.
 § 765.  Er betingelserne for anvendelse af  

 varetægtsfængsling til stede, men kan varetægtsfængslingens øjemed opnås ved  

 mindre indgribende foranstaltninger, træffer retten, hvis sigtede samtykker  

 heri, i stedet for varetægtsfængsling bestemmelse derom.
Stk. 2.  Retten kan således bestemme, at sigtede skal Stk. 3.  Ved afgørelser i medfør af stk. 1 og 2 finder  

 bestemmelserne i § 764 tilsvarende anvendelse.
Stk. 4.  Hvis sigtede unddrager sig møde i retten eller  

 fuldbyrdelse af dommen, kan retten, efter at der så vidt muligt er givet dem,  

 afgørelsen vedrører, lejlighed til at udtale sig, ved kendelse bestemme, at  

 en sikkerhed, der er stillet i medfør af stk. 2, nr. 7, er forbrudt.
En  

 forbrudt sikkerhed tilfalder statskassen, dog således at den forurettedes  

 erstatningskrav kan dækkes af beløbet.
Retten kan under særlige  

 omstændigheder i indtil 6 måneder efter kendelsen bestemme, at en forbrudt  

 sikkerhed, der er tilfaldet statskassen, helt eller delvis skal  

 tilbagebetales.
 § 766.  Retten kan til enhver tid omgøre kendelser om  

 varetægtsfængsling eller foranstaltninger, der træder i stedet herfor.
§ 767.  Bortset fra tilfælde, hvor sigtede ikke er til  

 stede her i landet, fastsættes der i kendelsen en frist for  

 varetægtsfængslingens eller foranstaltningens længde.
Fristen skal være så  

 kort som muligt og må ikke overstige 4 uger.
Fristen kan forlænges, men højst  

 med 4 uger ad gangen.
Forlængelsen sker ved kendelse, medmindre sigtede  

 erklærer sig indforstået med forlængelsen.
Reglerne i § 764 finder, indtil  

 dom er afsagt i 1. instans, tilsvarende anvendelse på retsmøder og kendelser  

 om fristforlængelse.
Fremstilling af en sigtet, der er varetægtsfængslet  

 eller undergivet anden frihedsberøvende foranstaltning, kan dog undlades, når  

 han giver afkald derpå eller retten finder, at fremstillingen vil være  

 forbundet med uforholdsmæssige vanskeligheder.
Stk. 2.  Kæres en kendelse om fristforlængelse, hvorved  

 varetægtsfængsling eller anden frihedsberøvende foranstaltning udstrækkes ud  

 over 3 måneder, skal kæremålet efter begæring behandles mundtligt.
Når  

 kæremål en gang er blevet behandlet mundtligt, afgør den overordnede ret, om  

 en senere begæring om mundtlig behandling skal imødekommes.
Bestemmelsen i  

 stk. 1, sidste pkt., finder tilsvarende anvendelse.
§ 768.  Varetægtsfængsling eller foranstaltninger, der  

 træder i stedet herfor, skal om fornødent ved rettens kendelse ophæves, når  

 forfølgning opgives eller betingelserne for iværksættelse ikke længere er til  

 stede.
Finder retten, at undersøgelsen ikke fremmes med tilstrækkelig  

 hurtighed, og at fortsat varetægtsfængsling eller anden foranstaltning ikke  

 er rimelig, skal retten ophæve den.
§ 769.  Bestemmelse om varetægtsfængsling eller anden  

 foranstaltning har kun virkning indtil sagens afgørelse i retten.
På begæring  

 træffer retten efter afgørelsen bestemmelse om, hvorvidt tiltalte under  

 eventuel appel, eller indtil fuldbyrdelse kan iværksættes, skal  

 varetægtsfængsles eller forblive varetægtsfængslet eller undergives  

 foranstaltninger, der træder i stedet herfor.
Ved bestemmelsen herom finder  

 reglerne i §§ 762, 764-766 og 768 tilsvarende anvendelse, medmindre tiltalte  

 erklærer sig indforstået med at forblive varetægtsfængslet eller undergivet  

 anden foranstaltning.
Har den pågældende inden sagens afgørelse i retten  

 været varetægtsfængslet eller undergivet andre foranstaltninger, men finder  

 retten ikke grundlag for fortsat anvendelse heraf, kan retten på  

 anklagemyndighedens begæring bestemme, at varetægtsfængslingen eller  

 foranstaltningen skal være i kraft, indtil afgørelse af varetægtsspørgsmålet  

 foreligger fra den overordnede ret, hvortil sagen eller varetægtsspørgsmålet  

 er indbragt.
Stk. 2.  Indbringes den afgørelse, der er truffet i  

 sagen, for højere ret, og er der i medfør af stk. 1 truffet bestemmelse om  

 anvendelse af varetægtsfængsling eller andre foranstaltninger efter  

 afgørelsen, skal spørgsmålet om den fortsatte anvendelse heraf snarest  

 forelægges for den overordnede ret, hvortil afgørelsen er indbragt.
Ved denne  

 rets behandling af spørgsmålet om varetægtsfængsling eller andre  

 foranstaltninger finder reglerne i §§ 762, 764, stk. 1, 3 og 4, 765, 766,  

 767, stk. 1, 1.-4. pkt., og 768 tilsvarende anvendelse.
 § 770.  En varetægtsarrestant er alene undergivet de  

 indskrænkninger, som er nødvendige til sikring af varetægtsfængslingens  

 øjemed eller opretholdelse af orden og sikkerhed i varetægtsfængslet.
Stk. 2.  Varetægtsarrestanter anbringes i  

 varetægtsfængsel (arresthus), så vidt muligt på det sted, hvor straffesagen  

 behandles.
Anbringelse uden for varetægtsfængsel kan ske af helbredsmæssige  

 grunde eller i medfør af § 777.
§ 770 a.  Retten kan på begæring af politiet bestemme,  

 at en varetægtsarrestant fuldstændigt eller delvis skal udelukkes fra  

 fællesskab med andre indsatte (isolation), hvis Stk. 2.  Fuldstændig isolation må ikke finde sted i et  

 sammenhængende tidsrum på mere end 8 uger, medmindre sigtelsen angår en  

 lovovertrædelse, som efter loven kan medføre fængsel i 6 år eller derover.
§ 770 b.  Isolation må ikke iværksættes eller  

 fortsættes, såfremt formålet hermed kan tilgodeses ved mindre indgribende  

 foranstaltninger, eller såfremt indgrebet står i misforhold til sagens  

 betydning og den retsfølge, som kan ventes, hvis sigtede findes skyldig.
Ved  

 afgørelser om isolation skal der endvidere tages hensyn til den særlige  

 belastning, indgrebet kan medføre for sigtede på grund af dennes unge alder  

 eller fysiske eller psykiske svagelighed.
§ 770 c.  Ved rettens afgørelse om isolation finder  

 reglerne i § 764, stk. 2-4, og §§ 766-769 tilsvarende anvendelse.
Ved  

 iværksættelse af isolation må den første frist for indgrebets længde dog ikke  

 overstige 2 uger.
§ 771.  En varetægtsarrestant kan modtage besøg i det  

 omfang, opretholdelse af orden og sikkerhed i varetægtsfængslet tillader det.  

 Politiet kan af hensyn til varetægtsfængslingens øjemed modsætte sig, at  

 varetægtsarrestanten modtager besøg, eller forlange, at besøg finder sted  

 under kontrol.
Nægter politiet besøg, skal varetægtsarrestanten underrettes  

 herom, medmindre dommeren af hensyn til efterforskningen træffer anden  

 bestemmelse.
Varetægtsarrestanten kan kræve, at politiets afslag på besøg  

 eller krav om kontrol forelægges retten til afgørelse.
Arrestanten har altid  

 ret til ukontrolleret besøg af sin forsvarer.
 Stk. 2.  Når særlige omstændigheder taler derfor, kan  

 institutionens ledelse med politiets samtykke give en varetægtsarrestant  

 udgangstilladelse med ledsager for et kortere tidsrum.
§ 772.  En varetægtsarrestant har ret til at modtage  

 og afsende breve.
Politiet kan gennemse brevene inden modtagelsen eller  

 afsendelsen.
Politiet skal snarest muligt udlevere eller sende brevene,  

 medmindre indholdet vil kunne være til skade for efterforskningen eller  

 opretholdelse af orden og sikkerhed i varetægtsfængslet.
Tilbageholdes et  

 brev, skal spørgsmålet, om tilbageholdelsen bør opretholdes, straks  

 forelægges retten til afgørelse.
Opretholdes tilbageholdelsen, skal  

 afsenderen straks underrettes, medmindre dommeren af hensyn til  

 efterforskningen træffer anden bestemmelse.
Stk. 2.  En varetægtsarrestant har ret til ukontrolleret  

 brevveksling med retten, forsvareren, justitsministeren, direktøren for  

 kriminalforsorgen og folketingets ombudsmand.
Justitsministeren kan fastsætte  

 regler om varetægtsarrestanters ret til at afsende lukkede breve til andre  

 offentlige myndigheder eller enkeltpersoner.
 § 773.  Såfremt politiet bestemmer, at der af hensyn  

 til varetægtsfængslingens øjemed skal foretages andre begrænsninger i en  

 varetægtsarrestants rettigheder, kan arrestanten forlange spørgsmålet om  

 opretholdelsen af begrænsningerne forelagt retten til afgørelse.
 § 774.  Hverken institutionens personale eller andre  

 må benyttes til at udforske varetægtsarrestanter.
§ 775.  Der kan ikendes varetægtsarrestanter  

 disciplinærstraf i form af strafcelle i indtil 2 uger eller inddragelse af  

 arbejdspenge.
De nævnte disciplinærstraffe kan anvendes i forening.
 Stk. 2.  Bestemmelsen i straffelovens § 48 finder  

 tilsvarende anvendelse på varetægtsarrestanter.
 § 776.  Justitsministeren fastsætter nærmere regler om  

 behandlingen af varetægtsarrestanter og om den bistand, der ydes dem for at  

 begrænse de erhvervsmæssige, sociale og personlige ulemper, som følger af  

 varetægten.
§ 777.  En varetægtsarrestant kan med rettens  

 godkendelse anbringes i en anstalt for personer, der udstår frihedsstraf  

 eller forvaring, eller i hospital m.v., jfr. straffelovens §§ 68 og 69, hvis  

 han selv, anklagemyndigheden og institutionens ledelse samtykker heri.
Hvis  

 helbredsmæssige hensyn eller hensynet til andres sikkerhed gør det påkrævet,  

 kan sådan anbringelse undtagelsesvis ske uden arrestantens samtykke.
I  

 institutionen behandles den pågældende efter de regler, der gælder for  

 personer, der er anbragt der i henhold til dom.
Arrestanten må dog ikke uden  

 rettens godkendelse forlade institutionen, bortset fra de tilfælde, der er  

 nævnt i § 771, stk. 2.
§ 778.  Varetægtsarrestanters klager over  

 fængselspersonalets adfærd indgives til vedkommende fængselsinspektør  

 (arrestinspektør) eller til direktoratet for kriminalforsorgen.
Har klageren  

 ikke fået medhold, eller er der ikke truffet endelig afgørelse inden 2 uger  

 efter indgivelsen, kan klagen indbringes for retten på det sted, hvor  

 varetægtsfængslet (arresthuset) er beliggende.
Stk. 2.  Retten kan afvise at iværksætte en  

 undersøgelse, hvis klagen findes åbenbart grundløs, hvis den angår forhold af  

 uvæsentlig betydning, eller hvis den indgives mere end 4 uger efter, at det  

 forhold, som klagen angår, har fundet sted.
Rettens undersøgelse foretages i  

 overenstemmelse med reglerne i § 1019 d, stk. 1, 2. pkt., og §§ 1019 f-1019  

 i.
 Stk. 3.  Når undersøgelsen er afsluttet, afgiver retten  

 en redegørelse herfor, som sendes til klageren, til den, klagen angår, og til  

 fængselsinspektøren (arrestinspektøren) samt til direktoratet for  

 kriminalforsorgen.
§ 779.  Til at føre tilsyn med varetægtsarrestanters  

 behandling og forholdene i varetægtfængsler (arresthuse) vælger Københavns  

 borgerrepræsentation og amtsrådene efter forholdstalsvalg 2 medlemmer af  

 deres midte for 4 år ad gangen.
De pågældende skal have adgang til i forening  

 at besøge varetægtsfængslerne (arresthusene) inden for deres område og påse,  

 at de bestemmelser, der gælder for varetægtsarrestanternes behandling,  

 overholdes.
De afgiver indberetning om formentlige misbrug og fejl til  

 justitsministeren, der lader forholdene undersøge.
 Stk. 2.  Meddelelse til private eller andre myndigheder  

 end justitsministeren om, hvad de har erfaret ved ovennævnte besøg, straffes  

 med bøde.
Indgreb i meddelelseshemmeligheden § 780.  Politiet kan efter reglerne i dette kapitel  

 foretage indgreb i meddelelseshemmeligheden ved at Stk. 2.  Politiet kan foretage optagelser eller tage  

 kopier af de samtaler, udtalelser, forsendelser m.v., som er nævnt i stk. 1,  

 i samme omfang som politiet er berettiget til at gøre sig bekendt med  

 indholdet heraf.
§ 781.  Indgreb i meddelelseshemmeligheden må kun  

 foretages, såfremt Stk. 2.  Er betingelserne i stk. 1, nr. 1 og 2, opfyldt,  

 kan teleoplysning endvidere foretages, såfremt mistanken angår gentagne  

 fredskrænkelser som omhandlet i straffelovens § 265.
 Stk. 3.  Brevåbning og brevstandsning kan desuden  

 foretages, hvis der foreligger en særlig bestyrket mistanke om, at der i  

 forsendelsen findes genstande, som bør konfiskeres, eller som ved en  

 forbrydelse er fravendt nogen, som kan kræve dem tilbage.
 Stk. 4.  Aflytning efter § 780, stk. 1, nr. 2, kan kun  

 foretages, når mistanken vedrører en forbrydelse, som har medført eller som  

 kan medføre fare for menneskers liv eller velfærd eller for betydelige  

 samfundsværdier.
 § 782.  Et indgreb i meddelelseshemmeligheden må ikke  

 foretages, såfremt det efter indgrebets formål, sagens betydning og den  

 krænkelse og ulempe, som indgrebet må antages at forvolde den eller de  

 personer, som det rammer, ville være et uforholdsmæssigt indgreb.
 Stk. 2.  Telefonaflytning, anden aflytning, brevåbning  

 og brevstandsning må ikke foretages med hensyn til den mistænktes forbindelse  

 med personer, som efter reglerne i § 170 er udelukket fra at afgive  

 forklaring som vidne.
§ 783.  Indgreb i meddelelseshemmeligheden sker efter  

 rettens kendelse.
I kendelsen anføres de telefonnumre, lokaliteter,  

 adressater eller forsendelser, som indgrebet angår.
Endvidere anføres de  

 konkrete omstændigheder i sagen, hvorpå det støttes, at betingelserne for  

 indgrebet er opfyldt.
Kendelsen kan til enhver tid omgøres.
Stk. 2.  I kendelsen fastsættes det tidsrum, inden for  

 hvilket indgrebet kan foretages.
Dette tidsrum skal være så kort som muligt  

 og må ikke overstige 4 uger.
Tidsrummet kan forlænges, men højst med 4 uger  

 ad gangen.
Forlængelsen sker ved kendelse.
Stk. 3.  Såfremt indgrebets øjemed ville forspildes,  

 dersom retskendelse skulle afventes, kan politiet træffe beslutning om at  

 foretage indgrebet.
I så fald skal politiet snarest muligt og senest inden 24  

 timer fra indgrebets iværksættelse forelægge sagen for retten.
Retten afgør  

 ved kendelse, om indgrebet kan godkendes, samt om det kan opretholdes, og i  

 bekræftende fald for hvilket tidsrum, jfr. stk. 1, 2.-3. pkt., og stk. 2.  

 Burde indgrebet efter rettens opfattelse ikke være foretaget, skal retten  

 give meddelelse herom til justitsministeriet.
§ 784.  Inden retten træffer afgørelse efter § 783,  

 skal der beskikkes en advokat for den, som indgrebet vedrører, og advokaten  

 skal have lejlighed til at udtale sig.
Angår efterforskningen en overtrædelse  

 af straffelovens kapitler 12 eller 13, beskikkes advokaten fra den særlige  

 kreds af advokater, som er nævnt i stk. 2. Rettens beslutning om, at  

 advokaten ikke skal beskikkes fra denne særlige kreds, kan påkæres til højere  

 ret.
Stk. 2.  Justitsministeren antager for hver landsrets  

 område et antal advokater, der kan beskikkes i de i stk. 1, 2. pkt., nævnte  

 sager.
Justitsministeren fastsætter nærmere regler om de pågældende  

 advokaters vagtordninger, om vederlag for at stå til rådighed og om  

 sikkerhedsmæssige spørgsmål, herunder godkendelse af sekretærhjælp.
§ 785.  En advokat, som er beskikket efter § 784, stk.  

 1, skal underrettes om alle retsmøder i sagen og er berettiget til at  

 overvære disse samt til at gøre sig bekendt med det materiale, som politiet  

 har tilvejebragt.
Advokaten er endvidere berettiget til at få udleveret en  

 genpart af materialet.
Finder politiet, at materialet er af særlig fortrolig  

 karakter, og at genpart heraf derfor ikke bør udleveres, skal spørgsmålet  

 herom på begæring af advokaten af politiet indbringes for retten til  

 afgørelse.
Advokaten må ikke give de modtagne oplysninger videre til andre  

 eller uden politiets samtykke sætte sig i forbindelse med den, over for hvem  

 indgrebet er begæret foretaget.
Den beskikkede advokat må ikke give møde ved  

 anden advokat eller ved fuldmægtig.
Stk. 2.  Bestemmelserne om beskikkede forsvarere i  

 kapitel 66 og § 746, stk. 1, samt bestemmelserne i kapitlerne 91 og 92 om  

 sagsomkostninger og rettergangsbøder finder tilsvarende anvendelse på den  

 beskikkede advokat.
Retten kan bestemme, at den beskikkede advokat ikke  

 senere under sagen kan virke som forsvarer for nogen sigtet.
 § 786.  Det påhviler post- og telegrafvæsenet,  

 telefonselskaberne og andre tilsvarende offentlige og private virksomheder at  

 bistå politiet ved gennemførelsen af indgreb i meddelelseshemmeligheden,  

 herunder ved at etablere aflytning af telefonsamtaler m.v., ved at give de i  

 § 780, stk. 1, nr. 3, nævnte oplysninger samt ved at tilbageholde og udlevere  

 forsendelser m.v.
 Stk. 2.  Uden for de i § 780, stk. 1, nr. 3, nævnte  

 tilfælde kan retten efter begæring fra politiet med samtykke fra indehaveren  

 af en telefon eller andet kommunikationsapparat give de i stk. 1 nævnte  

 selskaber m.v. pålæg om at oplyse, hvilke andre apparater der sættes i  

 forbindelse med det pågældende apparat.
 Stk. 3.  Bestemmelsen i § 178 finder tilsvarende  

 anvendelse på den, som uden lovlig grund undlader at yde den bistand, som er  

 nævnt i stk. 1, eller at efterkomme et pålæg, som er givet efter stk. 2.
§ 787.  Den beskikkede advokat kan forlange at  

 overvære åbningen af breve og andre lukkede forsendelser.
Dette gælder dog  

 ikke, hvis åbningen ikke kan udsættes.
 Stk. 2.  Reglen i stk. 1 finder tillige anvendelse på en  

 forsvarer.
 § 788.  Efter afslutningen af et indgreb i  

 meddelelseshemmeligheden skal der gives underretning om indgrebet, jfr. dog  

 stk. 4. Har den person, til hvem underretning efter stk. 2 skal gives, været  

 mistænkt i sagen, skal der tillige gives underretning herom og om, hvilken  

 lovovertrædelse mistanken har angået.
Stk. 2.  Underretningen gives Stk. 3.  Underretningen gives af den byret, som har  

 truffet afgørelse efter § 783. Underretningen gives snarest muligt, såfremt  

 politiet ikke senest 14 dage efter udløbet af det tidsrum, for hvilket  

 indgrebet har været tilladt, har fremsat begæring om undladelse af eller  

 udsættelse med underretning, jfr. stk. 4. Er der i medfør af § 784, stk. 1,  

 beskikket en advokat, skal genpart af underretningen sendes til denne.
Stk. 4.  Vil underretning som nævnt i stk. 1-3 være til  

 skade for efterforskningen, eller taler omstændighederne i øvrigt imod  

 underretning, kan retten efter begæring fra politiet beslutte, at  

 underretning skal undlades eller udsættes i et nærmere fastsat tidsrum, der  

 kan forlænges ved senere beslutning.
Er der efter § 784, stk. 1, beskikket en  

 advokat, skal denne have lejlighed til at udtale sig, inden retten træffer  

 beslutning om undladelse af eller udsættelse med underretningen.
 § 789.  Får politiet ved et indgreb i  

 meddelelseshemmeligheden oplysning om en lovovertrædelse, der ikke har dannet  

 og efter § 781, stk. 1, nr. 3, eller § 781, stk. 4, heller ikke kunne danne  

 grundag for indgrebet, kan politiet anvende denne oplysning som led i  

 efterforskningen af den pågældende lovovertrædelse.
 Stk. 2.  Oplysninger, der er tilvejebragt ved et indgreb  

 i meddelelseshemmeligheden, må ikke anvendes som bevis i retten vedrørende en  

 lovovertrædelse, der ikke har dannet og efter § 781, stk. 1, nr. 3, eller §  

 781, stk. 4, heller ikke kunne danne grundlag for indgrebet.
 § 790.  Forsendelser, der har været tilbageholdt med  

 henblik på brevåbning, skal snarest muligt befordres videre efter deres  

 bestemmelse. Ønsker politiet at standse den videre befordring, skal begæring  

 om brevstandsning indgives til retten inden 48 timer efter tilbageholdelsens  

 iværksættelse.
§ 791.  Båndoptagelser, fotokopier eller anden  

 gengivelse af det, der ved indgrebet er kommet til politiets kendskab, skal  

 tilintetgøres, hvis der ikke rejses sigtelse mod nogen for den  

 lovovertrædelse, der dannede grundlag for indgrebet, eller hvis påtale senere  

 opgives.
Politiet underretter en i medfør af § 784, stk. 1, beskikket  

 advokat, når tilintetgørelse har fundet sted.
Stk. 2.  Er materialet fortsat af efterforskningsmæssig  

 betydning, kan tilintetgørelse undlades eller udsættes i et nærmere fastsat  

 tidsrum.
Politiet indbringer spørgsmålet herom for retten, der, inden der  

 træffes afgørelse, skal give den beskikkede advokat lejlighed til at udtale  

 sig.
Bestemmelserne i 2. pkt. finder ikke anvendelse på materiale, der er  

 tilvejebragt som led i efterforskning af lovovertrædelser, for hvilke påtale  

 i medfør af straffelovens §§ 110 f og 118 a sker efter justitsministerens  

 påbud.
Stk. 3.  Er der i forbindelse med telefonaflytning,  

 anden aflytning eller brevåbning foretaget indgreb i den mistænktes  

 forbindelse med personer, som efter reglerne i § 170 er udelukket fra at  

 afgive forklaring som vidne, skal materiale om dette indgreb straks  

 tilintetgøres.
Dette gælder dog ikke, hvis materialet giver anledning til, at  

 der rejses sigtelse for strafbart forhold mod den omhandlede person, eller at  

 hvervet som forsvarer bliver frataget den pågældende, jfr. §§ 730, stk. 3, og  

 736.
 Stk. 4.  I øvrigt skal politiet tilintetgøre materiale,  

 som tilvejebringes ved indgreb i meddelelseshemmeligheden, og som viser sig  

 ikke at have efterforskningsmæssig betydning.
 Kapitel 72. (Ophævet).
Ransagning § 794.  Ransagning af en sigtets bolig eller andre  

 rum, gemmer eller person for at søge efter spor af forbrydelsen eller efter  

 ting, som er genstand for beslaglæggelse, kan finde sted, når § 795.  Ransagning i foranførte øjemed af en ikke  

 sigtets bolig, rum eller gemmer kan finde sted, når sagen Stk. 2.  Ligeledes kan ransagning af en ikke sigtets  

 person finde sted, når sagen angår en forbrydelse af den foran under 1)  

 nævnte art, og der er påviselig grund til at antage, at det eftersøgte findes  

 hos ham.
 § 796.  Uden for de i de foregående to paragraffer  

 fastsatte nærmere betingelser kan ransagning i foranførte øjemed finde sted  

 af hus eller rum, som efter sin bestemmelse er tilgængeligt for alle og  

 enhver, eller som står under politiets særlige tilsyn.
 § 797.  Ransagning, hvori den, hos hvem den skal  

 iværksættes, ikke udtrykkelig samtykker, kan som regel kun finde sted ifølge  

 retskendelse.
 Stk. 2.  Uden foregående retskendelse kan ransagning,  

 være sig hos sigtede eller andenmand, foretages af politiet:
 Stk. 3.  Har ransagning uden retskendelse fundet sted  

 hos en mistænkt, imod hvem forfølgning ikke tidligere var begyndt, skal  

 beretning derom indgives til retten inden 24 timer.
 Stk. 4.  Om politiets beføjelse til at ransage dens  

 person, som anholdes, gælder derhos reglen i § 758.
 § 798.  Når ransagning ifølge retskendelse ikke skal  

 iværksættes af retten selv, skal det i kendelsen angives, ved hvem  

 iværksættelsen skal ske.
 Stk. 2.  Uden for påtrængende tilfælde bør iværksættelse  

 af ransagning kun, hvor vedkommende udtrykkelig samtykker, overlades til  

 politiets underordnede betjente.
Stk. 3.  Ved enhver ransagning skal såvidt muligt to  

 uberygtede mænd tilkaldes som vidner.
Enhver er inden for en afstand af 2  

 kilometer fra sin bopæl pligtig at efterkomme sådan kaldelse; den, som uden  

 lovligt forfald vægrer sig, ifalder en bøde.
 § 799.  Den, hvis bolig, rum eller gemmer skal  

 ransages, skal opfordres til at overvære forretningen; er han fraværende,  

 skal en husfælle eller nabo tilkaldes, når dette kan ske uden ophold.
Stk. 2.  Dersom ransagningen foretages i sigtedes bolig,  

 rum eller gemmer, kan retten bestemme, at sigtede, dennes husfælle eller nabo  

 skal fjernes, medens ransagningen foregår, såfremt de pågældende gør forsøg  

 på at lægge ransagningen hindringer i vejen.
Såfremt sigtelsen vedrører en af  

 de i straffelovens kap. 12, 13, 16 eller 20 omhandlede forbrydelser eller  

 ulovligt hasardspil, ulovlig spiritusudskænkning, overtrædelse af  

 bestemmelserne om handel med samt tilvirkning og besiddelse af våben eller om  

 forbud mod at bære uniform, kan tilsvarende bestemmelse under de i § 797,  

 stk. 2, fastsatte betingelser tages af politiet, men det skal da inden 24  

 timer for retten oplyses og begrundes, at ransagningen er foretaget uden  

 overværelse af sigtede eller dennes husfælle eller nabo.
I de i nærværende  

 stykke omhandlede tilfælde skal ransagningen altid foregå i overværelse af  

 vidner i overensstemmelse med § 798, sidste stykke.
 Stk. 3.  Forinden ransagning påbegyndes, skal rettens  

 kendelse oplæses eller forevises, eller, hvor ingen kendelse foreligger,  

 øjemedet betydes.
 Stk. 4.  Eftersøges bestemte ting, bør, forinden  

 ransagning påbegyndes, vedkommende opfordres til at udlevere eller påvise  

 samme.
 Stk. 5.  Forefindes ved ransagningen ting, som skønnes  

 at burde beslaglægges, forholdes med dem, som bestemt i foregående kapitel.  

 Med hensyn til papirer iagttages reglerne i § 829.
 Stk. 6.  Om ransagning, der ikke iværksættes af retten  

 og tilføres retsbogen, affattes en beretning, der medunderskrives af  

 vidnerne.
 Stk. 7.  Bliver ransagningen uden resultat, skal  

 skriftlig bevidnelse herom på forlangende meddeles den pågældende.
 § 800.  Ved ransagnings iværksættelse bliver endvidere  

 følgende regler at iagttage:
 Stk. 2.  Al den skånsel og varsomhed, som øjemedet  

 tilsteder, skal udvises.
 Stk. 3.  Ved nattetid bør ransagning kun foretages, når  

 øjemedets opnåelse afhænger deraf.
 Stk. 4.  Åbning med magt af lukkede adgange eller gemmer  

 bør kun finde sted, når en opfordring om at åbne har vist sig frugtesløs,  

 eller der ingen er til stede, til hvem den kan rettes.
 Stk. 5.  Personlig ransagning af en kvinde skal ske ved  

 ærbare kvinder og ikke i overværelse af mænd, jfr. § 199.
Beslag på sigtedes formue og forbud mod  

 foreninger og skrifter § 801.  Når tiltale er rejst, men sigtede har  

 unddraget sig sagens videre forfølgning, kan retten på statsadvokatens  

 begæring, og efter at forsvareren er hørt, ved kendelse bestemme, at der skal  

 lægges beslag på den formue, som sigtede måtte besidde eller erhverve i  

 riget.
Kendelsen forkyndes overensstemmende med reglerne i § 159.
 Stk. 2.  Oplyses det senere, at det var sigtede umuligt  

 at møde eller blive til stede, kan retten ophæve beslaglæggelsen.
§ 802.  Retten drager omsorg for, at der beskikkes en  

 værge til at bestyre den beslaglagte formue.
At sådan foranstaltning er  

 truffet, bliver at kundgøre ved tinglysning efter de om umyndiggørelse  

 gældende regler.
 Stk. 2.  Værgen har at afgive løfte om ikke at lade  

 sigtede tilflyde nogen indtægt af formuen. Ægtefælles og børns krav på  

 underhold af denne ophæves derimod ikke ved beslaglæggelsen, ligesom sigtede  

 heller ikke er udelukket fra at råde over den beslaglagte formue ved  

 testamente.
 § 803.  Beslaglæggelsen ophæves:
Stk. 2.  Den ret, som har besluttet beslaglæggelsen,  

 tager beslutning om ophøret i de foran nævnte tilfælde.
Formuen med de under  

 beslaglæggelsen vundne indtægter og efter fradrag af de hafte udgifter  

 udleveres derefter til sigtede eller henholdsvis arvingerne.
 § 804.  Beslaglæggelse af en mistænkts gods til  

 sikkerhed for sagens omkostninger og erstatningsansvar kan, hvor og i sådant  

 omfang, som retten måtte finde det fornødent, finde sted ifølge rettens  

 kendelse efter begæring af påtalemyndigheden eller den ved forbrydelsen  

 forurettede.
 Stk. 2.  Beslaglæggelsen medfører de samme  

 retsvirkninger som arrest på gods ifølge den borgerlige retsplejes regler.
§ 805.  Retten drager omsorg for beslaglæggelsens  

 iværksættelse.
Med hensyn til denne samt de forholdsregler, som bliver at  

 træffe for at sikre beslaglæggelsens retsvirkninger, gælder de i bogen om den  

 borgerlige retspleje givne regler om arrest på gods, dog at særlig sag til  

 stadfæstelse af beslaglæggelsen bortfalder.
§ 806.  Beslaglæggelsen bortfalder, når forfølgning  

 frafaldes, eller sigtede frifindes, og den ophæves, når den på grund af  

 senere fremsatte indsigelser eller senere indtrufne omstændigheder findes  

 ikke at have hjemmel.
Beslutninger og forholdsregler med hensyn til  

 beslaglæggelsens ophør træffes af den ret, for hvilken sagen er eller var  

 tingfæstet.
 § 807.  Med hensyn til foreløbigt forbud mod  

 foreninger i henhold til grundlovens § 78, stk. 3, bliver det på nævnte sted  

 i grundloven foreskrevne at iagttage.
Stk. 2.  Forbud i henhold til presseloven mod udbredelse  

 her i riget af skrifter, der er trykt i udlandet, nedlægges ved kendelse af  

 vedkommende undersøgelsesret.
Forbudet bortfalder, hvis sag om dets  

 stadfæstelse ikke anlægges inden 1 uge.
Personundersøgelser § 808.  Der skal tilvejebringes sådanne oplysninger om  

 sigtedes personlige forhold, som må antages at være af betydning for sagens  

 afgørelse vedrørende straffastsættelse eller anvendelse af anden retsfølge  

 end straf.
Stk. 2.  En nærmere undersøgelse vedrørende sigtedes  

 personlige forhold, herunder navnlig hans tidligere og nuværende forhold i  

 hjem, skole og arbejde samt hans legemlige og åndelige tilstand, skal i  

 almindelighed foretages, når der kan blive spørgsmål om anvendelse af Stk. 3.  Justitsministeren fastsætter regler om, i  

 hvilke sager der i øvrigt skal foretages undersøgelser af den i stk. 2  

 omhandlede beskaffenhed.
§ 809.  Sigtede skal underkastes mentalundersøgelse,  

 når dette findes at være af betydning for sagens afgørelse.
Hvis han ikke  

 udtrykkeligt samtykker i undersøgelsen, kan denne kun finde sted efter  

 retskendelse.
Er sigtede fængslet, kan han ikke mentalundersøges uden rettens  

 bestemmelse.
 Stk. 2.  Findes det påkrævet, at sigtede indlægges til  

 mentalundersøgelse på hospital for sindslidende, på åndssvageanstalt eller i  

 anden egnet institution, træffer retten ved kendelse bestemmelse herom.
 § 810.  Såfremt sigtede ikke samtykker i, at der søges  

 tilvejebragt oplysninger om hans personlige forhold ved henvendelse til hans  

 pårørende eller andre privatpersoner, kan dette kun ske, hvis retten finder  

 det af væsentlig betydning for sagens afgørelse og ved kendelse træffer  

 bestemmelse herom.
 § 811.  Justitsministeren fastsætter nærmere regler om  

 foretagelsen af personundersøgelser.
 §§ 812-821. (Ophævet).
Kapitel 75 a Besigtigelse § 822.  Politiet har at foretage besigtigelser i alle  

 tilfælde, hvor dets pligter med hensyn til efterforskningen medfører det.  

 Skønnes det, at besigtigelse bør ske ved retten, har politiet at drage omsorg  

 for, at den forefundne tilstand blive uforandret, indtil retshandlingen kan  

 finde sted.
Stk. 2.  Retten kan foretage besigtigelse af personer,  

 genstande og lokaliteter, når sådant findes nødvendigt eller hensigtsmæssigt  

 for sagens oplysning.
Ville det medføre uforholdsmæssige udgifter eller  

 ulemper, at besigtigelse foretages af den ret, ved hvilken sagen er  

 tingfæstet, eller skal besigtigelsen foretages før domsforhandlingen i en  

 sag, som er tingfæstet ved landsretten, foretages den af vedkommende  

 undersøgelsesret (§§ 686 og 694).
 Stk. 3.  Foretager den dømmende ret, hvor loven giver  

 adgang hertil, under domsforhandlingen en besigtigelse på åstedet, skal de  

 personer være til stede, som ellers skal være nærværende under  

 domsforhandlingen.
 Stk. 4.  Angående besigtigelser, som byretten,  

 henholdsvis sø- og handelsretten, foretager enten som undersøgelsesret eller  

 i sager, der ikke er undtagne fra anke, skal retsbogen indeholde så meget, at  

 den giver et fuldstændigt og tro billede af det besigtigede.
 Stk. 5.  Forudsætter adgangen til besigtigelse en  

 ransagning, skal de for denne foreskrevne betingelser og regler iagttages.
 § 823.  Kræves der til en besigtigelse eller i øvrigt  

 til en undersøgelse eller bedømmelse af et faktisk forhold, til hvilken sagen  

 findes at give anledning, indsigt, som ikke kan forudsættes hos retten, kan  

 denne tilkalde syns- og skønsmænd overensstemmende med kap. 19.
Kapitel 75 b Beslaglæggelse § 824.  Ting, der antages at være af betydning som  

 bevismidler eller at burde konfiskeres, eller som ved forbrydelsen er  

 fravendt nogen, af hvem de kan kræves tilbage, tages i bevaring, hvor dette  

 skønnes fornødent.
Udleveres sådanne ting ikke frivillig af den, i hvis  

 besiddelse de er, eller kræves de tilbage af nogen, der frivillig har  

 udleveret dem, kan de beslaglægges overensstemmende med nedenstående regler.
 Stk. 2.  Skriftlige meddelelser mellem sigtede og de i  

 §§ 169 og 170 nævnte personer er ikke genstand for beslaglæggelse, så længe  

 de er i de sidstnævnte personers besiddelse og disse ikke sigtes for  

 delagtighed i forbrydelsen.
§ 825.  Beslutning om beslaglæggelse tages af retten.  

 Politiet kan dog, hvor sådan beslutning ikke uden fare kan afventes, foretage  

 en foreløbig beslaglæggelse, men beretning om denne må da uden ophold og  

 senest inden 24 timer forelægges for retten, der afgør, om beslaglæggelsen  

 skal opretholdes.
Samme beføjelse som politiet har enhver anden, når den  

 pågældende træffes i udførelsen af en forbrydelse eller på friske spor.
Kan i  

 dette tilfælde forelæggelse for retten ikke straks finde sted, skal det  

 beslaglagte uopholdelig afleveres til politiet, som afkræver nøjagtig  

 forklaring om det forefaldne og pålægger vedkommende private, hvis  

 beslaglæggelsen ikke straks hæves, at møde for retten, der træffer afgørelse.
 Stk. 2.  Beslaglæggelse af et trykt skrift, i anledning  

 af hvis indhold ansvar skal gøres gældende, kan kun ske efter retskendelse.
 § 826.  Ville beslaglæggelse udsætte en ikke sigtet  

 person for tab, bør den, når øjemedet derved kan antages tilstrækkeligt  

 sikret, undlades mod løfte, med eller uden sikkerhedsstillelse, om på  

 opfordring at forevise, fremlægge eller medbringe tingen.
 § 827.  Retten kan pålægge den person eller offentlige  

 myndighed, der har rådighed over dokumenter eller andre ting af den i § 824  

 nævnte art, at forevise eller udlevere dem, medmindre der derved vil  

 fremkomme oplysning om forhold, som vedkommende ville være udelukket fra  

 eller fritaget for at afgive forklaring om som vidne, jfr. §§ 169-172.
 Stk. 2.  Bestemmelse om fremlæggelse af dokumentet  

 træffes, efter at den, der har rådighed over dokumentet, har haft lejlighed  

 til at udtale sig.
 Stk. 3.  Undlader den pågældende uden lovlig grund at  

 efterkomme pålægget, finder bestemmelsen i § 178 tilsvarende anvendelse.
 Stk. 4.  Når private dokumenter er udleveret i medfør af  

 stk. 1, skal der af retten gives vedkommende underretning herom, så snart det  

 kan ske uden skade for undersøgelsen.
§ 828.  Ting, som er tagne i bevaring, skal snarest  

 muligt nøjagtig optegnes og mærkes med embedssegl eller på anden  

 fyldestgørende måde.
Såvel sigtede som den, i hvis værge tingene var, kan  

 vedføje yderligere mærke, og der bør, så vidt det er muligt, og kan ske uden  

 skade for undersøgelsen, gives dem lejlighed til at overvære mærkernes  

 aftagelse.
Den, i hvis værge tingene var, kan kræve modtagelsesbevis.
§ 829.  Det første gennemsyn af papirer, som  

 beslaglægges, skal, når vedkommende ikke samtykker i afvigelse herfra,  

 iværksættes af retten.
For så vidt det er muligt og kan ske uden skade for  

 undersøgelsen, skal der gives sigtede og andre vedkommende lejlighed til at  

 være til stede.
Når nogen af disse ønsker det, og ingen særlig protokolfører  

 er til stede, skal retsvidne tilkaldes.
 Stk. 2.  Kan som følge heraf gennemsyn af papirer ikke  

 finde sted straks ved beslaglæggelsen, bliver de foreløbig at forvare i  

 forseglet omslag.
§ 830.  Ting, som er fravendt nogen ved en forbrydelse  

 eller er udbyttet af sådanne ting, bliver, senest når sagen er endeligt  

 sluttet, at udlevere rette vedkommende.
Andre ting, som er beslaglagt for at  

 tjene som bevismidler, skal tilbagegives, når de ikke længere behøves.
Den,  

 som er interesseret i tilbagegivelsen, kan derom æske kendelse.
Tredje afsnit.
Tiltale og domsforhandling ved landsret Iværksættelse af tiltale og forberedelse af  

 domsforhandling for § 831.  Tiltale rejses ved et af statsadvokaten  

 udfærdiget og underskrevet anklageskrift, som skal indeholde:
 Stk. 2.  Hverken angivelser af beviser eller udviklinger  

 af retsspørgsmål må findes i anklageskriftet.
 § 832.  Anklageskriftet indleveres på landsrettens  

 kontor; ved dets indlevering er sagen tingfæstet.
 Stk. 2.  Statsadvokaten foranlediger en genpart af  

 anklageskriftet forkyndt for tiltalte, eventuelt i forbindelse med  

 forkyndelse af stævning, jfr. § 840. Sker forkyndelse af anklageskriftet ikke  

 straks efter sagens tingfæstning, sendes der i anbefalet brev tiltalte en  

 genpart af anklageskriftet.
 § 833.  Vil statsadvokaten inden domsforhandlingen  

 enten udvide tiltalen til andre strafbare forhold end de i anklageskriftet  

 nævnte eller berigtige angivelse i anklageskriftet, må dette ske ved  

 indlevering og forkyndelse af yderligere eller nyt anklageskrift.
Stk. 2.  Under domsforhandlingen kan udvidelse af  

 tiltalen til andre strafbare forhold ske med rettens samtykke, når tiltalte  

 indvilger deri, så og når det forhold, som der er spørgsmål om at inddrage,  

 er begået under selve domsforhandlingen.
Udvidelsen sker efter rettens  

 bestemmelse ved tilføjelse på anklageskriftet eller tilførsel i retsbogen;  

 det samme gælder om berigtigelser, som statsadvokaten under domsforhandlingen  

 foretager i anklageskriftets angivelser.
 Stk. 3.  Hvis tiltalte ikke indvilger i tiltalens  

 udvidelse, må der imod ham rejses ny sag, hvorved straffelovens § 89 da  

 finder anvendelse.
§ 834.  Samtidig med indleveringen af anklageskriftet  

 eller snarest muligt derefter skal statsadvokaten på rettens kontor indlevere  

 en udskrift af de i sagen foretagne retslige undersøgelses- og  

 bevishandlinger, ledsaget af sagens øvrige dokumenter og andre synlige  

 bevismidler, samt en fortegnelse over de beviser, som agtes fremført med kort  

 angivelse af, hvad dermed agtes godtgjort.
Vidner og syns- eller skønsmænd  

 skal betegnes med navn, og hvad der i øvrigt måtte udkræves til deres  

 nøjagtige betegnelse, under opgivende af, om de agtes afhørt under  

 domsforhandlingen eller ved en undersøgelsesret, eller om allerede afgivne  

 forklaringer agtes benyttede. Ønskes syns- eller skønsmænd udmeldt,  

 fremsættes begæring herom til retten.
§ 835.  En genpart af bevisfortegnelsen foranstaltes  

 af statsadvokaten uden ophold meddelt forsvareren tillige med en udskrift af  

 de i sagen foretagne undersøgelses- og bevishandlinger.
I øvrigt gøres sagens  

 dokumenter og andre synlige bevismidler så vidt muligt tilgængelige på  

 hensigtsmæssig og betryggende måde, og fornøden underretning herom meddeles.  

 Samtidig med at der meddeles forsvareren genpart af bevisfortegnelsen, sender  

 statsadvokaten en genpart af fortegnelsen til tiltalte.
§ 836.  Inden udløbet af en af statsadvokaten på  

 anklageskriftet opgiven frist, der på begæring kan forlænges af rettens  

 formand, skal forsvareren afgive såvel på rettens kontor som til  

 statsadvokaten en fortegnelse over de beviser, der fra hans side måtte ønskes  

 fremført, med kort angivelse af, hvad dermed tilsigtes godtgjort. Ønskes  

 vidner eller syns- eller skønsmænd indkaldt, må det opgives, om de begæres  

 indkaldt til domsforhandlingen eller for en undersøgelsesret.
Samtidig  

 indleveres på rettens kontor de dokumenter og andre synlige bevismidler, af  

 hvilke der måtte agtes gjort brug.
Stk. 2.  Vil forsvareren fremsætte begæring om, at  

 bevis, som er opført i statsadvokatens bevisfortegnelse, tilvejebringes på  

 anden måde, bør skriftlig begæring indgives til rettens kontor inden den  

 frist, der er anført i anklageskriftet.
Genpart af begæringen tilstilles  

 samtidig statsadvokaten.
 Stk. 3.  Det samme gælder, når forsvareren i  

 overensstemmelse med § 702 eller § 703 vil fremsætte begæring om flytning af  

 sagen.
 Stk. 4.  Antager forsvareren, at sagen, således som den  

 er anlagt, ikke kan fremmes, eller at statsadvokaten har overset nogen uden  

 for bevisspørgsmålet liggende omstændighed, på grund af hvilken tiltalte ikke  

 kan fældes, bør han ufortøvet gøre statsadvokaten opmærksom derpå.
§ 837.  Finder statsadvokaten at måtte modsætte sig en  

 begæring, som af forsvareren er fremsat i henhold til foregående paragraf,  

 skal han uden ophold forelægge retten sagen til afgørelse.
Forinden denne  

 træffes, bør der, så vidt dertil er anledning, gives statsadvokaten og  

 forsvareren lejlighed til at ytre sig mundtlig eller skriftlig.
 Stk. 2.  Finder forsvareren at måtte modsætte sig en  

 vidneførsel, som agtes foretaget af statsadvokaten, finder bestemmelserne i  

 stk. 1 tilsvarende anvendelse.
Stk. 3.  Når nogen af parterne begærer det, kan retten  

 træffe bestemmelse om, ved hvilken undersøgelsesret enkelte retshandlinger,  

 der skal finde sted til optagelse af beviser til brug under  

 domsforhandlingen, bliver at foretage.
Ligeledes kan landsretten efter en  

 parts begæring træffe bestemmelse om, hvorvidt tiltalte, hvor denne er  

 fængslet, vil være at henbringe til retsmøde, der skal finde sted i en anden  

 retskreds end den, hvor han hensidder fængslet, om, at forsvarer vil være at  

 beskikke til at varetage hans tarv under retsmøde uden for landsret, og  

 lignende.
§ 838.  Ønsker nogen af parterne at gøre brug af andre  

 beviser end de i hans bevisfortegnelse opførte, eller vil han frafalde  

 førelsen af noget af disse, eller ønsker han noget bevis optaget på anden  

 måde end deri opgivet, skal skriftlig meddelelse herom snarest muligt gøres  

 på rettens kontor og til modparten.
Bestemmelserne i §§ 834-37 finder herved  

 tilsvarende anvendelse.
§ 839.  Skal afhørelse af vidner eller syns- eller  

 skønsmænd foregå forinden domsforhandlingen, har statsadvokaten at rette  

 fornøden begæring til vedkommende undersøgelsesret.
Er der fare for, at et  

 bevis ville spildes, hvis dets optagelse skulle bero, indtil reglerne i §§  

 834-38 er iagttagne, retter statsadvokaten uden yderligere forberedende  

 skridt, end omstændighederne tillader, begæring til undersøgelsesretten; dog  

 skal i ethvert fald meddelelse herom snarest muligt indleveres på  

 landsrettens kontor, og underretning tillige gives forsvareren.
Under samme  

 betingelse og med samme forpligtelse kan forsvareren rette begæring om  

 bevishandlinger umiddelbart til undersøgelsesretten, der afgør, om den her  

 fastsatte betingelse er til stede.
 Stk. 2.  Bevisoptagelse efter stk. 1 sker efter reglerne  

 i kapitel 67 og 68. De fornødne udskrifter af det passerede tilstilles  

 snarest muligt statsadvokaten og forsvareren.
§ 840.  Retten giver statsadvokaten meddelelse om  

 sagens berammelse og underretter statsadvokaten og tiltalte om eventuel  

 forsvarerbeskikkelse.
Underretningen til tiltalte kan eventuelt gives gennem  

 statsadvokaten i forbindelse med forkyndelse af stævning.
Stk. 2.  Statsadvokaten foranlediger stævning  

 indeholdende oplysning om tid og sted for retsmødet forkyndt for tiltalte med  

 mindst 4 dages varsel.
Genpart af stævning og anklageskrift tilstilles  

 samtidig forsvareren.
 Stk. 3.  Er tiltalte fængslet eller anholdt,  

 foranlediger statsadvokaten, at han betimeligt henbringes til tingstedet.
Stk. 4.  Vidner og syns- eller skønsmænd, som skal  

 fremstilles under domsforhandlingen, foranstaltes af statsadvokaten  

 betimeligt indkaldte.
Er noget vidne fængslet eller hensat i forvaring,  

 foranlediger statsadvokaten, at den pågældende betimeligt henbringes til  

 tingstedet.
 § 841.  (Ophævet).
 § 842.  Retten kan på et hvilket som helst tidspunkt,  

 forinden sagen foretages, af egen drift eller efter begæring ved kendelse  

 beslutte dens afvisning, når den, efter at der er givet statsadvokaten  

 lejlighed til at udtale sig, samt hvis der er spøgsmål om en afhjælpelig  

 mangel, til at foretage det i så henseende fornødne, finder:
 Stk. 2.  Finder retten, at sagen er unddraget fra  

 behandling for nævninger, afsiger den, efter så vidt fornødent at have givet  

 statsadvokaten lejlighed til at udtale sig, herom kendelse.
 § 843.  Udsættelse af domsforhandlingen kan forinden  

 dennes begyndelse besluttes af retten, når dette findes nødvendigt af hensyn  

 til denne selv eller på grund af andre omstændigheder, såsom tiltaltes flugt,  

 hindringer for statsadvokaten, tiltalte eller forsvareren, for vidner eller  

 syns- eller skønsmænd, forandringer i tiltalen eller anmeldelse af nye  

 beviser.
 Stk. 2.  Om udsættelsesgrunde, som indtræder før  

 domsforhandlingens begyndelse, påhviler det enhver vedkommende snarest muligt  

 at underrette retten.
§ 844.  De retsmøder, som afholdes inden  

 domsforhandlingen, er ikke offentlige.
Begæringer til retten, som ikke  

 fremsættes mundtligt i et retsmøde, stiles skriftligt til retten.
Er tiltalte  

 fængslet, kan hans henvendelse til retten - derunder meddelelse om beviser,  

 han ønsker fremført (§§ 836 og 838) - fremsættes til undersøgelsesrettens  

 retsbog eller for fængselsbestyreren, som har at modtage samme til en dertil  

 indrettet bog.
Udskrift tilstilles uden ophold landsrettens kontor og i de i  

 §§ 836 og 838 omhandlede tilfælde tillige statsadvokaten.
Bestemmelser om domsforhandling ved  

 landsret § 845.  Statsadvokaten samt den beskikkede forsvarer  

 skal være til stede under hele domsforhandlingen, så længe de har adgang til  

 at få ordet under samme; dog er herved ikke udelukket, at forskellige  

 personer udfører statsadvokatens eller den beskikkede forsvarers hverv i  

 sagen.
Stk. 2.  Udebliver statsadvokaten enten ved  

 domsforhandlingens begyndelse eller i løbet af denne, udsættes sagen.
Det  

 samme gælder, når den beskikkede forsvarer udebliver, eller når den valgte  

 forsvarer ikke møder, medmindre omstændighederne måtte gøre det muligt for  

 præsidenten at beskikke en forsvarer, som straks kan udføre hvervet.
 § 846.  Tiltalte skal, så vidt loven ikke hjemler  

 undtagelse, personlig være til stede under hele domsforhandlingen, så længe  

 han har adgang til at udtale sig; dog kan rettens formand, efter at hans  

 afhørelse er sluttet, tillade ham at fjerne sig.
§ 847.  Udebliver tiltalte ved begyndelsen eller i  

 løbet af domsforhandlingen, og kan han ikke straks bringes til stede,  

 udsættes sagen.
Er tiltalte udeblevet trods lovlig tilsigelse og uden oplyst  

 lovligt forfald, kan retten dog bestemme, at der skal ske afhøring af vidner  

 og syns- og skønsmænd, der er mødt, såfremt det findes foreneligt med  

 hensynet til tiltalte, og såfremt udsættelse af afhøringen vil være til  

 væsentlig ulempe for de mødte eller medføre væsentlig udsættelse af sagen.  

 Afhøring efter 2. punktum kan dog kun ske, såfremt tiltaltes forsvarer er  

 mødt og giver samtykke til afhøringen.
 Stk. 2.  I efternævnte tilfælde kan en domsforhandling  

 fremmes i tiltaltes fraværelse, såfremt retten ikke finder hans nærværelse  

 nødvendig:
 § 848.  Formanden kan beslutte, at tiltalte skal  

 forlade retssalen, medens et vidne eller en medtiltalt afhøres, når særegne  

 grunde taler for, at en uforbeholden forklaring ellers ikke kan opnås.
 Stk. 2.  Når tiltalte som følge af en beslutning efter  

 stk. 1 ikke har overværet afhøringen af et vidne eller en medtiltalt, skal  

 han, når han på ny kommer til stede i retssalen, have oplysning om, hvem der  

 har afgivet forklaring i hans fravær, og om indholdet af forklaringen, for så  

 vidt den angår ham.
 § 849.  Når tiltalte fjernes fra retssalen i henhold  

 til § 151, kan forhandlingen fortsættes, hvis formanden ikke finder en  

 udsættelse nødvendig.
 Stk. 2.  Tiltalte bør i så fald, så snart og så vidt  

 hans adfærd gør det muligt, atter indføres i retssalen og gøres bekendt med  

 det under hans fraværelse forefaldne; så bør der og, for så vidt det efter  

 forhandlingens standpunkt endnu er muligt, gives ham adgang til at fremkomme  

 med, hvad han under almindelige forhold ville have haft lejlighed til.
 § 850.  Når domsforhandlingen er begyndt, fortsættes  

 den så vidt muligt uafbrudt, indtil endelig afgørelse har fundet sted.
 Stk. 2.  Har forhandlingen været afbrudt, bestemmer  

 rettens formand, om og i hvilket omfang det allerede foretagne skal gentages,  

 når sagen atter kommer for.
 § 851.  (Ophævet).
 § 852.  Om udsættelsesgrunde, som indtræder på en tid,  

 da domsforhandlingen er udsat, påhviler det enhver vedkommende snarest muligt  

 at underrette rettens formand, for at bestemmelse om udsættelse om muligt kan  

 tages og meddelelse til alle vedkommende finde sted, førend sagen på ny  

 skulle have været for.
 § 853.  Når retten er sat til sagens behandling, lader  

 rettens formand sagen påråbe og tiltalte føre ind i retssalen samt så vidt  

 fornødent vidner og syns- og skønsmænd påråbe, hvorhos han giver de pålæg og  

 træffer de foranstaltninger, som måtte findes fornødne for at sikre disses  

 tilstedeblivelse og hindre indbyrdes meddelelse.
 §§ 854-863. (Ophævet).
 § 864.  Nævningerne indtager deres sæde i den ved  

 udtagelsen bestemte orden, jfr. § 79.
 § 865.  Når nævningerne har indtaget deres sæde,  

 oplæses anklageskriftet, og tiltalte spørges, om han erkender sig skyldig i  

 det der omhandlede forhold.
 § 866.  Derefter påminder formanden nævningerne om, at  

 de indtil dommens afsigelse ikke angående sagen må have samtale eller  

 forbindelse med nogen anden end formanden eller retten gennem formanden.  

 Derpå foreholder formanden nævningerne, at de på ære og samvittighed skal  

 love opmærksomt at følge forhandlingen i retten og samvittighedsfuldt besvare  

 de spørgsmål, som vil blive dem forelagt, samt i øvrigt samvittighedsfuldt  

 afgive stemme i sagen, alt således som de finder ret og sandt at være efter  

 loven og sagens bevisligheder.
 Stk. 2.  Herpå svarer nævningerne hver for sig, stående:  

 »Det lover jeg på ære og samvittighed«.
 Stk. 3.  Indsigelser, der går ud på, at nævningerne ikke  

 på behørig måde har aflagt løfte, skal fremsættes, før statsadvokaten  

 begynder sin udvikling af tiltalens genstand (§ 868).
§ 867.  Nævningerne vælger umiddelbart efter aflagt  

 løfte under ledelse af den nævning, hvis navn først blev udtaget, en  

 ordfører.
Valget sker ved stemmeflerhed; i tilfælde af stemmelighed  

 foretrækkes den ældste.
§ 868.  Når nævningerne har valgt ordfører, giver  

 formanden statsadvokaten lejlighed til at udvikle, hvad der er tiltalens  

 genstand.
Derpå følger bevisførelsen.
Formanden spørger tiltalte, om han er  

 villig til at forklare sig nærmere om de forhold, som tiltalen angår.
I  

 bekræftende fald bestemmer formanden, på hvilket tidspunkt under  

 bevisførelsen forklaringen skal afgives.
Når tiltalte skal forklare sig, sker  

 det ved, at statsadvokaten udspørger ham nærmere om sagen.
Derefter kan  

 forsvareren stille spørgsmål til tiltalte.
Yderligere spørgsmål kan, foruden  

 af enhver af dommerne og nævningerne, stilles af statsadvokten og  

 forsvareren.
Derpå følger den øvrige bevisførelse.
 Stk. 2.  Afgiver tiltalte under afhørelsen en  

 fuldstændig tilståelse, afgør retten, om og i hvilken udstrækning yderligere  

 bevisførelse skal finde sted.
 § 869.  Opstår der spørgsmål, om nogen fejl  

 foreligger, der hindrer sagens fremme, eller om statsadvokaten har påtaleret,  

 kan forhandlingen begrænses til dette punkt, indtil spørgsmålet har fundet  

 sin afgørelse.
Stk. 2.  Det samme gælder, når spørgsmål rejses, om et  

 sådant forhold, som er beskrevet i anklageskriftet, overhovedet er strafbart,  

 eller om straf er udelukket ved forældelse eller af anden lignende grund.
Er  

 retten enig, kan frifindelsesdom straks afsiges.
Stk. 3.  Fejl, der hindrer sagens fremme, bør, hvor det  

 kan ske, tilstedes afhjulpne, og den udsættelse gives, som i så henseende  

 måtte behøves.
Skal fejlen kun tages i betragtning, når den gøres gældende  

 fra tiltaltes side, må indsigelse fremsættes, så snart dertil er blevet  

 lejlighed; i almindelighed må det ske, førend udtagelse af nævninger  

 begynder.
 Stk. 4.  Den omstændighed, at retten forinden  

 domsforhandlingens begyndelse har nægtet at tage en begæring om sagens  

 afvisning til følge (§ 842), er ikke til hinder for, at det således  

 foreløbigt rejste spørgsmål på ny bringes frem under domsforhandlingen.
 § 870.  Bevisførelsen foregår først fra  

 statsadvokatens og derefter fra forsvarets side; beviser, hvis førelse retten  

 af egen drift beslutter, fremføres på det tidspunkt, formanden bestemmer.  

 Førend en parts beviser fremføres, kan den bevisførende i korthed angive,  

 hvad det er for beviser, han vil føre, og hvad han dermed vil godtgøre.
 Stk. 2.  Efter ethvert enkelt vidnes afhørelse, såvel  

 som efter fremførelsen af ethvert andet bevis, har tiltalte adgang til, hvis  

 han ønsker det, at forklare sig, så vidt beviset dertil giver anledning.
 § 871.  Om slutning af bevisførelsen enten i det hele  

 eller om et enkelt punkt, førend alle beviserne er fremført, samt om  

 genoptagelse af en sluttet bevisførelse, tager retten beslutning.
 Stk. 2.  Omfatter sagen flere forbrydelser, kan  

 formanden lade forhandlingen og nævningernes påkendelse foregå særskilt for  

 hver enkelt forbrydelse.
§ 872.  Statsadvokaten afhører de af ham fremstillede  

 vidner.
Vidner, som fremstilles fra forsvarets side, afhøres af forsvareren  

 eller af tiltalte.
 Stk. 2.  På tilsvarende måde forholdes med afhørelse af  

 syns- og skønsmænd.
 § 873.  Formanden er berettiget og forpligtet til, når  

 som helst han i sandhedens interesse finder grund dertil, at rette spørgsmål  

 til den, som afhøres.
 § 874.  Vidner og syns- eller skønsmænd, som  

 fremstilles efter rettens beslutning af egen drift (jfr. § 880, sidste  

 stykke), afhøres af formanden; dog er han beføjet til at overlade afhørelsen  

 til parterne.
 Stk. 2.  Sker afhørelse ved rettens formand, kan  

 parterne andrage på, at yderligere spørgsmål stilles; formanden kan overlade  

 det til dem selv at stille sådanne enkelte spørgsmål.
 § 875.  Dommerne og nævningerne er berettigede til at  

 rette spørgsmål til de fremstillede vidner, syns- eller skønsmænd, efter at  

 have erholdt ordet af formanden.
 § 876.  Af de udsagn, der afgives under afhørelsen,  

 optages det væsentligste i retsbogen; er de pågældende tidligere afhørt for  

 en ret, er dog henvisning tilstrækkelig, og kun væsentlige afvigelser eller  

 fuldstændiggørelse optegnes.
 Stk. 2.  Hvor retten efter sagens beskaffenhed og  

 bevisets stilling finder det påkrævet, bliver så meget af bevisførelsen at  

 medtage, som er fornødent for, at den ret, for hvilken sagen senere måtte  

 blive indbragt, kan danne sig en begrundet opfattelse af, på hvilket grundlag  

 afgørelsen er truffet.
 § 877.  Dokumenter, der påstås at have været genstand  

 for eller at være frembragt ved forbrydelsen eller at have været brugt eller  

 bestemt til dens udførelse, eller som yder umiddelbar oplysning om gerningen  

 eller tiltaltes forhold til denne, bliver at oplæse, når bevisførelsen kræver  

 det.
 Stk. 2.  Fremdeles kan efternævnte dokumenter under  

 domsforhandlingen benyttes som bevismidler og bliver da at oplæse:
Stk. 3.  Uden for de nævnte tilfælde kan dokumenter og  

 aktstykker, som indeholder erklæringer eller vidnesbyrd, kun benyttes som  

 bevismidler, når retten undtagelsesvis hertil giver tilladelse.
Udenretslige  

 bevidnelser angående tiltaltes tidligere vandel må under ingen omstændigheder  

 benyttes.
 § 878.  Oplæsning af tilførsler til retsbøger angående  

 udsagn af tiltalte, vidner eller syns- eller skønsmænd på grund af de nu  

 afgivne forklaringers uoverensstemmelse med de tidligere afgivne bør kun  

 finde sted, efter at der på foreskreven måde er givet de pågældende lejlighed  

 til sammenhængende udtalelser om genstanden for afhørelsen, og de yderligere  

 spørgsmål, hvortil denne udtalelse opfordrer, er stillede.
 Stk. 2.  Når oplæsning af de i § 877, nr. 2 og 3,  

 ommeldte aktstykker finder sted, skal grunden meddeles af rettens formand og  

 tilføres retsbogen.
 § 879.  Oplæsning af skriftlige beviser sker ved  

 protokolføreren, medmindre rettens formand tillader den bevisførende selv at  

 oplæse dem, eller et af rettens medlemmer foretager oplæsningen.
 § 880.  Bevis, som haves til stede, kan ikke nægtes  

 ført af den grund, at det ikke er anmeldt for modparten så betimelig, at  

 denne har haft tilstrækkelig forberedelse; men hvor dette ikke er sket, og  

 hvor retten ikke i den anledning har udsat førelsen af det pågældende bevis  

 til en senere dag, kan modparten, efter at det er ført, forlange en passende  

 udsættelse, medmindre retten finder, at det er uden betydning for sagen,  

 eller af anden grund finder, at en udsættelse ikke ville tjene noget  

 berettiget formål.
 Stk. 2.  Udsættelse til førelse af bevis, som ikke haves  

 til stede, bevilges af retten, når den finder, at omstændighederne gør det  

 ønskeligt for sagens oplysning.
 Stk. 3.  Retten kan, når den anser det for nødvendigt  

 til sagens fuldstændige oplysning, beslutte, at beviser skal føres, som ingen  

 af parterne har begært ført, eller som den, der har anmeldt samme, har  

 erklæret at ville frafalde, og kan i dette øjemed udsætte sagen; de  

 foranstaltninger, som beslutningen foranlediger, træffes af retten eller  

 efter dens pålæg af statsadvokaten.
 § 881.  Rettens afgørelse af tvistepunkter, som opstår  

 under bevisførelsen mellem parterne, samt af indsigelser, der fremsættes af  

 vidner, syns- eller skønsmænd, sker, for så vidt det begæres, ved kendelse.
 § 882.  Førend dom eller kendelse afsiges under  

 domsforhandlingen, bør der være givet parterne lejlighed til at udtale sig.  

 Tiltalte har stedse det sidste ord.
 § 883.  Efter at bevisførelsen er sluttet, får først  

 statsadvokaten, dernæst forsvareren og, såfremt tiltalte begærer det, denne  

 ordet for at udtale sig om bevisførelsens resultat samt om retsspørgsmålene i  

 sagen, dog så vidt muligt uden at omhandle sådanne punkter, som ikke skal  

 forelægges nævningerne til afgørelse.
§ 884.  Efter at parterne har haft ordet, skal  

 statsadvokaten overlevere retten og forsvareren udkast til de spørgsmål, som  

 skal forelægges nævningerne, hvorefter der gives forsvareren og tiltalte  

 lejlighed til at ytre sig og fremsætte forslag til ændringer i eller tillæg  

 til spørgsmålene.
Spørgsmålene fastsættes derefter af retten og meddeles  

 parterne; hvor dette kræves af reglerne i § 908, stk. 4, gives der disse  

 fornyet lejlighed til at ytre sig.
 Stk. 2.  Intet spørgsmål kan forelægges nævningerne,  

 medmindre det har været udtrykkelig fremdraget under forhandlingerne, og det  

 således har været muligt for parterne at ytre sig derom.
 § 885.  Ved spørgsmålene til nævningerne skal det  

 forelægges dem til afgørelse, om tiltalte er skyldig i det forhold, som  

 tiltalen angår; tiltalens angivelser kan fraviges inden for de grænser, som  

 er betegnede i § 908. Som følge heraf hører det under nævningernes afgørelse,  

 om der foreligger nogen grund, som udelukker straf.
 Stk. 2.  Med hensyn til strafansvarets forældelse  

 tilkommer det kun nævningerne at afgøre spørgsmålet om tidspunktet for den  

 omstændighed, fra hvilken forældelsesfristen regnes.
 Stk. 3.  Om statsadvokaten er påtaleberettiget, er ikke  

 genstand for nævningernes afgørelse.
 § 886.  Nævningerne afgør, om straffen skal forhøjes  

 eller nedsættes uden for den almindelige strafferamme eller bortfalde, alt på  

 grund af omstændigheder, som ifølge loven skal eller kan have sådan virkning.  

 Dog tilkommer det ikke nævningerne at afgøre spørgsmål om anvendelse af  

 straffelovens § 10 b og § 86. Vedrørende straffens forhøjelse på grund af  

 gentagelse tilkommer det kun nævningerne at afgøre spørgsmålet om tidspunktet  

 for den påtalte handling.
 § 886 a.  Straffens udmåling inden for lovens  

 strafferamme hører ikke under nævningernes afgørelse.
 § 887.  Ethvert spørgsmål til nævningerne skal stilles  

 således, at det kan besvares med »ja« eller »nej«.
 Stk. 2.  Ethvert enkelt spørgsmål må alene angå en  

 tiltalt og, så vidt muligt, kun et forbryderisk forhold.
§ 888.  Når undtages sådanne tillægsspørgsmål, som  

 omhandles i §§ 889 og 890, skal ethvert spørgsmål begynde med ordene:  

 »Er tiltalte (tiltalte N.
N.) skyldig?» I spørgsmålet skal  

 forbrydelsens art betegnes ved dens i loven hjemlede navn eller ved en  

 henvisning til den pågældende strafbestemmelse; tillige skal forbrydelsens i  

 loven beskrevne kendemærker optages i spørgsmålet; gerningen skal beskrives  

 ved sådan angivelse af tid og sted, genstand, udførelsesmåde og andre nærmere  

 omstændigheder, som måtte udkræves til dens tilstrækkelige betegnelse.
§ 889.  At en af de i straffelovens §§ 15 eller 16  

 nævnte strafudelukkelsesgrunde er til stede, kan ikke af nævningerne  

 udtrykkes ved benægtende besvarelse af hovedspørgmålet, men alene gennem  

 besvarelse af et særligt, dertil sigtende spørgsmål, der stilles som tillæg  

 til hovedspørgsmålet og kun bliver at besvare, hvis dette besvares  

 bekræftende.
Sådant tillægsspørgsmål kan også stilles med hensyn til de  

 øvrige, i §§ 885 og 886 omhandlede, under nævningerne hørende afgørelser.
 Stk. 2.  Tillægsspørgsmål i henhold til nærværende  

 paragrafs stk. 1 skal altid stilles, når det forlanges af en af parterne  

 eller en af nævningerne.
§ 890.  Når der stilles tillægsspørgsmål angående en  

 strafudelukkelsesgrund, vil nævningerne ved besvarelsen af hovedspørgsmålet  

 have at bortse fra spørgsmålet om tilstedeværelsen af de i tillægsspørgsmålet  

 omhandlede omstændigheder.
Der skal derfor i hovedspørgsmålets tekst tages  

 forbehold med hensyn til tillægsspørgsmålet.
 § 891.  Angår flere hovedspørgsmål (med tilhørende  

 tillægsspørgsmål) det samme forholds henførelse under forskellige  

 strafbestemmelser med forskellig strafferamme, stilles det spørgsmål først,  

 hvis bekræftelse medfører den strengeste strafferamme.
 § 892.  Når et spørgsmål kun skal besvares under  

 forudsætning af en bestemt besvarelse af et forudgående spørgsmål bør dette  

 udtrykkelig bemærkes i den skriftlige udfærdigelse.
 Stk. 2.  Ligeledes anføres ved hvert spørgsmål, at der  

 udkræves otte stemmer til det svar - »ja« eller »nej« -  

 som er ugunstigst for tiltalte.
 Stk. 3.  Angår spørgsmålet tilstedeværelsen af en i  

 straffelovens § 16 nævnt tilstand, anføres det dog, at 7 - hvis kun 11  

 nævninger medvirker, 6 - stemmer er afgørende for besvarelsen, og at  

 spørgsmålet i tilfælde af stemmelighed ikke besvares.
§ 893.  Efter at spørgsmålene er fastsat, gennemgår  

 formanden i korthed sagen og dens bevisligheder og forklarer så vidt  

 fornødent spørgsmålene og de retssætninger, der skal lægges til grund for  

 deres besvarelse.
Når formanden finder dette fornødent, overgives afskrifter  

 af spørgsmålene til nævningerne, forinden han begynder sit foredrag.
 Stk. 2.  Enhver af parterne kan, efter at formanden har  

 sluttet sit foredrag, og forinden nævningerne trækker sig tilbage til  

 rådslagning, forlange, at særlig påpegede dele af formandens udvikling af  

 retssætninger gengives i retsbogen.
 § 894.  Når formanden har endt sit foredrag, oplæses  

 spørgsmålene og overgives i en af formanden underskreven udfærdigelse til  

 nævningernes ordfører.
 Stk. 2.  Formanden kan efter sit skøn og skal efter  

 begæring af ordføreren medgive nævningerne afbildninger, tegninger eller  

 kort, som måtte være fremlagt under sagen, ting, der påstås at være tagne  

 eller frembragte ved forbrydelsen eller at have været brugt eller bestemt til  

 dens udførelse, eller som i øvrigt yder umiddelbar oplysning om gerningen  

 eller tiltaltes forhold til denne.
 Stk. 3.  Formanden henleder nævningernes opmærksomhed på  

 de i §§ 895 og 897-899 indeholdte bestemmelser om, hvad de ved deres  

 rådslagning har at iagttage, og forklarer disse nærmere, for så vidt han  

 finder det fornødent; derefter opfordrer han nævningerne til at begive sig  

 til det for dem bestemte værelse.
§ 895.  Når nævningernes ordfører skønner, at  

 nævningerne har haft behørig lejlighed til en foreløbig drøftelse af sagen,  

 påbegyndes den egentlige rådslagning.
Under denne skal formanden, dersom  

 mindst 5 af nævningerne udtaler ønske derom, være til stede i nævningernes  

 forsamlingsværelse for at besvare de spørgsmål, som nævningerne i anledning  

 af sagen måtte ønske at stille ham.
Endvidere er han da beføjet til selv at  

 tage ordet, når han finder det påkrævet for at forhindre fejltagelser fra  

 nævningernes side.
Når retsformanden udtaler sig i medfør af disse  

 bestemmelser, skal protokolføreren tilkaldes og optage det væsentlige af  

 udtalelserne i den i § 876 omtalte bog, hvoraf statsadvokaten og forsvareren  

 kan kræve udskrift, når rettens dom i sagen er faldet.
Retsformanden kan, når  

 han måtte finde det rigtigst, vælge at give nævningerne de fornødne  

 oplysninger på den i § 898 foreskevne måde.
Stk. 2.  Når nævningernes ordfører skønner, at  

 rådslagningen vil kunne afsluttes, forlader formanden, dersom han har været  

 til stede under rådslagningen, nævningernes forsamlingsværelse.
Herefter  

 afslutter nævningerne rådslagningen, inden der skrides til afstemning.
Stk. 3.  I øvrigt må der, indtil nævningernes erklæring  

 er vedtaget, intet samkvem finde sted mellem dem og andre personer, ej heller  

 må nogen nævning forlade rådslagningsværelset eller nogen anden betræde dette  

 uden tilladelse af rettens formand.
Rettens formand træffer fornøden  

 foranstaltning til iagttagelse heraf.
 Stk. 4.  Overtrædes foranstående bestemmelser af en  

 nævning eller andre, kan retten idømme den eller de skyldige bøder.
 Stk. 5.  Den af nævningerne i henhold til § 867 valgte  

 ordfører leder deres forhandlinger.
Stk. 6.  Om rådslagningen og afstemningen skal der  

 iagttages tavshed.
Meddelelse derom må i intet tilfælde optages i pressen  

 eller på anden måde ske offentlig.
Overtrædelse af disse bestemmelser  

 straffes med hæfte.
 Stk. 7.  I nævningernes forsamlingsværelse skal aftryk  

 af denne lovs §§ 895 og 897-899 være opslåede i flere eksemplarer.
§ 896.  Ved afgørelsen af, om noget er bevist eller  

 ikke, tages alene hensyn til de beviser, som er fremført under  

 domsforhandlingen.
Bedømmelsen af bevisernes vægt er ikke bundet ved  

 lovregler.
 § 897.  Efter tilendebragt rådslagning afstemmer  

 nævningerne om de enkelte spørgsmål i den orden, hvori disse er stillede.  

 Ordføreren afæsker hver nævning enkeltvis hans stemme i den ved udtagelsen  

 bestemte orden og afgiver selv sin stemme til sidst.
Stk. 2.  En for tiltalte ugunstig besvarelse af et  

 hoved- eller tillægsspørgsmål kan kun vedtages med mindst 8 stemmer.
Angår  

 spørgsmålet tilstedeværelsen af en i straffelovens § 16 nævnt tilstand, er 7  

 - hvis kun 11 nævninger medvirker, 6 - stemmer afgørende for besvarelsen;  

 foreligger der stemmelighed, træffer retten afgørelsen.
 Stk. 3.  En nævning, der har stemt nej til et  

 hovedspørgsmål eller ja til et tillægsspørgsmål om bortfald af straf, men som  

 derefter er overstemt, behøver ikke at besvare de følgende spørgsmål om det  

 pågældende forhold, bortset fra spørgsmål om tilstedeværelsen af en i  

 straffelovens § 16 nævnt tilstand, og han regnes i så fald at have stemt for  

 den for tiltalte gunstigste afgørelse, for hvilken nogen i øvrigt har stemt.
§ 898.  Opstår der tvivl hos nævningerne om den  

 fremgangsmåde, som de skal iagttage, eller om betydningen af de stillede  

 spørgsmål eller om svarenes affattelse, eller antager de det for nødvendigt,  

 at yderligere eller ændrede spørgsmål forelægges dem, kan de foruden at rette  

 spørgsmål til retsformanden i medfør af § 895, stk. 1, anmode ham om, at han,  

 efter at de i retssalen har fremsat deres andragende, her vil meddele dem  

 oplysning eller foranstalte det fornødne.
Bliver der at tage bestemmelser om  

 forandringer i eller tillæg til spørgsmålene, eller finder rettens formand  

 det i øvrigt fornødent, genoptages forhandlingen, og der gives parterne  

 lejlighed til at udtale sig.
 § 899.  Nævningernes ordfører vedtegner det svar, som  

 udkommer ved stemmernes sammentælling lige over for ethvert af spørgsmålene  

 og underskriver erklæringen tilligemed to andre nævninger.
 Stk. 2.  Stemmetallet angives ikke.
 Stk. 3.  Foreligger der stemmelighed i det i § 897, stk.  

 2, 2. pkt., angivne tilfælde, vedtegnes dog dette.
§ 900.  Efter at nævningerne er vendt tilbage til  

 retssalen, spørger rettens formand dem om udfaldet af deres rådslagning.  

 Derefter oplæser nævningernes ordfører de stillede spørgsmål og umiddelbart  

 efter hvert af disse det vedtegnede svar.
Erklæringen overleveres dernæst til  

 rettens formand, der underskriver den tilligemed protokolføreren.
§ 901.  Lider nævningernes erklæring af mangler i  

 formen, eller er dens indhold utydeligt, modsigende eller ufuldstændigt,  

 eller opstår der tvivl, om den oplæste erklæring udtrykker nævningernes  

 virkelige mening eller er vedtaget med det foreskrevne stemmetal, og manglen  

 ikke straks kan afhjælpes eller tvivlen hæves ved en erklæring af  

 nævningernes ordfører, kan retten pålægge nævningerne at begive sig tilbage  

 til deres værelse for ved en ny erklæring at afhjælpe manglen eller fjerne  

 tvivlen.
De fornødne forklaringer meddeles i retssalen nævningerne af rettens  

 formand.
 Stk. 2.  Vedrører manglen kun formen, må nævningerne  

 intet forandre i erklæringens indhold; ligeledes skal de svar, hvis  

 berigtigelse eller fuldstændiggørelse ikke fordres, forblive uforandrede.  

 Utilstedelige ændringer må ikke tages i betragtning af retten.
 Stk. 3.  Berigtigelsen eller fuldstændiggørelsen  

 vedføjes således, at det træder tydeligt frem, hvorledes den oprindelige  

 erklæring har lydt.
 Stk. 4.  Den her omhandlede forholdsregel kan træffes,  

 så længe retten ikke har afsagt dom.
 § 902.  Også uden for de i det foregående særlig  

 nævnte tilfælde kan retten, så længe dom ikke er afsagt, beslutte at forandre  

 spørgsmål eller at stille nye spørgsmål; forinden sådan bestemmelse træffes,  

 må der være givet parterne lejlighed til at ytre sig.
 § 903.  Når nævningerne enten ved benægtende  

 besvarelse af hovedspørgsmålet eller ved et for tiltalte gunstigt svar på et  

 tillægsspørgsmål angående en strafudelukkelsesgrund har erklæret, at tiltalte  

 ikke er skyldig, og der ikke er spørgsmål om anvendelse af andre  

 foranstaltninger end straf over for tiltalte, afsiger retten straks  

 frifindelsesdom.
 Stk. 2.  Retten kan ligeledes straks afsige  

 frifindelsesdom, når den allerede da er på det rene med, at tiltalte ifølge  

 loven ikke kan straffes for et forhold som det, i hvilket han ifølge den i  

 spørgsmålene givne beskrivelse af gerningen og nævningernes svar på disse er  

 erklæret skyldig.
§ 904.  Hvor nævningernes erklæring går ud på, at  

 tiltalte er skyldig, men retten finder, at sagens bevisligheder ikke har  

 afgivet tilstrækkeligt grundlag for at fælde tiltalte for den forbrydelse, i  

 hvilken nævningerne har erklæret ham skyldig, kan den ved kendelse beslutte,  

 at en ny domsforhandling skal foregå.
Beslutningen træffes i embeds medfør,  

 uden at parterne har adgang til derom at fremsætte begæring, og kan træffes,  

 så længe dom ikke er afsagt.
 § 905.  Ny domsforhandling, som besluttes i medfør af  

 forrige paragraf, bliver at foretage for andre dommere og andre nævninger.  

 Indtil nævningeerklæring under den nye sag er afgivet, kan rigsadvokaten  

 beslutte at frafalde tiltale, i hvilket tilfælde frifindelsesdom bliver at  

 afsige.
 Stk. 2.  Falder også den nye domsforhandling ud til en  

 fældende nævningeerklæring, kan retten, når den finder, at beviset er  

 utilstrækkeligt til at fælde tiltalte for den forbrydelse, i hvilken  

 nævningerne har erklæret ham skyldig, afsige frifindelsesdom eller, når den  

 finder det godtgjort, at tiltalte er skyldig i en mindre forbrydelse end den,  

 nævningernes erklæring lyder på, afsige dom i overensstemmelse hermed;  

 bestemmelsen i sidste punktum af § 909 finder herved tilsvarende anvendelse.
 Stk. 3.  Under den nye sag kan der ikke forelægges  

 nævningerne noget spørgsmål, som sigter på en strengere straf, end tiltalte  

 ville have været hjemfalden til, såfremt den første nævningeerklæring var  

 blevet taget for gyldig, medmindre betingelser foreligger for genoptagelse.
§ 906.  Når tiltalte af nævningerne er erklæret  

 skyldig, og retten ikke straks i henhold til § 903, stk. 2, eller § 905  

 afsiger frifindelsesdom eller i henhold til § 904 beslutter, at ny  

 domsforhandling skal foregå, får først statsadvokaten og derefter forsvareren  

 og tiltalte ordet for at udtale sig om strafudmålingen og andre punkter, som  

 der ikke tidligere har været grund til at inddrage i forhandlingen, og der  

 gives dem lejlighed til at fremkomme med de bevisligheder, som herved måtte  

 udkræves.
Parternes udtalelser og bevisførelsen må ikke gå ud på at rokke ved  

 noget, som er afgjort ved nævningernes erklæring.
Ved denne forhandlings  

 slutning optages sagen til dom.
Stk. 2.  Tilsvarende regler gælder, når nævningerne har  

 erklæret, at tiltalte ikke er skyldig, men der efter nævningernes svar kan  

 blive spørgsmål om anvendelse af andre foranstaltninger end straf over for  

 tiltalte Stk. 3.  Har tiltalte ikke været til stede under  

 afgivelsen af nævningernes erklæring, bliver denne, forinden forhandlingen  

 kan fortsættes på grundlag af samme, at oplæse for ham, efter at han atter er  

 fremstillet.
§ 906 a.  Når sagen er optaget til dom på grundlag af  

 en af nævningerne afsagt og derpå af retten tiltrådt kendelse, som går ud på,  

 at tiltalte er skyldig i et ham påsigtet forhold eller flere sådanne, og når  

 der på grundlag af kendelsen skal træffes afgørelse om en heraf følgende i  

 straffeloven omhandlet retsvirkning, sammentræder dommere og nævninger til  

 dommens vedtagelse under ledelse af rettens formand.
Hver nævning har herved  

 en stemme, medens den samlede vægt af de indbyrdes lige dommerstemmer er lig  

 nævningernes tal.
Hvis undtagelsesvis kun 11 nævninger medvirker, har den  

 efter embedsalder yngste dommer en stemme mindre end den eller de øvrige  

 dommere.
Ved lige stemmetal gælder med hensyn til strafudmålingen det for  

 tiltalte gunstigste resultat.
Stemme afgives skiftevis af fire nævninger og  

 en dommer, således at nævningerne stemmer først og retsformanden sidst.
I  

 øvrigt finder reglerne i §§ 214 og 216 tilsvarende anvendelse på rettens  

 rådslagning og afstemning.
 Stk. 2.  Såfremt en nævning erklærer, at han ikke ønsker  

 at afgive stemme, kan stemmeafgivning ikke pålægges ham, men ved optællingen  

 af de øvrige stemmer regnes da vedkommende stemme som afgivet for den for  

 tiltalte gunstigste afgørelse, for hvilken nogen i øvrigt har stemt.
 Stk. 3.  Reglerne i § 895, næstsidste stykke, finder  

 tilsvarende anvendelse på nævningernes deltagelse i forhandlinger og  

 afstemninger vedrørende dommens vedtagelse.
 § 907.  Domsforhandlingen afsluttes ved rettens dom i  

 sagen; dog betragtes sagen som tingfæstet ved retten, indtil dommens  

 fuldbyrdelse kan begynde, eller indtil i tilfælde af anke sagens aktstykker  

 er indsendt til rigsadvokaten (jfr. § 952).
 § 908.  Dommen skal, for så vidt den ikke går ud på  

 sagens afvisning, enten domfælde eller frifinde.
 Stk. 2.  Frifindelse finder sted, når statsadvokaten  

 ikke er påtaleberettiget, når forfølgning frafaldes, når strafskylden er  

 forældet, samt når tiltalte ikke findes skyldig.
 Stk. 3.  Retten kan ikke domfælde for noget forhold, der  

 ikke omfattes af tiltalen.
Stk. 4.  Derimod er retten ikke udelukket fra at henføre  

 det påtalte forhold under en anden strafbestemmelse end den, statsadvokaten  

 har påstået anvendt, eller fra at afvige fra tiltalen med hensyn til de med  

 forbrydelsen forbundne biomstændigheder (tid, sted o. desl.), alt under  

 betingelse af, at det med sikkerhed skønnes at tiltalte, også under  

 forudsætning af sådan afvigelse fra tiltalen, har haft fyldestgørende adgang  

 til forsvar.
Finder retten, at dette ikke er tilfældet, eller nærer den tvivl  

 i så henseende, skal den, forinden dens afvigende bedømmelse lægges til grund  

 for domfældelsen, give parterne lejlighed til at udtale sig og efter  

 omstændighederne tilstå den til varetagelse af forsvaret fornødne udsættelse.
§ 909.  Finder retten, at tiltalte ifølge loven ikke  

 kan straffes for et forhold som det, i hvilket han ifølge den i spørgsmålene  

 givne beskrivelse af gerningen og nævningernes svar på disse er erklæret  

 skyldig, afsiger den frifindelsesdom.
Finder den, at et forhold, som det,  

 hvori tiltalte er erklæret skyldig, efter loven kun kan henføres under et  

 mildere straffebud, end nævningernes erklæring lyder på, afsiger den dom i  

 overensstemmelse hermed.
Hører der til gerningsindholdet af den mindre  

 forbrydelse, for hvilken der således bliver spørgsmål om at domfælde  

 tiltalte, omstændigheder, om hvis tilstedeværelse nævningeerklæringen intet  

 har afgjort, bliver de til afgørelse af dette punkt fornødne spørgsmål først  

 at forelægge nævningerne.
 § 910.  (Ophævet).
§ 911.  I det omfang, hvori dommen er grundet på  

 nævningernes erklæring, indskrænker domsgrundene sig til den fornødne  

 henvisning til denne.
I øvrigt skal, såfremt tiltalte frifindes, de straffen  

 betingende omstændigheder, som antages at mangle, eller de straf udelukkende  

 omstændigheder, som antages at foreligge, angives, og de anvendte  

 lovbestemmelser anføres.
Domfældes tiltalte, skal de strafbestemmelser  

 anføres, som bringes i anvendelse.
 Kapitel 78-79. (Ophævet).
Fjerde afsnit.
Tiltale og domsforhandling ved byret samt ved sø- og handelsretten Tiltale og domsforhandling for byret samt  

 sø- og handelsretten i § 925.  Har sigtede i retten, jfr. § 694, stk. 3,  

 afgivet en uforbeholden tilståelse, hvis rigtighed bestyrkes ved de i øvrigt  

 foreliggende oplysninger, kan sagen, når sigtede og, hvis han er under 18 år,  

 hans værge samtykker heri, og politimesteren, efter at der er givet ham  

 lejlighed til at gøre sig bekendt med det under sagen fremkomne, erklærer sig  

 enig deri, uden udfærdigelse af anklageskrift straks fremmes til dom.  

 Forinden dom afsiges, skal det til retsbogen betydes tiltalte, hvad der er  

 tiltalens genstand, og lejlighed gives ham til at fremføre, hvad han måtte  

 have at anføre til sit forsvar.
Findes yderligere oplysninger at burde  

 fremskaffes, sker dette overenstemmende med reglerne i kap. 67 og 68, og  

 lejlighed gives tiltalte til at ytre sig over det således fremkomne.
 Stk. 2.  Der skal derhos, hvis sigtede er anholdt eller  

 fængslet, altid være beskikket ham en forsvarer og være givet denne lejlighed  

 til at gøre sig bekendt med sagen, samtale med sigtede og udtale sig over for  

 retten, inden der gøres tilførsel til retsbogen om sigtedes samtykke til  

 sagens pådømmelse uden udfærdigelse af anklageskrift og domsforhandling,  

 hvorhos såvel forsvareren som sigtede skal være til stede, medens denne  

 tilførsel sker.
Stk. 3.  Er sigtede ikke anholdt eller fængslet, skal  

 det, inden bemærkning om sigtedes samtykke til sagens pådømmelse uden  

 udfærdigelse af anklageskrift og domsforhandling tilføres retsbogen,  

 udtrykkelig tilkendegives ham, at der, hvis han ønsker det, vil blive  

 beskikket ham en forsvarer.
Erklærer sigtede, at han ikke ønsker nogen  

 forsvarer beskikket, tilføjes der retsbogen bemærkning herom; i modsat fald  

 beskikker retten ham en forsvarer, hvis stilling derefter er den samme som  

 angivet med hensyn til den fængslede sigtedes forsvarer.
 Stk. 4.  Indtil dom er afsagt, kan dommeren slutte  

 behandlingen, hvis han finder, at omstændighederne gør det betænkeligt at  

 pådømme sagen uden domsforhandling.
 Stk. 5.  Med dommens afsigelse og forkyndelse forholdes  

 overensstemmende med de regler, som gælder i andre byretssager.
 Stk. 6.  Den i denne paragraf foreskrevne  

 behandlingsmåde er uanvendelig i de i § 684, stk. 1, nr. 2 og 3, omhandlede  

 sager samt i sager, i hvilke der bliver spørgsmål om anvendelse af  

 straffelovens §§ 68, 69, 70 og 73.
§ 925 a.  Sager af den i § 687, stk. 2, nr. 1 og 2,  

 angivne art, i hvilke der bliver spørgsmål om anvendelse af straffelovens §§  

 68, 69, 70 eller 73, kan med anklagemyndighedens samtykke behandles ved  

 underret under medvirken af domsmænd, såfremt sigtede inden retten har  

 afgivet en uforbeholden tilståelse, hvis rigtighed bestyrkes af de i øvrigt  

 foreliggende oplysninger, og derhos sigtede og, hvis han er under 18 år, hans  

 værge samtykker heri.
Der skal derhos altid, såfremt sigtede ikke selv har  

 valgt en forsvarer, være beskikket ham en forsvarer og være givet denne  

 lejlighed til at gøre sig bekendt med sagen, samtale med sigtede og udtale  

 sig over for retten, inden der gøres tilførsel til retsbogen om sigtedes  

 samtykke til sagens pådømmelse ved byret, hvorhos såvel forsvareren som  

 sigtede skal være til stede, medens denne tilførsel sker.
 Stk. 2.  Når tilførsel til retsbogen i overensstemmelse  

 med foranstående er sket, kan sigtede ikke mere tilbagekalde sit samtykke til  

 sagens behandling ved byret.
 Stk. 3.  Såfremt retten skønner, at de foran beskrevne  

 betingelser ikke er opfyldt, kan den på ethvert tidspunkt beslutte at standse  

 sagens behandling eller - efter domsforhandlingens begyndelse - at afsige dom  

 om sagens henvisning til landsretten, jfr. § 929, stk. 4.
 Stk. 4.  I øvrigt behandles sagen i overensstemmelse med  

 nedenstående regler.
§ 926.  Uden for de tilfælde, hvor den i § 925  

 hjemlede fremgangsmåde benyttes, rejses tiltale ved et af statsadvokaten  

 udfærdiget og underskrevet anklageskrift, der skal indeholde de i § 831, stk.  

 1, omhandlede angivelser og, hvis sagens udførelse for retten er overdraget  

 en af de ved retten ansatte anklagere, en påtegning herom.
Den, hvem sagens  

 udførelse således er overdraget af statsadvokaten, træder under  

 domsforhandlingen og dennes forberedelse i det hele i statsadvokatens sted.
 § 927.  Bestemmelserne i §§ 832-840 og §§ 842-844  

 finder tilsvarende anvendelse.
 § 927 a.  Retten kan indkalde til et særligt  

 forberedende møde med henblik på en fastlæggelse af parternes stilling til  

 sagens faktiske og retlige omstændigheder, herunder hvilke omstændigheder der  

 ikke bestrides, og hvilke der skal føres bevis for, samt domsforhandlingens  

 tilrettelæggelse.
§ 927 b.  I særlige tilfælde, hvor retten under hensyn  

 til sagens beskaffenhed finder det hensigtsmæssigt, kan den pålægge  

 anklagemyndigheden at fremsende en skriftlig forelæggelse til retten inden en  

 nærmere fastsat frist.
Retten fastsætter endvidere en frist for forsvarernes  

 eventuelle bemærkninger hertil.
Er der sket skriftlig forelæggelse, jfr.  

 1.-2. pkt., skal parterne give en mundtlig sammenfatning heraf i retten.
 § 928.  Med hensyn til domsforhandlingen finder  

 bestemmelserne i §§ 845-850, 852 og 853, tilsvarende anvendelse.
Stk. 2.  Efter at anklageskriftet er oplæst, spørges  

 tiltalte, om han erkender sig skyldig i det deer omhandlede forhold.
Retten  

 kan pålægge anklageren at forelægge sagen.
Derpå følger bevisførelsen i  

 overensstemmelse med reglerne i § 868.
 Stk. 3.  Reglerne i §§ 869-882 finder tilsvarende  

 anvendelse.
§ 928 a.  Efter at bevisførelsen er sluttet, får først  

 anklageren, dernæst forsvareren og, såfremt tiltalte begærer det, denne ordet  

 for at udtale sig om bevisførelsens resultat samt om retsspørgsmålene i sagen  

 (proceduren).Dernæst optages sagen til dom.
Retten kan dog bestemme, at  

 spørgsmålet, om tiltalte er skyldig, først skal forhandles og afgøres.
Stk. 2.  Parterne kan med rettens tilladelse helt eller  

 delvis indlevere proceduren skriftligt til retten.
I så fald skal parterne  

 give en mundtlig sammenfatning heraf i retten.
 Stk. 3.  Retten kan i særlige tilfælde, hvor det under  

 hensyn til sagens beskaffenhed findes hensigtsmæssigt, pålægge anklageren og  

 forsvareren i forbindelse med proceduren at afgive en skriftlig oversigt over  

 procedurens indhold med en angivelse af de hovedsynspunkter, der gøres  

 gældende.
§ 928 b.  Ved afstemningen skal det spørgsmål, om  

 tiltalte er skyldig i den forbrydelse, der lægges ham til last, sondres fra  

 spørgsmålet om straffen og først bringes til afstemning.
Stemmes der særskilt  

 om strafforhøjelses- eller strafnedsættelsesgrunde, bliver stemmerne fra de  

 medlemmer af retten, som har erklæret sig mod tiltaltes skyld, men er  

 forblevet i mindretal, at regne til gunst for tiltalte.
 § 929.  Reglerne i §§ 896, 907 og 908 finder  

 tilsvarende anvendelse.
 Stk. 2.  Domfældes tiltalte, skal i domsgrundene de  

 omstændigheder nøjagtig angives, der som beviste lægges til grund for  

 domfældelsen, og det eller de lovbud anføres, som bringes i anvendelse.
 Stk. 3.  Frifindes tiltalte, skal de straffen betingende  

 omstændigheder, som antages at mangle eller ikke være bevist, eller de straf  

 udelukkende omstændigheder, som antages at foreligge, angives, og de anvendte  

 lovbestemmelser anføres.
 Stk. 4.  Finder retten efter domsforhandlingens  

 begyndelse, at sagen vil være at behandle for landsretten, afsiger den, efter  

 at have givet parterne lejlighed til at udtale sig, dom herom, hvorefter  

 statsadvokaten drager omsorg for, at ny tiltale iværksættes overensstemmende  

 med reglerne i kap. 76.
Tiltale og domsforhandling for byret  

 henholdsvis sø- og handelsretten § 930.  Tiltale rejses i politisager i almindelighed  

 ved et af politimesteren udfærdiget anklageskrift, hvori sigtedes navn, og  

 hvad der ellers udkræves til hans nøjagtige betegnelse, anføres, og den  

 formentlige forseelse betegnes med sådan angivelse af tid, sted og andre  

 nærmere omstændigheder, som måtte udkræves til forholdets tilstrækkelige og  

 tydelige betegnelse, og med anførelse af de bestemmelser i lov, anordning  

 eller vedtægt, som antages at være overtrådt, og i henhold til hvilke straf  

 antages ifalden.
 Stk. 2.  Når sigtede er til stede i retten, og  

 politimesteren eller nogen på hans vegne der giver møde, kan tiltale med  

 dommerens tilladelse rejses mundtlig til retsbogen og sagen derefter straks  

 foretages til domsforhandling.
 § 931.  Såfremt lovovertrædelsen ikke skønnes at ville  

 medføre højere straf end en bøde, kan politimesteren, i stedet for at  

 indlevere anklageskrift til retten, tilkendegive sigtede, at sagen kan  

 afgøres uden retslig forfølgning, såfremt han erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 omhandlede  

 tilkendegivelse finder bestemmelsen i § 930, stk. 1, om indholdet af  

 anklageskrift tilsvarende anvendelse.
 Stk. 3.  Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning, jfr. dog § 749, stk. 3, og afgørelsen har gentagelsesvirkning  

 som en dom.
Stk. 4.  Justitsministeren kan fastsætte regler,  

 hvorefter den i stk. 1 nævnte tilkendegivelse ved nærmere angivne  

 overtrædelser af færdselsloven kan gives af en polititjenestemand i  

 umiddelbar forbindelse med lovovertrædelsen, såfremt den kan afgøres efter  

 faste bødesatser med en bøde på ikke over 1.000 kr.
Reglerne i stk. 2 og 3  

 finder tilsvarende anvendelse.
Lovovertrædelsen kan dog i tilkendegivelsen  

 betegnes kortfattet.
 Stk. 5.  Justitsministeren fastsætter regler, hvorefter  

 der kan ske konfiskation efter tilsvarende regler som anført i stk. 1-2. §  

 749, stk. 3, finder tilsvarende anvendelse.
§ 932.  Når anklageskriftet er indleveret, berammer  

 dommeren, for så vidt han ikke finder, at sagen straks må afvises (§ 842),  

 snarest muligt tid og sted for sagens foretagelse og lader tiltalte tilsige  

 med mindst aftens varsel.
Tilsigelsen, der skal forkyndes, skal angive  

 sigtelsens genstand og skal særlig indeholde bemærkning om, at udeblivelse  

 uden oplyst lovligt forfald kan bevirke, at tiltalte dømmes for det ham  

 påsigtede forhold og afskærer sig fra anke, eller efter omstændighederne, at  

 han vil blive anholdt.
Er tiltalte ikke i forbindelse med en tilkendegivelse  

 efter § 931 gjort bekendt med tiltalen, skal der ved forkyndelsen af  

 tilsigelsen udleveres ham en genpart af anklageskriftet.
Stk. 2.  Hvorvidt vidner også straks skal tilsiges eller  

 andre foranstaltninger til bevisførelse træffes, beror på dommerens  

 bestemmelse.
Under tiltaltes møde i retten gives der ham fornøden lejlighed  

 til at opgive de beviser, han på sin side måtte ønske ført.
 § 933.  (Ophævet).
§ 934.  Udebliver tiltalte uden oplyst lovligt  

 forfald, eller nægter han at afgive forklaring , kan retten, når der ikke  

 under sagen er spørgsmål om højere straf end bøder, og omstændighederne ikke  

 findes at tale herimod, anse ham som den, der vedgår det ham påsigtede  

 forhold, og påkende sagen uden videre bevisførelse.
Dommen kan udfærdiges ved  

 en påtegning på anklageskriftet.
 Stk. 2.  Behandles sagen i en anden retskreds end den, i  

 hvilken tiltalte bor eller opholder sig, kan retten dog, hvis tiltalte  

 begærer det eller udebliver, bestemme, at tiltalte skal møde til afhøring i  

 den kreds, hvor han bor eller opholder sig.
 Stk. 3.  Når der i en sag, hvorunder der ikke er  

 spørgsmål om højere straf end bøder, i tiltaltes sted møder en person, der er  

 forsynet med skriftlig fuldmagt fra tiltalte og er beredt på at meddele de  

 fornødne oplysninger, kan retten modtage den således mødtes forklaringer og  

 erklæringer og lægge dem til grund, som om de var afgivne af tiltalte selv.
 Stk. 4.  Skal der i et tilfælde, hvor hverken tiltalte  

 eller en forsvarer er mødt, afhøres vidner, som er indkaldt efter hans  

 begæring, foretages afhørelsen af dommeren.
 § 935.  Møder tiltalte og vedgår at være skyldig i det  

 ham påsigtede forhold, optages sagen til dom, uden at det i reglen er  

 nødvendigt at tilvejebringe yderligere oplysninger.
 Stk. 2.  Nægter tiltalte sig skyldig, eller indrømmer  

 han kun tildels sigtelsens rigtighed, eller finder dommeren det i øvrigt  

 nødvendigt, føres bevis i sagen.
 Stk. 3.  Bevisførelsen sker for den ret, der behandler  

 sagen, se dog § 174, jfr. § 209. Såfremt bevisførelsen ikke kan ske straks,  

 udsætter dommeren sagen til et følgende retsmøde, idet han underretter  

 parterne om, når dette skal afholdes, og tilkendegiver tiltalte, at han ikke  

 kan vente nogen anden tilsigelse til samme.
§ 936.  Angår sagen en lovovertrædelse, for hvilken  

 der i loven er hjemlet straf af bøde eller konfiskation, kan dommeren, når  

 han ikke finder grund til at betvivle tiltaltes skyld, give tiltalte adgang  

 til at se sagen afgjort ved, at han vedtager at erlægge en nærmere bestemt  

 bøde eller at underkaste sig konfiskation; lovens fastsættelse af bødens  

 størrelse er herved ikke bindende.
Vedtager tiltalte den tilbudte afgørelse,  

 tilføres det fornødne herom retsbogen.
Sådan afgørelse har i henseende til  

 fuldbyrdelse og gentagelsesvirkning samme virkning som en dom.
 Stk. 2.  Er politimesteren eller nogen på hans vegne  

 mødt, kan sådan afgørelse dog ikke træffes uden den mødendes samtykke.
 § 937.  Når dommeren finder, at tiltalte er skyldig,  

 men at sagen efter brødens beskaffenhed, såsom navnlig i tilfælde af første  

 gang begået ringe forseelse, egner sig til afgørelse ved en advarsel, er han,  

 såfremt tiltalte ikke erklærer sig derimod, berettiget til i stedet for at  

 afsige dom at tildele tiltalte en sådan advarsel, for så vidt sagens  

 afgørelse på denne måde ikke er udelukket ved særlig bestemmelse.
 Stk. 2.  Om den trufne afgørelse tilføres det fornødne  

 retsbogen.
 § 938.  (Ophævet).
§ 939.  For så vidt ikke andet foran er bestemt eller  

 følger af forholdets natur, skal de regler, der ifølge foregående kapitel  

 gælder for andre byretssager, også komme til anvendelse i de sager, der  

 omhandles i nærværende kapitel.
Er tiltalte uden forsvarer, skal dommeren  

 foruden selv at undersøge, hvorvidt ydeligere oplysninger bør søges  

 tilvejebragt, give tiltalte lejlighed til at fremkomme med sine mulige  

 begæringer vedrørende sagens forberedelse eller fremme.
Femte afsnit.
Retsmidler mod trufne afgørelser Påanke af domme, afsagt af landsretterne i  

 første instans § 940.  Domme, afsagt i første instans af en landsret,  

 kan overensstemmende med nedenstående regler af parterne påankes til  

 højesteret.
I forbindelse med dommen kan anken omfatte den forudgående  

 behandling og de under denne faldne afgørelser.
 Stk. 2.  Lige med domme står i henseende til anke  

 sådanne beslutninger, som omhandles i § 904.
§ 941.  Statsadvokaten kan anke såvel til fordel som  

 til skade for tiltalte.
Anke til fordel for tiltalte kan endvidere  

 iværksættes af ham selv, og dersom han er under 18 år, af hans værge.
Er  

 tiltalte død, og er han idømt fængselsstraf, kan hans ægtefælle såvel som  

 enhver af hans slægtninge i op- og nedstigende linie og hans søskende anke i  

 hans sted.
Også statsadvokaten kan i dette tilfælde påanke en fældende dom.
 Stk. 2.  Tiltaltes forsvarer ved landsretten er pligtig  

 til på forlangende at bistå ham med råd om, hvorvidt han bør påanke dommen,  

 såvel som med affattelsen og indgivelsen af ankemeddelelsen og dens  

 begrundelse.
§ 942.  Afkald på anke kan finde sted, efter at dommen  

 er afsagt.
En rejst anke kan frafaldes, så længe dom ikke er afsagt af  

 højesteret.
Frafaldes anke, efter at domsforhandling for højesteret er  

 begyndt, kan derved dog ikke prøvelse af sådanne ankegrunde unddrages  

 højesteret, som tages i betragtning i embeds medfør (§ 959).
 § 943.  Anke kan støttes på, at rettergangsregler er  

 tilsidesatte eller fejlagtig anvendt; dog kan tilsidesættelse eller fejlagtig  

 anvendelse af rettergangsregler, hvis overholdelse retten ikke af egen drift  

 påser, kun benyttes som ankegrund, når indsigelse betimelig er fremsat for  

 den underordnede ret.
 § 944.  (Ophævet).
 § 945.  Foruden på de i § 943 anførte ankegrunde kan  

 anke kun støttes på:
 Stk. 2.  Anke kan ikke grundes på, at spørgsmålet, om  

 tiltalte skal domfældes, er urigtig afgjort som følge af en fejlagtig  

 bedømmelse af bevisernes vægt, medmindre talen er om et punkt, der er  

 unddraget nævningernes afgørelse.
 § 946.  Tilsidesættelse eller fejlagtig anvendelse af  

 en rettergangsregel skal ikke bevirke ophævelse af en påanket dom, medmindre  

 det findes antageligt, at iagttagelse af den pågældende regel kunne have  

 medført et andet udfald af sagen.
 Stk. 2.  Ikke-iagttagelse af rettergangsregler, som  

 udelukkende er foreskrevne til betryggelse for tiltalte, kan ikke føre til  

 forandring til hans skade.
§ 947.  Vil statsadvokaten anke til skade for  

 tiltalte, må han inden 14 dage efter dommens afsigelse for tiltalte lade  

 forkynde meddelelse om, at dommen påankes.
Anke til fordel for tiltalte kan  

 statsadvokaten iværksætte også efter udløbet af den nævnte frist; sådan anke  

 hindres heller ikke ved, at tiltalte har givet afkald på anke.
Stk. 2.  Meddelelsen skal indeholde oplysning om, at  

 tiltalte eller hans forsvarer senere vil blive underrettet om tidspunktet for  

 domsforhandlingen.
En genpart af meddelelsen sendes til landsrettens kontor.
§ 948.  Vil tiltalte anke, må han afgive meddelelse  

 herom inden 14 dage regnet fra dommens afsigelse eller, når han ikke har  

 været til stede ved afsigelsen af dommen, og denne er fældende, fra den dag,  

 da udskrift af dommen er ham forkyndt.
Meddelelsen kan, når den foregår  

 straks ved dommens afsigelse eller forkyndelse, fremsættes mundtlig  

 henholdsvis til retsbogen eller til den, som iværksætter forkyndelsen, og som  

 i så fald har at optage fornøden bemærkning i forkyndelsespåtegningen.
Ellers  

 indgives meddelelsen skriftlig, underskreven af tiltalte, på statsadvokatens  

 eller landsrettens kontor; er tiltalte fængslet, kan den dog også fremsættes  

 mundtlig til den undersøgelsesrets retsbog, i hvis kreds fængslet ligger,  

 eller til fængselsbestyrerens bog (§ 844). Hvor tiltaltes ankemeddelelse er  

 fremsat til sidstnævnte bog eller til en retsbog eller indgivet på  

 landsrettens kontor, bliver henholdsvis udskrift af tilførslen eller den  

 modtagne ankemeddelelse uden ophold at tilstille statsadvokaten.
 Stk. 2.  Snarest muligt efter modtagelsen af  

 ankemeddelelsen drager statsadvokaten omsorg for, at en tilkendegivelse med  

 det i § 947, stk. 2, angivne indhold søges forkyndt for tiltalte på sædvanlig  

 måde, jfr. §§155-158, og giver landsretten underretning om anken, medmindre  

 ankemeddelelsen har passeret rettens kontor.
 § 949.  Er anke fra den ene side rejst, kan dog  

 modparten, selv om den i §§ 947 eller 948 for hans vedkommende foreskrevne  

 frist er udløbet, påanke sagen, når ankemeddelelsen iværksættes inden 14  

 dage, efter at den anden parts anke er meddelt ham.
 Stk. 2.  I øvrigt bliver en anke, hvorom meddelelse ikke  

 er sket inden den i §§ 947 og 948 foreskrevne frists udløb, af højesteret at  

 afvise, medmindre den ankende gør antageligt, at den omstændighed, hvorpå  

 anken grundes, først senere er blevet ham bekendt, eller at fristens  

 oversiddelse i øvrigt skyldes grunde, som ikke kan tilregnes ham.  

 Ankemeddelelsen - som må indeholde fornøden angivelse herom - må derhos  

 iværksættes inden 14 dage, efter at han er blevet bekendt med ankegrunden,  

 eller efter at de omstændigheder er fjernede, som har foranlediget  

 oversiddelsen af fristen.
§ 950.  Enten i selve ankemeddelelsen eller i en  

 yderligere meddelelse, der må afgives inden udløbet af de i §§ 947, 948 og  

 949 bestemte frister og på en af de måder som der bestemt, må den ankende  

 angive den eller de grunde, hvorpå han støtter sin anke.
Hvor særegne grunde  

 findes at tale derfor, kan højesteret give ham adgang til at afgive  

 begrundelse af anken efter ovennævnte frists udløb.
 § 951.  Ankemeddelelse før udløbet af den i §§ 947,  

 948 og 949, stk. 1, foreskrevne frist hindrer dommens fuldbyrdelse for de  

 domfældtes vedkommende, hvem anken angår.
 Stk. 2.  Sker ankemeddelelse i henhold til § 949, stk.  

 2, kan højesteret på derom fremsat begæring beslutte, at fuldbyrdelsen skal  

 udsættes eller standses; dette finder i hvert fald sted, når anke tilstedes.
 § 952.  Så snart statsadvokaten har ladet forkynde de  

 foreskrevne meddelelser for tiltalte (§§ 947 og 950) eller har modtaget  

 dennes ankemeddelelse med tilhørende begrundelse, indsender han samme til  

 rigsadvokaten tilligemed landsretssagens aktstykker og udskrift af  

 domsforhandlingen.
 Stk. 2.  For så vidt ikke anken alene er rejst fra  

 statsadvokatens side og frafaldes af rigsadvokaten, oversender denne snarest  

 muligt sagens akter til højesteret med de bemærkninger eller begæringer, han  

 måtte finde fornødne.
 § 953.  Højesteret kan straks, efter begæring eller i  

 embeds medfør, ved kendelse afvise anken, når det findes, at de foreskrevne  

 frister og former ikke er iagttagne, eller at den ankende mangler beføjelse  

 til at anke, eller at den påberåbte ankegrund klarligen ikke kan føre til  

 dommens ophævelse.
 § 954.  Findes ikke grund til straks at afvise anken,  

 beskikker højesterets præsident forsvarer for tiltalte, for så vidt denne  

 ikke selv har valgt en sådan, og foranstalter sagens aktstykker oversendt til  

 rigsadvokaten eller forsvareren, efter som hin eller denne først skal have  

 ordet (jfr. § 957), med pålæg om inden en fastsat frist - der af præsidenten  

 kan forlænges - at tilstille modparten samme og anmelde sagen til  

 foretagelse.
Stk. 2.  De retsmøder, som afholdes inden  

 domsforhandlingen, er ikke offentlige.
Begæringer til retten, som ikke  

 fremsættes mundtlig i et retsmøde, stiles skriftlig til retten.
§ 955.  Nye beviser kan forelægges højesteret angående  

 sådanne omstændigheder, som i den pågældende sag er undergivne denne rets  

 bedømmelse.
Skal sådanne beviser tilvejebringes, påhviler det henholdsvis  

 rigsadvokaten eller forsvareren efter forudgående meddelelse til den anden  

 side at foretage de hertil fornødne skridt.
Er der uenighed om, hvorvidt  

 eller på hvilken måde nogen oplysning skal tilvejebringes, eller vil dens  

 tilvejebringelse gøre udsættelse af sagen nødvendig, bliver rettens  

 beslutning at indhente.
Beslutter retten af egen drift, at nye oplysninger  

 skal tilvejebringes, giver den herom fornødent pålæg til rigsadvokaten.
 Stk. 2.  Skal vidner og syns- eller skønsmænd afhøres,  

 kan højesteret, når sådant findes nødvendigt til sagens fuldstændige  

 oplysning, bestemme, at deres afhørelse skal ske for højesteret, jfr. §§ 174  

 og 209. Ellers sker afhørelse af vidner og syns- eller skønsmænd ved  

 vedkommende undersøgelsesret overensstemmende med reglerne i kapitel 67 og  

 68.
 Stk. 3.  Højesteret kan ligeledes, såfremt det findes  

 nødvendigt til sagens fuldstændige oplysning, bestemme, at vidner og syns-  

 eller skønsmænd, der har været afhørt tidligere, indkaldes til personlig  

 afhøring under domsforhandlingen for højesteret.
 Stk. 4.  Når dertil findes anledning, kan højesteret  

 forlange erklæring af landsretten til yderligere oplysning om, hvad der er  

 foregået under domsforhandlingen for samme.
 § 956.  Tiltalte har ret til at deltage i retsmødet.
 Stk. 2.  Tiltaltes udeblivelse hindrer ikke sagens  

 fremme, når en forsvarer er mødt.
§ 957.  Under domsforhandling for højesteret har den  

 part, som anker, først ordet.
I øvrigt foregår forhandlingen i de former, som  

 højesteret under iagtagelse af reglerne i kap. 2, 3 og 16 herom nærmere  

 fastsætter.
 Stk. 2.  Afhørelse af vidner for højesteret foregår  

 overensstemmende med reglerne i §§ 872-75.
§ 958.  Er en fra den ene side rejst anke støttet til  

 grunde, der kan lede til, at højesteret afsiger ny dom i realiteten, har  

 modparten, uanset at han ellers nu ville være udelukket fra at påanke dommen,  

 adgang til at påstå denne ophævet på grund af fejl, der må lede til sagens  

 hjemvisning til ny forhandling.
Dog må han så betimelig forud for sagens  

 foretagelse give modparten meddelelse om, at han agter at fremsætte sådan  

 påstand, og om grunden, hvorpå den støttes, at modparten får tid til fornøden  

 forberedelse.
Stk. 2.  Ankegrunde, som ikke er anført i vedkommende  

 parts ankemeddelelse eller den i fortsættelse af denne afgivne begrundelse (§  

 950) eller i en af ham i henhold til nærværende paragrafs første stykke,  

 sidste punktum, afgiven meddelelse, og som heller ikke er af den  

 beskaffenhed, at retten i embeds medfør skal tage dem i betragtning (§ 959),  

 kan højesteret tilstede ham at fremkomme med, når særlige grunde findes at  

 tale derfor.
Findes det, at deres fremsættelse gør yderligere forberedelse  

 nødvendig for modparten, udsætter højesteret sagen derefter.
 § 959.  Højesterets prøvelse er i reglen indskrænket  

 til de påberåbte ankegrunde; herfra gælder dog følgende undtagelser:
 Stk. 2.  Hvis en dom, som angår flere tiltalte eller  

 flere forbrydelser af samme tiltalte, kun er påanket for en eller nogle  

 tiltaltes eller forbrydelsers vedkommende, kan højesteret, når den finder, at  

 en ankegrund, som er gjort gældende under sagen, eller som retten i medfør af  

 reglerne i denne paragraf har taget i betragtning, tillige omfatter nogen  

 tiltalt eller forbrydelse, for hvis vedkommende dommen ikke er påanket, til  

 fordel for vedkommende tiltalte tillægge den virkning også under den således  

 upåankede del af sagen.
 § 960.  Kommer højesteret til det resultat, at den  

 påankede afgørelse bliver at forandre, kan den selv afsige ny realitetsdom,  

 når den finder, at det fornødne grundlag herfor foreligger, hvortil, for så  

 vidt spørgsmål er om at afsige en fældende dom, ifølge § 945 hører, at  

 tiltalte ved en gyldig nævningeerklæring er kendt skyldig i den forbrydelse,  

 for hvilken der er spørgsmål om at domfælde ham.
Stk. 2.  Finder højesteret, at den påankede afgørelse  

 bliver at forandre, men at betingelserne for, at retten kan afsige  

 realitetsdom, ikke er til stede, ophæver højesteret dommen og, for så vidt  

 ophævelsesgrunden også rammer den til grund for dommen liggende behandling,  

 denne eller den del deraf, hvorom dette gælder.
I forbindelse hermed bliver  

 sagen, for så vidt den foreliggende fejl ikke er af den beskaffenhed, at  

 landsretten burde have afvist sagen, at hjemvise til denne ret.
Så vidt  

 fornødent bør i så fald højesterets dom angive, fra hvilket punkt den nye  

 behandling skal tage sin begyndelse.
Stk. 3.  Skal tiltalte i et tilfælde, hvor højesteret  

 vil afsige ny realitetsdom, dømmes efter et straffebud, som ikke er bragt i  

 anvendelse ved den påankede dom, og om hvis anvendelse rigsadvokaten heller  

 ikke har nedlagt påstand for højesteret, bør der være givet parterne særlig  

 lejlighed til at udtale sig herom.
Er sagen kun indanket fra tiltaltes side,  

 kan der derhos ikke idømmes strengere straf end bestemt af landsretten.
 § 961.  Når hjemvisningsdom er afsagt, har  

 rigsadvokaten, hvis han ikke frafalder tiltale, uden ophold at foranstalte  

 sagen på ny indbragt for landsretten.
Stk. 2.  Hvor landsretten finder det nødvendigt, kan den  

 beslutte at genoptage behandlingen fra et tidligere punkt end angivet i  

 hjemvisningsdommen.
Forinden ny dom afsiges, må der i ethvert tilfælde være  

 givet parterne lejlighed til at udtale sig.
Var sagen kun indanket fra  

 tiltaltes side, kan strengere straf ikke idømmes end ved den tidligere dom,  

 medmindre betingelserne for genoptagelse er til stede.
 Stk. 3.  Skal ny domsforhandling finde sted, må ingen  

 nævning medvirke, som har deltaget i den tidligere domsforhandling.
Påanke af domme, afsagt af byretterne § 962.  Domme afsagt af en byret kan med de  

 nedennævnte undtagelser af stadsadvokaten eller tiltalte påankes til den  

 landsret, til hvis kreds vedkommende ret hører.
I forbindelse med dommen kan  

 anken omfatte den forudgående behandling og de under denne faldne afgørelser.
 Stk. 2.  I politisager kan domme kun ankes af det  

 offentlige, når andre offentligretlige følger (jfr. § 684) end bøde eller  

 konfiskation kan idømmes efter de lovbestemmelser, tiltalen lyder på.  

 Tiltalte kan kun anke, såfremt den pågældende har givet møde i sagen og  

 højere straf end 10 dagbøder eller bøde på 1.000 kr. eller konfiskation af  

 genstande af tilsvarende værdi eller andre offentligretlige følger er idømt.  

 Afgørelser i henhold til §§ 936 og 937 kan ikke indbringes for højere ret.
Stk. 3.  Justitsministeren kan tillade anke af domme,  

 der efter stk. 2 ikke kan indbringes for højere ret, såfremt sagen er af  

 principiel karakter eller særlige grunde i øvrigt taler derfor.
Ansøgning  

 skal indgives til justitsministeriet inden 2 uger efter dommens afsigelse  

 eller, hvis det er tiltalte, der vil anke, og tiltalte ikke har været til  

 stede ved dommens afsigelse, efter dens forkyndelse.
Justitsministeren kan  

 dog undtagelsesvis meddele tilladelse, hvis ansøgning indgives senere, men  

 inden et år efter dommens afsigelse.
Under tilsvarende betingelser kan  

 justitsministeren tillade anke af de i stk. 2, 3. pkt., nævnte afgørelser.
 Stk. 4.  Når sådant andragende er bevisligt indgivet til  

 justitsministeren, kan landsrettens præsident bestemme, at fuldbyrdelsen skal  

 udsættes eller standses; dette sker i hvert fald, når anke tilstedes.
 Stk. 5.  Er anke i henhold til bestemmelserne i stk. 3  

 rejst, kan også modparten under iagttagelse af den i § 949, stk. 1, nævnte  

 frist påanke sagen.
 § 963.  Foruden på de i § 943 anførte ankegrunde kan  

 anke af de her omtalte domme støttes på:
Stk. 2.  En anke, der er rettet mod dommens afgørelse af  

 sagens realitet, betragtes som omfattende også beviserne for tiltaltes skyld,  

 når ikke ankemeddelelsen udtrykkelig går ud på det modsatte.
Skal anken  

 omfatte bevisbedømmelsen, kræves ingen nærmere angivelse af ankegrund.
 Stk. 3.  I øvrigt bliver reglerne i §§ 941-942 og  

 946-951 i det hele at anvende med de lempelser, som følger af forholdets  

 forskelligheder, samt med følgende nærmere bestemmelser:
 § 964.  Så snart ankemeddelelse har fundet sted, har  

 modparten adgang til for landsretten at fremsætte begæring (jfr. § 844) om  

 ankesagens afvisning af nogen af de i § 953 nævnte grunde, eller fordi anke  

 er udelukket efter § 962. Sådan afvisning kan ske - være sig efter begæring  

 eller uden påstand - ved kendelse i et ikke offentligt retsmøde, efter at der  

 er givet den ankende adgang til at ytre sig mundtlig eller skriftlig.
§ 965.  Dersom anken ikke omfatter bedømmelsen af  

 beviserne for tiltaltes skyld, indsender statsadvokaten, når han har ladet de  

 foreskrevne meddelelser (§§ 947 og 950) forkynde for tiltalte eller har  

 modtaget dennes ankemeddelelse, eventuelt med tilhørende begrundelse, snarest  

 muligt sagens akter til landsretten.
Ved sagens videre forberedelse og  

 behandling bliver reglerne i §§ 954-956 og 958-961 at anvende med de fornødne  

 lempelser.
Skal nye oplysninger tilvejebringes (§ 955), påhviler det  

 statsadvokaten at foretage de hertil fornødne skridt.
 Stk. 2.  I øvrigt skal reglerne i kap. 77 finde  

 anvendelse på denne behandling, for så vidt sådant ikke er udelukket ved  

 forholdets forskellighed eller særlig bestemmelse.
§ 965 a.  Omfatter anken også bedømmelsen af beviserne  

 for tiltaltes skyld, finder en fuldstændig ny domsforhandling sted for  

 landsretten.
Sagens forberedelse, behandling og påkendelse foregår efter  

 reglerne i kap. 76 og 77, for så vidt ikke forholdets forskellighed udelukker  

 disses anvendelse, og afvigende regler ikke er givet i de følgende  

 paragraffer.
 Stk. 2.  Har kun tiltalte anket, kan en strengere straf  

 end ved byretsdommen bestemt ikke idømmes.
 § 965 b.  Anklageskrift udfærdiges uden ophold af  

 statsadvokaten; foruden de angivelser, der er foreskrevet i § 831, skal det  

 indeholde en henvisning til byrettens dom.
 Stk. 2.  Statsadvokaten foranlediger straks en genpart  

 af anklageskriftet forkyndt for tiltalte.
 Stk. 3.  Forkyndes anklageskriftet inden udløbet af den  

 i § 947 fastsatte frist, er anden ankemeddelelse fra statsadvokatens side  

 unødvendig.
 § 965 c.  Foruden de i § 834, 1. pkt., og § 835, 1.  

 pkt., nævnte aktstykker bliver endvidere udskrift af byrettens dom og af  

 domsforhandlingen for byretten at indlevere på landsrettens kontor og at  

 tilstille forsvareren.
 Stk. 2.  Hvor en frifindende dom er påanket af  

 statsadvokaten, kan afvisning fra landsretten ske overensstemmende med § 842,  

 når det findes, at statsadvokaten mangler påtaleret, eller at det påtalte  

 forhold ikke er strafbart, eller at strafansvar er bortfaldet ved forældelse.
Stk. 3.  Udebliver tiltalte uden oplyst lovligt forfald  

 i et tilfælde, hvor anken er rejst af ham og omfatter bevisbedømmelsen, kan  

 retten ved kendelse afvise hans anke, når den finder, at forhandlingen ikke  

 med nytte kan fremmes i hans fraværelse.
Endvidere kan afvisning af tiltaltes  

 anke ske, såfremt anklageskrift eller stævning ikke på sædvanlig måde har  

 kunnet forkyndes for ham, fordi han har skiftet bopæl eller opholdssted uden  

 at give fornøden underretning herom.
 Stk. 4.  Tilførsler til retsbogen om forklaringer  

 afgivet af vidner og syns- og skønsmænd under byretsbehandlingen kan foruden  

 i de i § 877 nævnte tilfælde anvendes som bevismiddel, såfremt ingen af  

 parterne inden domsforhandlingen har anmodet om fornyet afhøring.
 § 965 d.  Bestemmelserne i §§ 927 a, 927 b og 928 a  

 finder tilsvarende anvendelse.
§ 965 e.  Ved afstemninger har hver dommer og hver  

 domsmand en stemme.
Hvis undtagelsesvis kun 2 dommere medvirker, har hver af  

 disse 1 1/2 stemme.
På samme måde har hver domsmand 1 1/2 stemme, hvis der  

 undtagelsesvis kun medvirker 2 domsmænd.
§ 966.  Landsrettens dom i en ankesag kan ikke ankes.  

 Justitsministeren kan dog meddele tilladelse til anke, såfremt sagen er af  

 principiel karakter, eller særlige grunde i øvrigt taler derfor.
Ansøgning om  

 anketilladelse skal indgives til justitsministeriet inden 2 uger efter  

 dommens afsigelse eller, hvis det er tiltalte, der vil anke, og han ikke har  

 været til stede ved dommens afsigelse, efter dens forkyndelse.  

 Justitsministeren kan dog undtagelsesvis meddele tilladelse, hvis ansøgning  

 indgives senere, men inden et år efter dommens afsigelse.
Stk. 2.  Når en ansøgning om anketilladelse er indgivet,  

 kan højesteret beslutte, at dommens fuldbyrdelse skal udsættes eller  

 standses.
Dette sker i hvert fald, når anke tillades.
Stk. 3.  Anken skal iværksættes inden 2 uger efter  

 tilladelsens meddelelse.
Modparten kan også anke sagen, såfremt anken  

 iværksættes inden 2 uger efter, at den anden parts anke er meddelt ham.
Stk. 4.  Anke, der iværksættes i henhold til denne  

 paragraf, kan støttes på de i § 943, § 945, stk. 1, nr. 3, og § 963, stk. 1,  

 nr. 1, nævnte grunde.
I øvrigt finder reglerne i kap. 82 anvendelse på denne  

 anke med de fornødne lempelser.
 Stk. 5.  Sager om opløsning af politiske foreninger kan  

 altid indbringes for højesteret.
Påanke af domme, afsagt af sø- og  

 handelsretten § 967.  Domme i straffesager, afsagt af sø- og  

 handelsretten, påankes til højesteret efter reglerne i kap. 82, dog at  

 reglerne i § 962, stk. 2-4, finder tilsvarende anvendelse.
Om ankegrundene  

 finder § 966, stk. 4, anvendelse.
Kære til højere ret § 968.  Over for kendelser og andre beslutninger af en  

 landsret eller en byret (denne sidste også som undersøgelsesret), som ikke -  

 eller dog ikke for tiden - kan gøres til genstand for anke i medfør af  

 bestemmelserne i §§ 940 og 962, kan, for så vidt det modsatte ikke særlig er  

 bestemt, enhver, over for hvem beslutningen indeholder en afgørelse, rejse  

 kæremål til højere ret overensstemmende med de nedenstående regler.
Over for  

 domme kan kæremål kun rejses i de i §§ 1013 og 1016 nævnte tilfælde.
 Stk. 2.  Mod kendelser og andre beslutninger, der  

 afgives under domsforhandling eller under dennes forberedelse, kan dog uden  

 for de tilfælde, hvor adgang til kære har særlig hjemmel i loven, kæremål kun  

 rejses, når og for så vidt beslutningen går ud på, at sagen udsættes eller  

 afvises eller hæves, eller angår fængsling, beslag, ransagning eller lignende  

 eller pålægger straf eller omkostninger eller er rettet mod nogen, som ikke  

 er part i sagen.
 Stk. 3.  I sager, hvor anke ordentligvis er udelukket  

 ifølge reglerne i § 966, kan kæremål af en part kun rejses med tilladelse af  

 justitsministeren, i hvilken henseende reglerne om tilladelse til anke finder  

 tilsvarende anvendelse.
 Stk. 4.  Over for kendelser og beslutninger af sø- og  

 handelsretten kan kæremål rejses til højesteret i overensstemmelse med  

 foranstående regler, jfr. § 967.
 § 969.  Hvor denne lov ikke bestemmer andet, er  

 kæremålsfristen 14 dage, regnede fra afgivelsen af den beslutning, hvorom  

 talen er, dog at bestemmelserne i § 949, stk. 2, finder tilsvarende  

 anvendelse.
 Stk. 2.  Kæremål medfører ikke opsættelse af  

 beslutningens udførelse, medmindre det modsatte bestemmes enten af den ret,  

 som har afgivet beslutningen, eller af den ret, for hvilken kære rejses.
 Stk. 3.  Kære mod afgørelse om, at der skal gives  

 underretning om indgreb i meddelelseshemmeligheden, jfr. § 788, eller om, at  

 materiale, der er tilvejebragt ved et sådant indgreb, skal tilintetgøres,  

 jfr. § 791, har opsættende virkning.
§ 970.  Kæremål fremsættes skriftlig for den ret, hvis  

 beslutning påklages, eller erklæres mundtlig til dennes retsbog.
Rejses  

 kæremål fra påtalemyndighedens side, lader denne uden ophold samme forkynde  

 for sigtede, og, når nogen anden for det foreliggende spørgsmåls vedkommende  

 er at betragte som modpart, tillige for sidstnævnte, medmindre  

 påtalemyndigheden i retten i den pågældendes overværelse har erklæret at  

 ville rejse sådant kæremål.
Rejses kæremål af sigtede eller af nogen, der  

 ikke er part i selve sagen, foranstalter retten under tilsvarende  

 forudsætning påtalemyndigheden såvel som den, der ellers måtte være at  

 betragte som modpart, underrettet om kæremålet.
Stk. 2.  Er sigtede fængslet, og er der ikke lejlighed  

 for ham til at rejse kæremål til retsbogen overensstemmende med foregående  

 stykke, kan han fremsætte det til den undersøgelsesrets retsbog, i hvis kreds  

 fængslet ligger, eller til fængselsbestyrerens bog (§ 844); udskrift af  

 tilførslen bliver da uopholdelig at tilstille den ret, hvis beslutning  

 påklages.
Har sigtede forsvarer, er denne pligtig at bistå ham, således som  

 bestemt i § 941, stk. 2.
 § 971.  For så vidt den ret, hvis beslutning påkæres,  

 ikke i medfør af § 222 eller § 178 omgør beslutningen således, at øjemedet  

 med kæremålet dermed er opnået, indsender den uden ophold kæremålet til den  

 overordnede ret, ledsaget af de fornødne udskrifter og andre dokumenter,  

 disse sidste i bekræftede afskrifter, for så vidt originalerne ikke kan  

 undværes, samt efter omstændighederne af de bemærkninger, hvortil der fra  

 rettens side måtte findes anledning.
 Stk. 2.  Såvel den, der har rejst kæremål, som modparten  

 kan indgive skriftlige udtalelser om sagen til den overordnede ret; herved  

 gælder det samme, som i foregående paragrafs to sidste punktummer er bestemt  

 om selve kæremålet.
§ 972.  Den overordnede ret er ikke bundet ved den  

 bedømmelse af de faktiske omstændigheder, hvorpå den påklagede beslutning er  

 grundet.
Finder den nye oplysninger fornødne, giver den, for så vidt den ikke  

 selv vil foranstalte samme indhentede, de i så henseende fornødne pålæg;  

 bestemmelserne i § 955 og § 965, 3. pkt., finder herved tilsvarende  

 anvendelse; angår kæremålet en beslutning af en undersøgelsesret, kan  

 landsretten umiddelbart til denne rette de fornødne pålæg om nye oplysningers  

 tilvejebringelse.
 Stk. 2.  Når særlige grunde findes at tale derfor, kan  

 den overordnede ret undtagelsesvis på begæring eller af egen drift anordne  

 mundtlig forhandling; forsvarer bliver i så fald altid at beskikke, medmindre  

 sigtede selv har antaget en forsvarer, eller den forsvarer, som allerede er  

 beskikket for ham, er beføjet til at møde for den overordnede ret og erklærer  

 sig villig hertil.
 Stk. 3.  Rettens afgørelse træffes ved kendelse og  

 meddeles uden ophold alle vedkommende.
§ 973.  Landsrettens afgørelse i en kæresag kan ikke  

 kæres.
Justitsministeren kan dog meddele tilladelse til kære, når særlige  

 grunde taler derfor.
Ansøgning om kæretilladelse skal indgives til  

 justitsministeriet inden 2 uger efter kendelsens afsigelse eller, hvis det er  

 tiltalte, der vil kære, og han ikke har været til stede ved afsigelsen, efter  

 dens forkyndelse.
Justitsministeren kan undtagelsesvis meddele tilladelse,  

 hvis ansøgning indgives senere, men inden et år efter kendelsens afsigelse.
 § 974.  Beslutninger vedrørende forberedelsen af et  

 kæremåls forhandling kan i lignende omfang som bestemt for ankesagers  

 vedkommende træffes af rettens formand.
Genoptagelse § 975.  Når retsforfølgning frafaldes, efter at  

 tiltale er rejst, uden at der afsiges dom i sagen, kan ud over det i § 749,  

 stk. 3, nævnte tilfælde tiltale kun rejses, når nye beviser af vægt senere  

 kommer for dagen, eller de i § 976 angivne betingelser er til stede.
 § 976.  Genoptagelse af en sag, som er pådømt ved  

 højesteret eller ved landsret under medvirkning af nævninger eller ifølge  

 anke, og hvorunder tiltalte er frifundet, kan finde sted efter rigsadvokatens  

 begæring:
 Stk. 2.  Under tilsvarende betingelser kan genoptagelse  

 finde sted, hvor tiltalte påstås at have gjort sig skyldig i en væsentlig  

 større forbrydelse end den, hvorfor han er domfældt.
 § 977.  På begæring af en domfældt kan genoptagelse af  

 en ved højesteret eller ved en landsret under medvirkning af nævninger eller  

 ifølge anke pådømt sag finde sted:
 Stk. 2.  Bestemmelserne i § 941, 2. og 3. pkt., finder  

 her tilsvarende anvendelse.
 Stk. 3.  Kommer omstændigheder, som antages at give  

 tiltalte eller andre på hans vegne føje til at andrage på sagens  

 genoptagelse, til rettens eller anklagemyndighedens kundskab, bør de derom  

 underrette vedkommende.
 § 978.  Genoptagelse kan ikke finde sted, så længe  

 anke i medfør af lovens almindelige regler står åben, eller så længe en rejst  

 ankesag henstår uafgjort.
 Stk. 2.  At straffen er udstået, er ikke til hinder for  

 genoptagelse.
§ 979.  Begæring om genoptagelse fremsættes for den  

 særlige klageret.
I de i § 977, stk. 1, nr. 3, omhandlede tilfælde må  

 begæringen fremsættes inden 5 år efter dommens afsigelse; har domfældte i  

 medfør af dommen været underkastet frihedsberøvelse, kan begæring om  

 genoptagelse dog altid fremsættes indtil 2 år efter hans løsladelse.
Stk. 2.  Begæringen indgives skriftlig og må angive de  

 omstændigheder, hvorpå den støttes, og de beviser, som formenes at skulle  

 give sagen et andet udfald.
Er tiltalte fængslet, kan hans begæring  

 fremsættes overensstemmende med § 844 til undersøgelsesrettens retsbog eller  

 fængselsbestyrerens bog.
Er begæringen støttet på nogen sådan grund som nævnt  

 i § 976, nr. 2, jfr. § 977, nr. 2, må den så vidt muligt være ledsaget af  

 udskrift af en over den pågældende afsagt straffedom.
Udskrift af den  

 tidligere dom bør medfølge.
 § 980.  Findes i begæringen ingen grund opgivet, som  

 efter loven kan bevirke genoptagelse, eller findes de påberåbte  

 omstændigheder eller bevisligheder åbenbart betydningsløse, kan retten straks  

 ved kendelse afvise begæringen.
 Stk. 2.  Finder retten ikke anledning til sådan  

 afvisning, giver den, for så vidt der ikke allerede med begæringen er  

 forelagt den en erklæring fra modparten, som efter omstændighederne skønnes  

 fyldestgørende, denne lejlighed til at udtale sig skriftlig eller mundtlig.
§ 981.  Finder retten, at yderligere oplysninger bør  

 tilvejebringes, inden afgørelse træffes om, hvorvidt genoptagelse bør finde  

 sted, giver den, for så vidt den ikke selv vil foranstalte disse  

 tilvejebragt, de i så henseende fornødne pålæg.
Skal vidner eller tiltalte  

 afhøres, sker afhøringen efter reglerne i kapitel 67 og 68, medmindre retten  

 anser det nødvendigt til sagens fuldstændige oplysning selv at modtage de  

 pågældende forklaringer.
 Stk. 2.  Hvor begæringen om genoptagelse er støttet på,  

 at et sådant strafbart forhold er begået som nævnt i § 976, nr. 2, jfr. §  

 977, nr. 2, men en straffesag, som derom er rejst, endnu ikke er afsluttet,  

 bliver, om fornødent, afgørelsen at udsætte, indtil sådan straffesag er endt.
 Stk. 3.  Beslutninger vedrørende forberedelsen af  

 forhandlingen af en begæring om genoptagelse kan i lignende omfang som  

 bestemt for ankesagers vedkommende træffes af rettens formand.
§ 982.  Retten afgør ved kendelse, om begæringen skal  

 tages til følge eller forkastes; tages den til følge, går kendelsen ud på, at  

 ny domsforhandling skal finde sted.
Er domfældte død, skal retten altid uden  

 ny domsforhandling enten forkaste begæringen om genoptagelse eller afsige  

 dom, hvorved den ældre dom ophæves.
§ 983.  Den nye domsforhandling foregår ved den  

 landsret, som tidligere har dømt i sagen.
Den forberedes og fremmes  

 overensstemmende med de almindelige om domsforhandling for landsret givne  

 regler; om nævninger skal medvirke, bestemmes efter reglerne i § 687. Ingen  

 dommer, nævning eller domsmand, som har gjort tjeneste under den tidligere  

 sag, må medvirke ved den nye domsforhandling.
§ 984.  Hvor genoptagelse er tilstået alene efter  

 begæring af domfældte eller nogen af de i § 941, 2. og 3. pkt., nævnte  

 personer, må den nye dom ikke i noget punkt afvige fra den tidligere dom til  

 skade for ham.
I andre tilfælde må sådan afvigelse ikke ske for de punkters  

 vedkommende, som ikke berøres af genoptagelsesgrunden.
 § 985.  Den særlige klagerets kendelse, hvorved  

 genoptagelse tilstås eller nægtes, er endelig og upåankelig.
 § 986.  Begæring om genoptagelse medfører ikke  

 udsættelse eller standsning af dommens fuldbyrdelse, medmindre retten  

 bestemmer det modsatte; det samme gælder om beslutning om genoptagelse, der  

 træffes i henhold til § 976. Er genoptagelse besluttet i henhold til § 977,  

 bliver fuldbyrdelsen altid at udsætte eller standse, hvis domfældte begærer  

 det.
§ 987.  Er en udebleven tiltalt blevet domfældt ved  

 landsretten i en nævningesag uden overensstemmende med § 847, nr. 3, at have  

 samtykket i, at sagen er blevet fremmet i hans fraværelse, eller ved byret,  

 henholdsvis sø- og handelsretten, uden at anke overensstemmende med reglerne  

 i kap. 83 står ham åben, kan han begære sagen genoptaget til ny forhandling,  

 når han godtgør, at han har haft lovligt forfald og ved ham utilregnelige  

 omstændigheder har været forhindret fra i tide at anmelde dette, eller at  

 stævningen ikke betimelig er kommet til hans kundskab.
Begæringen må  

 fremsættes over for den ret, som har afsagt dom i sagen, inden sådan frist  

 som bestemt i § 948, jfr. § 949. Reglerne i §§ 979, stk. 2, - 982 finder  

 tilsvarende anvendelse.
Nægtes genoptagelse, kan spørgsmålet indbringes for  

 den særlige klageret efter reglerne om kære til højesteret.
 Stk. 2.  Udebliver domfældte under den nye  

 domsforhandling, hæver retten ved kendelse sagen, og den afsagte dom bliver  

 stående ved magt.
Stk. 3.  Under de i stk. 1, 1. pkt., anførte betingelser  

 kan tiltalte begære genoptagelse af en ankesag, som er afvist på grund af  

 hans udeblivelse.
Er en anke afvist i medfør af § 965 c, stk. 3, 2. pkt., kan  

 tiltalte begære genoptagelse, når han godtgør, at det skyldes ham  

 utilregnelige omstændigheder, at anklageskrift eller stævning ikke på  

 sædvanlig måde har kunnet forkyndes for ham.
Begæring om genoptagelse må  

 fremsættes over for den ret, der har afvist anken.
I øvrigt finder  

 bestemmelserne i stk. 1, 2.- 4. pkt., tilsvarende anvendelse.
 § 988.  (Ophævet).
Sjette afsnit.
Regler om påtale af særlige myndigheder og om anke af visse  

 private straffesager samt om forfølgning af borgerlige krav under  

 straffesager Behandling af sager, som påtales af en  

 særlig offentlig myndighed § 989.  Forinden en særlig offentlig myndighed rejser  

 påtale i henhold til § 724, skal den ved henvendelse til politimesteren  

 forvisse sig om, at denne ikke agter at forfølge sagen.
Når påtale herefter  

 rejses af en særlig myndighed, bliver bestemmelserne i kap. 81 (med  

 undtagelse af § 931) og 82-83 og 85 at anvende.
 Stk. 2.  Anke fra påtalens side besluttes og iværksættes  

 af statsadvokaten, dog kun efter begæring af den særlige myndighed.
 Stk. 3.  Har politimesteren indledet, men senere  

 frafaldet forfølgning, og er sagen som følge heraf blevet hævet, kan den  

 særlige myndighed rejse ny forfølgning; dog må anklageskrift i så fald  

 indgives inden 14 dage, efter at sagen er hævet.
Regler om anke af visse private  

 straffesager § 990.  Når nogen ved en byrets dom i en sag,  

 hvorunder en privat sagsøger i den borgerlige retsplejes former har påtalt en  

 forbrydelse, som er undergivet privat påtale, er dømt til hæfte eller  

 fængsel, kan han rejse anke overensstemmende med de regler, som gælder i  

 offentlige sager.
Statsadvokaten har da overensstemmende med reglerne i kap.  

 83, jfr. kap. 82, at indbringe sagen for landsretten, hvor ankesagen  

 forberedes og behandles efter de for offentlige sager gældende regler.  

 Statsadvokaten lader meddelelse om ankesagen forkynde for den private  

 sagsøger, der har adgang til at slutte sig til forfølgningen for landsretten  

 overensstemmende med bestemmelserne i § 725. Finder statsadvokaten, at en  

 offentlig interesse kræver, at en byrets dom i en privat forfulgt straffesag  

 (jfr. 1. pkt.) gøres til genstand for påanke, kan han af egen drift  

 iværksætte sådan, og foranstående regler finder da tilsvarende anvendelse.
 Stk. 2.  Foranstående regler finder tilsvarende  

 anvendelse, hvor en landsrets dom i en privat straffesag kan påankes til  

 højesteret i medfør af reglerne i § 371 eller § 966.
 Stk. 3.  Den private sagsøger kan uanset denne sin  

 stilling afhøres som vidne i sagen.
Påtale af borgerlige krav under  

 straffesager § 991.  I politisager samt i sager, der pådømmes ved  

 undersøgelsesretten (§ 925), kan erstatning hos tiltalte tilkendes den  

 forurettede for den ved forbrydelsen forvoldte skade, når han herom har  

 fremsat begæring for retten, hvortil der, for så vidt sagens beskaffenhed  

 dertil giver anledning, bør gives ham lejlighed.
 Stk. 2.  Under andre offentlige straffesager har  

 vedkommende påtalemyndighed, når dette kan ske uden væsentlig ulempe, efter  

 begæring af den forurettede at forfølge de for denne ved forbrydelsen  

 begrundede borgerlige krav på tiltalte.
 Stk. 3.  For så vidt særlige beviser måtte blive at føre  

 under domsforhandlingen i en nævningesag til støtte for et borgerligt krav,  

 bør påtalemyndigheden angive disse i sin bevisfortegnelse eller i et tillæg  

 til denne (jfr. §§ 834 og 836).
 Stk. 4.  Retten kan på ethvert trin nægte et borgerligt  

 kravs forfølgning under straffesagen, når den finder, at dets behandling  

 under denne ikke kan ske uden væsentlig ulempe.
 Stk. 5.  Den forurettede kan på ethvert trin indtil  

 sagens optagelse til dom tage sin begæring efter nærværende paragrafs første  

 og andet stykke tilbage med forbehold af adgang til at påtale kravet i den  

 borgerlige retsplejes former.
 § 992.  Finder retten, at de oplysninger, der  

 foreligger til støtte for en påstand, som er fremsat i henhold til de  

 foregående paragraffer, er ufuldstændige, eller at den domfældelse eller  

 frifindelse, som finder sted for straffespørgsmålets vedkommende, ikke vil  

 medføre en afgørelse i samme retning af den heromhandlede påstand, bliver  

 denne ikke at tage under påkendelse.
 Stk. 2.  I ethvert tilfælde, hvor retten ikke har  

 påkendt et under sagen påtalt borgerligt krav, står det den forurettede frit  

 for at påtale dette i den borgerlige retsplejes former.
§ 993.  Størrelsen af den erstatning, som tilkendes  

 den forurettede, fastsættes af retten.
I nævningesager kan dog retten, når  

 hertil er særlig grund, forelægge nævningerne spørgsmål, såvel om skade er  

 bevirket ved forbrydelsen, som om erstatningens størrelse.
Ved  

 stemmegivningen om erstatningens størrelse bliver den sum gældende, som har  

 over halvdelen af stemmerne for sig, når dertil medregnes de stemmer, som er  

 afgivne for et højere beløb.
 § 994.  I sager, som forfølges af den forurettede,  

 gøres borgerlige krav gældende på samme måde som påstanden om straf.
§ 995.  Påankes dommen for straffepåstandens  

 vedkommende, bliver også dens afgørelse vedrørende de under straffesagen  

 påtalte borgerlige krav at prøve af den overordnede ret, for så vidt den  

 afgørelse, der træffes for straffepåstandens vedkommende, må bestemme  

 afgørelsen med hensyn til bemeldte krav.
Ellers omfatter den overordnede rets  

 prøvelse ikke de borgerlige krav, medmindre disse udtrykkelig er inddragne  

 under anken, jfr. dog næstsidste stykke.
Stk. 2.  Også i henseende til anke har påtalemyndigheden  

 at varetage den forurettedes tarv, når fornøden begæring fra denne  

 foreligger.
Reglerne i § 991, stk. 4, og § 992 finder også her tilsvarende  

 anvendelse.
 Stk. 3.  Ved påanke, der omfatter også bevisbedømmelsen,  

 bliver de for den underordnede ret rejste borgerlige krav at undergive den  

 overordnede rets prøvelse, når ikke både tiltalte og den forurettede  

 udtrykkelig har frafaldet dette; sådanne krav kan derhos i dette tilfælde fra  

 nyt af inddrages under sagen i samme udstrækning, som om sagen var indbragt  

 for vedkommende overordnede ret som første instans.
 Stk. 4.  Kære finder ikke sted over for rettens  

 beslutninger vedrørende borgerlige krav.
§ 995 a.  Retten kan beskikke en advokat for den  

 forurettede, når det skønnes nødvendigt, at han har advokatbistand ved  

 opgørelsen af erstatningskravet, og han opfylder den i § 330, stk. 1, nr. 2,  

 nævnte betingelse.
Om salær og godtgørelse for udlæg til den beskikkede  

 advokat gælder samme regler som i tilfælde, hvor der er meddelt fri proces,  

 jfr. kap. 31.
 § 996.  Over for rettens afgørelse angående et ved  

 dommen påkendt borgerligt krav står særskilt anke i den borgerlige retsplejes  

 former såvel tiltalte som den forurettede åben, når afgørelsen ville kunne  

 påankes efter reglerne om den borgerlige retspleje.
§ 996 a.  Under straffesager vedrørende forhold, der  

 giver grundlag for omstødelse af ægteskab efter § 23 i lov om ægteskabs  

 indgåelse og opløsning, skal påtalemyndigheden efter anmodning fra  

 justitsministeren eller den, han har bemyndiget til at anlægge sag om  

 omstødelse, nedlægge påstand om ægteskabets omstødelse.
Bestemmelserne i §§  

 991-996 finder tilsvarende anvendelse.
Syvende afsnit.
Fuldbyrdelsen af domme i straffesager § 997.  Politimesteren drager omsorg for straffedommes  

 fuldbyrdelse såvel i henseende til straf som i henseende til dommens øvrige  

 bestemmelser, derunder erstatning til den skadelidte, for så vidt denne  

 begærer det.
Han står herved under statsadvokatens overtilsyn.
 Stk. 2.  Erstatning, der under straffesagen er tilkendt  

 nogen, samt andre ydelser, der ved dommen er pålagt den skyldige, inddrives  

 efter de i bogen om den borgerlige retspleje foreskrevne regler.
 Stk. 3.  I domme, hvorved nogen tilholdes at opfylde en  

 forpligtelse mod det offentlige, kan som tvangsmiddel fastsættes en  

 fortløbende bøde, der tilfalder statskassen.
 Stk. 4.  Justitsministeren fastsætter regler om, fra  

 hvilket tidspunkt efter dommens afsigelse udståelsen af frihedsstraf regnes  

 for påbegyndt i tilfælde, hvor domfældte efter domsafsigelsen har været  

 undergivet varetægtsfængsel.
 § 998.  Opstår der med hensyn til dommens fortolkning,  

 beregningen af frihedsstraffe, som er idømt eller træder i stedet for idømt  

 straf, eller i andre henseender tvist mellem politimesteren eller den denne  

 overordnede myndighed og den, over for hvem der er spørgsmål om at fuldbyrde  

 en straffedom, bliver spørgsmålet på dennes begæring at forelægge den ret,  

 som har afsagt dom i sagen i første instans, men uden at den af  

 statsadvokaten eller politimesteren anordnede fuldbyrdelse af den grund  

 behøver at udsættes, medmindre retten beslutter det.
Stk. 2.  Rettens afgørelse træffes ved kendelse.
Drejer  

 tvisten sig om, hvorvidt den, over for hvem der er spørgsmål om at fuldbyrde  

 straffen, er den domfældte, skal mundtlig forhandling og bevisførelse finde  

 sted i et offentligt retsmøde, i hvilket den pågældende er til stede.
I andre  

 tilfælde træffes afgørelsen i et ikke offentligt retsmøde, efter at der, så  

 vidt fornødent, er givet parterne lejlighed til at udtale sig mundtlig eller  

 skriftlig.
Stk. 3.  Byrettens afgørelse af det i foregående stykkes  

 andet punktum nævnte spørgsmål kan påankes til landsretten.
I øvrigt kan de i  

 medfør af nærværende paragraf trufne afgørelser alene være genstand for kære.
 § 999.  En straffedom kan ikke fuldbyrdes, før fristen  

 for anke efter lovens almindelige regel er udløbet, eller ankeafkald er  

 meddelt.
 Stk. 2.  Er der grund til at antage, at den dømte vil  

 forlade landet, inden fuldbyrdelse kan ske efter stk. 1, eller på anden måde  

 søge at unddrage sig fuldbyrdelse, kan det i en bødedom bestemmes, at bøden  

 straks kan inddrives, medmindre der stilles sikkerhed for dens betaling.
Stk. 3.  For bødedomme, som ikke kan ankes, og  

 bødeafgørelser efter § 936 gælder en fuldbyrdelsesfrist på 3 dage, medmindre  

 en længere frist fastsættes i medfør af borgerlig straffelov.
Fristen  

 beregnes på den i § 948 angivne måde.
Under tilsvarende omstændigheder som  

 angivet i stk. 2 kan politimesteren straks lade afgørelsen fuldbyrde,  

 medmindre der stilles sikkerhed for bødens betaling.
 Stk. 4.  Med hensyn til erstatning, som er tilkendt ved  

 en straffedom, gælder den i § 480, stk. 1, fastsatte fuldbyrdelsesfrist.
 § 1000. Retten eller de lægdommere, der har medvirket ved sagens  

 behandling, kan indstille til justitsministeren, at domfældte benådes.  

 Justitsministeren kan fastsætte nærmere regler om fremgangsmåden ved  

 udøvelsen af lægdommernes adgang til at afgive indstilling om benådning.
 § 1001. Bliver den, som er idømt frihedsstraf, alvorligt syg, udsættes  

 fuldbyrdelsen.
 Stk. 2.  Når en umiddelbar udståelse af straffen ville  

 medføre uforholdsmæssige, uden for straffens øjemed liggende følger for den  

 pågældendes velfærd eller væsentlige ulemper for det offentlige, kan  

 justitsministeren tilstede udsættelse.
Stk. 3.  Når den ret, som har fældet dommen, finder  

 grund til at indstille den domfældte til fuldstændig benådning eller til at  

 benådes med at lide straf af en mildere art, udsættes straffens fuldbyrdelse;  

 det samme gælder, når ansøgning herom indgives af den domfældte, for så vidt  

 ikke allerede tidligere en ansøgning er afslået.
Hvorvidt en alt begyndt  

 fuldbyrdelse af straffen skal standses på grund af ansøgning om benådning,  

 afgør justitsministeren.
§ 1002. Reglerne i kap. 74 finder tilsvarende anvendelse med hensyn til  

 beslaglæggelse af gods for omkostninger og erstatning, efter at dom er  

 afsagt.
Afgørelsen træffes af den ret, som har afsagt dommen i første  

 instans.
Stk. 2.  Har den, som er idømt fængsel i 8 måneder eller  

 mere, unddraget sig straffuldbyrdelsen, kan hans formue beslaglægges efter  

 reglerne i kapitel 74. Er der gået 10 år fra dommens afsigelse, kan begæring  

 herom kun fremsættes med justitsministerens tilladelse.
Foruden i de i § 803,  

 stk. 1, nr. 1 og 2, nævnte tilfælde bortfalder beslaglæggelsen, når benådning  

 finder sted.
Beslaglæggelsen bortfalder endvidere, når der er gået 10 år fra  

 dommens afsigelse, medmindre justitsministeren begærer den opretholdt.
 §§ 1003 -1005. (Ophævet).
 § 1006. Ovenstående regler finder med de af forholdets natur eller særlige  

 forskrifter følgende lempelser også anvendelse ved fuldbyrdelsen af  

 kendelser, hvorved retten har pålagt vidner eller andre straf.
 Stk. 2.  Fuldbyrdelse af de i § 178 omtalte kendelser  

 kan dog først finde sted, når fristen til at fremsætte begæring om kendelsens  

 ophævelse i henhold til § 178 er forløbet, eller retten har nægtet at  

 efterkomme en sådan begæring.
Ottende afsnit.
Sagsomkostninger og rettergangsbøder i straffesager Sagsomkostninger § 1007. I straffesager, som forfølges af en offentlig myndighed, udredes  

 omkostningerne ved sagens behandling og straffens fuldbyrdelse af det  

 offentlige med forbehold af ret til at få dem erstattet efter nedenstående  

 regler.
Stk. 2.  Vederlag til en valgt forsvarer vedkommer ikke  

 det offentlige; dog kan retten undtagelsesvis, når det efter sagens særlige  

 omstændigheder findes rimeligt, at sigtede har valgt den pågældende til  

 forsvarer, hos det offentlige tilkende denne et beløb, der ikke kan  

 overstige, hvad der i sagen ville være blevet tilkendt en beskikket  

 forsvarer.
Udgifter, der foranlediges ved skridt, som en tredjemand foretager  

 i sin interesse, er ligeledes det offentlige uvedkommende.
Det samme gælder  

 udgifter i anledning af beviser, som sigtede fremskaffer uden rettens  

 foranstaltning; dog kan retten undtagelsesvis pålægge det offentlige at  

 afholde sådanne udgifter helt eller delvis, når sigtede skønnes at have haft  

 rimelig grund til at fremskaffe beviserne.
Om udgifter, som udredes af det  

 offentlige i medfør af dette stykke, gælder samme forbehold som i stk. 1  

 nævnt.
§ 1008. Findes sigtede skyldig, eller kendes han ved dom uberettiget til  

 oprejsning i anledning af strafferetlig forfølgning, er han pligtig at  

 erstatte det offentlige de nødvendige udgifter, som er medgået til sagens  

 behandling.
Justitsministeren kan fastsætte takster til brug ved opgørelsen  

 af det beløb, som sigtede skal betale til dækning af udgifter til sagkyndig  

 bistand ved sagens behandling.
 Stk. 2.  Har undersøgelsen været rettet på en anden  

 forbrydelse end den eller på andre forbrydelser foruden den, for hvilken  

 tiltalte dømmes, er han ikke pligtig til at erstatte de derved foranledigede  

 yderligere omkostninger (jfr. dog § 1010); kan en sondring ikke ske,  

 bestemmer retten, om og hvor stort et afdrag der bør gøres.
Stk. 3.  Udgifter, der er foranledigede ved anke, kære  

 eller begæring om en genoptagelse, bliver ikkun da at udrede af tiltalte, når  

 disse skridt enten har ført til et for ham ugunstigere udfald eller er  

 iværksat af ham selv og ikke har ført til forandring til hans fordel.
Er anke  

 rejst eller genoptagelse begæret af nogen af de i § 941, 3. pkt., nævnte  

 personer, er den pågældende under tilsvarende betingelser pligtig at erstatte  

 de derved forvoldte udgifter.
Stk. 4.  Omkostninger, som er forårsagede ved andres  

 fejl eller forsømmelser, bør ikke falde domfældte til last.
Retten kan også i  

 dommen begrænse omkostningsansvaret, når den finder, at dette ellers ville  

 komme til at stå i åbenbart misforhold til domfældtes skyld og vilkår.
 Stk. 5.  Rejsegodtgørelser og dagpenge til landsrettens  

 personale i anledning af rettens møder uden for dens hovedsæde,  

 rejsegodtgørelser og dagpenge til nævninger og domsmænd, rejsegodtgørelser og  

 dagpenge til statsadvokaten, som foranlediges ved, at denne har embedskontor  

 på et andet sted end det, hvor retten holdes, falder ikke domfældte til last.
§ 1009. Dømmes flere tiltalte som meddelagtige i den samme handling, har  

 enhver især af dem at erstatte de udgifter, som hidrører fra forhold, der  

 alene vedrører ham.
Med hensyn til andre omkostninger pålægger retten de  

 enkelte deltagere at udrede en i forhold til graden af deres deltagelse  

 bestemt andel og kan tillige bestemme, at alle eller enkelte deltagere skal  

 hæfte solidarisk.
 § 1010. Frifindes tiltalte, eller endes sagen i øvrigt uden at have ført  

 til sigtedes domfældelse, påhviler der ham ingen pligt til at udrede  

 omkostninger, undtagen for så vidt disse måtte være forårsagede ved hans  

 tilregnelige og retsstridige handlinger eller undladelser.
 Stk. 2.  Justitsministeren fastsætter regler om  

 godtgørelse for udgifter til befordring til og fra retten til tiltalte, der  

 frifindes.
 § 1011. Er straffesagen foranlediget ved tilregnelige og retsstridige  

 handlinger af andre end sigtede, eller er særegne udgifter forårsagede ved  

 sådanne handlinger eller undladelser, påhviler der den pågældende  

 erstatningspligt for de omkostninger, hans forhold har medført.
 Stk. 2.  Overensstemmende hermed kan det af den  

 overordnede ret, til hvilken anke har fundet sted, pålægges en dommer at bære  

 omkostninger, efter at der er givet ham lejlighed til at fremføre sit  

 forsvar.
 Stk. 3.  Bortfalder en straffesag, hvis offentlige  

 forfølgning er betinget af den forurettedes begæring, fordi denne tager sin  

 begæring tilbage, kan han efter statsadvokatens eller politimesterens påstand  

 tilpligtes at erstatte det offentlige de dette påførte udgifter.
 § 1012. Om erstatning af omkostninger træffer retten afgørelse ved dommen  

 eller, når sagen endes uden dom, ved kendelse.
 Stk. 2.  Er spørgsmålet om erstatning af omkostninger  

 ved enkelte retshandlinger eller afsnit i sagens behandling uafhængigt af  

 sagens udfald, kan der straks derom træffes afgørelse ved kendelse.
 Stk. 3.  Tredjemand, hvem det pålægges at erstatte  

 omkostningerne, bør der forinden være givet lejlighed til at udtale sig  

 herom, for så vidt ikke særegne forskrifter er givne, såsom med hensyn til  

 udeblevne vidner.
 Stk. 4.  I sager, der afgøres efter § 936 eller med  

 udenretlig vedtagelse i medfør af § 931 eller færdselslovens § 119 a, kan  

 tillige spørgsmålet om erstatning af omkostninger afgøres med vedtagelse.  

 Omkostninger, der er vedtaget, kan inddrives efter samme regler, som gælder  

 for afgørelser om omkostninger, der er truffet ved dom.
§ 1013. Når en dom er påanket, prøver den overordnede ret  

 omkostningsspørgsmålet, for så vidt dettes afgørelse afhænger af ankens  

 udfald, eller det særlig er inddraget under anken.
En tilsvarende regel  

 gælder, når kæremål rejses mod en kendelse, der har pålagt erstatning af  

 omkostninger i forbindelse med straf eller lignende følger.
I andre tilfælde  

 kan kæremål rejses mod rettens afgørelse af omkostningsspørgsmålet, når  

 afgørelsen er uafhængig af sagens udfald, og de pålagte omkostningers beløb  

 kan antages at ville overstige 40 kr.
 Stk. 2.  Foranstående regler gælder også med hensyn til  

 fastsættelse af vederlag til offentlige anklagere, hvor derom bliver  

 spørgsmål, og til forsvarere.
 Stk. 3.  Omkostninger, som det er pålagt at erstatte,  

 inddrives efter de i bogen om den borgerlige retspleje foreskrevne regler.
 § 1014. For så vidt der i straffesager bliver spørgsmål om afgifter til  

 statskassen, kan fri proces meddeles overensstemmende med reglerne i kap. 31.
 Rettergangsbøder m.m.
 § 1015. Når en offentlig anklager, som får vederlag for den enkelte sag,  

 eller en forsvarer eller rettergangsfuldmægtig for en privat sagsøger gør sig  

 skyldig i skødesløs eller forsømmelig adfærd i sagen, kan han ved dommen  

 eller efter omstændighederne ved kendelse pålægges en bøde.
 Stk. 2.  For andre pligtovertrædelser under sagen kan de  

 nævnte personer på lignende måde straffes, når sagen findes klar og højere  

 straf end bøder ikke findes at være forskyldt.
 § 1016. Mod rettens bestemmelser om strafs pålæg ifølge foranstående  

 paragraf kan kæremål rejses; påankes dommen, kan kæremål behandles i  

 forbindelse med ankesagen efter rettens bestemmelse; også uden sådant kæremål  

 kan den overordnede ret under ankesagen prøve ansvarsspørgsmålet, for så vidt  

 dette kan ske på grundlag af de oplysninger, der er forelagt retten i  

 anledning af anken.
§ 1016 a.
Ingen, som i embeds medfør er beskæftiget med en straffesag, må,  

 så længe sagen ikke er pådømt eller bortfaldet, udtale sig uden for retten  

 til offentligheden angående skyldsspørgsmålet.
 § 1017. Offentlig gengivelse af retsforhandlinger skal være objektiv og  

 loyal.
 Stk. 2.  Med bøde eller med hæfte straffes den, som i  

 tale eller skrift, beregnet på at virke i en videre kreds, forsætlig eller  

 ved grov uagtsomhed:
§ 1017 a.
Såfremt hensynet til fremmede magter gør det påkrævet, at der  

 ikke offentlig sker omtale af et forhold, der er genstand for offentlig  

 undersøgelse, kan politiet begære rettens kendelse om, at offentlig omtale af  

 sagen helt eller for visse deles vedkommende er forbudt.
Forhandlingerne  

 herom samt kendelsens afsigelse sker for lukkede døre.
 Stk. 2.  Kendelsen bortfalder, når der er rejst tiltale  

 eller tiltale er frafaldet; vedrører sagen flere personer, kan kendelsen dog  

 opretholdes, indtil undersøgelsen er afsluttet for alles vedkommende.
 Stk. 3.  Nærmere bestemmelser om, på hvilken måde de i  

 nærværende paragraf omhandlede kendelser vil være at bringe til pressens  

 kundskab, udfærdiges af justitsministeren.
 Stk. 4.  Overtrædelse af forbudet straffes med bøde  

 eller under skærpende omstændigheder med hæfte.
§ 1017 b.
Med bøde straffes den, der i forbindelse med omtale af en sag om  

 overtrædelse af straffelovens kapitel 24 om forbrydelser mod kønssædeligheden  

 eller i øvrigt med henblik på en sådan sag giver offentlig meddelelse om  

 navn, stilling eller bopæl på den forurettede eller på anden måde  

 offentliggør den pågældendes identitet.
 Stk. 2.  Bestemmelsen i stk. 1 er ikke til hinder for,  

 at politiet offentliggør den forurettedes identitet, når dette findes  

 påkrævet af hensyn til sagens opklaring eller i øvrigt til berettiget  

 varetagelse af åbenbar almeninteresse.
§ 1017 c.
Med bøde straffes den, som i forbindelse med omtale af en  

 straffesag eller i øvrigt med henblik på en sådan sag giver offentlig  

 meddelelse om en medvirkende lægdommers navn, stilling eller bopæl eller på  

 anden måde offentliggør den pågældendes identitet.
Niende afsnit Særlige bestemmelser om nogle forhør m.m.
 § 1018. Optagelse af forhør ved undersøgelsesret kan finde sted i samme  

 omfang som hidtil dels angående stedfundne ildebrande, undvigelse af fanger,  

 ulykkestilfælde, dødfundne personer o. desl., dels efter begæring af  

 myndigheder til oplysning om trængendes forsørgelseshjem og undersøgelse af  

 personlige forhold af retlig betydning.
 Stk. 2.  For så vidt der uden for strafferetsplejen er  

 hjemmel for anvendelse af sådanne forholdsregler som de i 4. bog, 2. afsnit,  

 omhandlede for andre offentlige formåls skyld, berøres de derom gældende  

 regler ikke af denne lov.
Tiende afsnit Kapitel 93 a Erstatning i anledning af strafferetlig forfølgning § 1018 a.
Den, der har været anholdt eller varetægtsfængslet som led i en  

 strafferetlig forfølgning, har krav på erstatning for den derved tilføjede  

 skade, såfremt påtale opgives eller tiltalte frifindes, uden at dette er  

 begrundet i, at han findes utilregnelig.
Erstatning ydes for økonomisk skade  

 samt for lidelse, tort, ulempe og forstyrrelse eller ødelæggelse af stilling  

 og forhold.
 Stk. 2.  Selv om betingelserne for at yde erstatning  

 efter stk. 1 ikke er opfyldt, kan erstatning ydes, såfremt den under sagen  

 anvendte frihedsberøvelse ikke står i rimeligt forhold til  

 strafforfølgningens udfald eller det af andre særlige grunde findes rimeligt.
 Stk. 3.  Erstatning kan nedsættes eller nægtes, såfremt  

 den sigtede selv har givet anledning til foranstaltningerne.
§ 1018 b.
Efter samme regler som angivet i § 1018 a kan erstatning  

 tillægges en sigtet, der som led i en strafferetlig forfølgning har været  

 udsat for andre straffeprocessuelle indgreb.
§ 1018 c.
Har der over for en person, der ikke har været sigtet, været  

 iværksat indgreb som led i en strafferetlig forfølgning, kan erstatning ydes,  

 hvis det findes rimeligt.
§ 1018 d.
Der tilkommer den, der har udstået frihedsstraf eller været  

 undergivet anden strafferetlig retsfølge, erstatning efter reglerne i § 1018  

 a, såfremt anke eller genoptagelse medfører bortfald af retsfølgen.
I  

 tilfælde af formildelse ydes der erstatning, såfremt den retsfølge, der er  

 fuldbyrdet, er mere indgribende end den, der idømmes efter anke eller  

 genoptagelse.
 Stk. 2.  Erstatning kan nægtes eller nedsættes, hvis den  

 dømte ved sit forhold under sagen har givet anledning til domfældelsen.
§ 1018 e.
Krav om erstatning i medfør af §§ 1018 a-d skal fremsættes over  

 for anklagemyndigheden.
Krav fra en person, der har været sigtet, skal  

 fremsættes inden to måneder efter meddelelse til sigtede om  

 strafforfølgningens ophør eller efter afsigelse af en endelig dom.
Har  

 tiltalte ikke været til stede ved dommens afsigelse, regnes fristen fra den  

 dag, da udskrift af dommen er forkyndt.
Krav fra andre skal fremsættes inden  

 to måneder efter, at indgrebet er ophørt.
 Stk. 2.  Fremsættes kravet efter udløbet af den i stk. 1  

 nævnte frist, kan det behandles, såfremt overskridelsen findes undskyldelig.
§ 1018 f.
Imødekommes erstatningskravet ikke, kan den erstatningssøgende  

 inden to måneder efter meddelelse om afslaget begære kravet indbragt for den  

 byret, som har pådømt straffesagen.
Har straffesagen ikke været pådømt, eller  

 er den pådømt af landsret i første instans, indbringer anklagemyndigheden  

 erstatningskravet for retten i den retskreds, hvori den pågældende  

 foranstaltning er besluttet, eller ved den erstatningssøgendes hjemting.
Stk. 2.  På den erstatningssøgendes begæring beskikkes  

 der en advokat for ham.
De regler, der er fastsat for forsvarere, finder  

 anvendelse for den beskikkede advokat.
Stk. 3.  Erstatningssagen behandles i strafferetsplejens  

 former.
Retten kan dog nægte at behandle et erstatningskrav, som fremsættes  

 af nogen, der ikke har været sigtet, såfremt kravet ikke på rimelig måde vil  

 kunne behandles i strafferetsplejens former.
Det står herefter den  

 forurettede frit for at fremsætte kravet i den borgerlige retsplejes former.
 Stk. 4.  Sagen behandles under medvirken af domsmænd,  

 medmindre erstatningskravet udspringer af en politisag eller en sag, der er  

 afgjort i retten uden medvirken af nævninger eller domsmænd.
§ 1018 g.
Erstatningskravet falder i arv efter de almindelige regler  

 herom, dog således at krav på godtgørelse for en ikke-økonomisk skade falder  

 i arv, når det er fremsat i overensstemmelse med reglerne i § 1018 e.
§ 1018 h.
Erstatningskrav, der på grundlag af dansk rets almindelige  

 erstatningsregler rejses af sigtede, domfældte eller andre i anledning af  

 strafferetlig forfølgning, behandles på begæring efter reglerne i dette  

 kapitel.
Kapitel 93 b Undersøgelse af klager over politiet § 1019. Bestemmelse om undersøgelse af klager over politipersonalets  

 adfærd under udførelsen af tjenesten træffes af lokalnævnet, jfr. §§ 115 og  

 115 a.
 Stk. 2.  Nævnet kan endvidere bestemme, at en  

 undersøgelse skal foretages, hvis en offentlig interesse tilsiger, at  

 omstændighederne i forbindelse med politiets virksomhed ved en bestemt  

 lejlighed søges fastlagt.
 Stk. 3.  Justitsministeren kan bestemme, at en  

 undersøgelse ikke skal foretages efter reglerne i dette kapitel, hvis  

 hensynet til statens sikkerhed eller dens forhold til fremmede magter kræver  

 det.
§ 1019 a.
Klage indgives til nævnet eller politimesteren  

 (politidirektøren) i den politikreds, hvor det forhold, klagen angår, har  

 fundet sted.
Klage over myndighedsmisbrug fra politiets side under  

 behandlingen af en straffesag kan endvidere fremsættes mundtligt til  

 retsbogen under straffesagens behandling.
§ 1019 b.
Nævnet afviser at iværksætte en undersøgelse, hvis klagen findes  

 åbenbart grundløs, eller hvis sagen anses for tilstrækkeligt oplyst.
Nævnet  

 kan endvidere afvise at iværksætte en undersøgelse, hvis klagen angår forhold  

 af uvæsentlig betydning, hvis klageren undlader efter opfordring at fremkomme  

 med oplysninger om grundlaget for klagen, eller hvis klagen indgives mere end  

 6 måneder efter, at det forhold, som klagen angår, har fundet sted.
Stk. 2.  Finder nævnet, at der bør iværksættes en  

 undersøgelse, bestemmer det, om undersøgelsen skal foretages ved retten eller  

 af statsadvokaten.
Foretages undersøgelsen af statsadvokaten, kan nævnet  

 bestemme, at forklaring skal afgives i retten, jfr. § 1019 k.
Stk. 3.  I tilfælde, hvor klagen vedrører  

 politipersonalets adfærd i forbindelse med fjernelse af personer, der har  

 nægtet at forlade en fast ejendom, skal der altid foretages en undersøgelse,  

 når fjernelsen er begæret af en kommunalbestyrelse i politikredsen, et af  

 kommunalbestyrelsens udvalg, magistraten, et af dennes medlemmer eller  

 borgmesteren.
Nævnet bestemmer, om undersøgelsen skal foretages ved retten  

 eller af statsadvokaten.
§ 1019 c.
Nævnet kan bestemme, at en sag, der er henvist til undersøgelse  

 af statsadvokaten, skal overgå til undersøgelse ved retten.
§ 1019 d.
Den, klagen angår, skal have udleveret en fremstilling af sagens  

 faktiske omstændigheder og have adgang til at afgive en skriftlig udtalelse  

 om fremstillingen.
Han skal gøres bekendt med, at han ikke har pligt til at  

 udtale sig om fremstillingen.
 Stk. 2.  Den pågældende har adgang til senere under  

 sagen at afgive yderligere skriftlige indlæg.
§ 1019 e.
Foretages undersøgelsen af statsadvokaten, har den pågældende  

 ret til at møde med en bisidder.
Han skal gøres bekendt med denne ret.
 Stk. 2.  Som bisidder kan anvendes en repræsentant for  

 den pågældendes organisation, et andet medlem af personalet eller en advokat.
 Stk. 3.  § 23 i lov om tjenestemænd i staten,  

 folkeskolen og folkekirken finder tilsvarende anvendelse med hensyn til  

 godtgørelse af den pågældendes udgift til bisidder.
§ 1019 f.
Skal undersøgelse ske ved retten, foretages den ved den byret,  

 som behandler eller har behandlet straffesagen, eller for hvilken den kan  

 forventes indbragt, såfremt klagen vedrører myndighedsmisbrug fra politiets  

 side under behandlingen af en straffesag eller under fuldbyrdelse af en  

 strafferetlig afgørelse.
I andre tilfælde foretages undersøgelsen ved  

 byretten i den kreds, hvor det forhold, klagen angår, har fundet sted.
§ 1019 g.
Dommeren beskikker en advokat for klageren og den, klagen angår,  

 uden udgift for de pågældende.
De regler, der er fastsat for forsvarere,  

 finder i øvrigt tilsvarende anvendelse.
§ 1019 h.
Statsadvokaten giver møde for det offentlige i retsmøder, hvor  

 klagen behandles.
§ 1019 i.
Dommeren træffer bestemmelse om afhøring af klageren, den,  

 klagen angår, og vidner samt om tilvejebringelse af udtalelser fra sagkyndige  

 og af andre bevismidler.
Stk. 2.  Den, som klagen angår, skal så vidt muligt  

 underrettes om retsmøder, der berammes til undersøgelse af klagen og have  

 lejlighed til at være tilstede.
Den pågældende afhøres uden vidneansvar.
 Stk. 3.  Retsmøderne er offentlige i samme omfang som i  

 borgerlige sager.
§ 1019 j.
Retten slutter undersøgelsen, når Stk. 2.  I de i stk. 1, nr. 3-5, nævnte tilfælde kan  

 undersøgelsen kun sluttes med nævnets samtykke.
 § 1019 k. §§ 1019 f-1019 i bortset fra § 1019 i, stk. 1, finder  

 tilsvarende anvendelse, hvor forklaring afgives i retten i medfør af § 1019  

 b, stk. 2, 2. pkt.
§ 1019 l.
Når undersøgelsen er afsluttet, udfærdiger statsadvokaten en  

 redegørelse over undersøgelsens forløb.
Redegørelsen og sagens akter sendes  

 til nævnet.
Stk. 2.  Nævnet tager stilling til, om sagen kan anses  

 for tilstrækkeligt oplyst.
Finder nævnet ikke, at der er grundlag for at  

 kræve bestemte yderligere undersøgelser iværksat, videresendes materialet til  

 politimesteren (politidirektøren). Nævnet underretter samtidig klageren og  

 træffer bestemmelse om, i hvilket omfang redegørelsen skal offentliggøres.
§ 1019 m.
Nævnet slutter behandlingen af en klagesag, hvis Stk. 2.  I de i stk. 1, nr. 1 og 2, nævnte tilfælde  

 ledes undersøgelsen af statsadvokaten.
Nævnet genoptager behandlingen af  

 sagen, hvis tiltale ikke rejses eller gennemføres til fældende dom.
§ 1019 n.
Disciplinærundersøgelse i anledning af en klage indledes ikke,  

 før nævnets behandling af klagesagen er afsluttet.
 Stk. 2.  Bestemmelsen i stk. 1 er ikke til hinder for,  

 at den pågældende suspenderes eller midlertidigt overføres til andet arbejde  

 efter de almindelige regler for tjenesten.
Femte bog Slutnings- og overgangsbestemmelser Slutningsbestemmelser § 1020. Bøder, som pålægges i medfør af denne lov, tilfalder, når ikke  

 anderledes i loven er bestemt, statskassen.
§ 1020 a.
For så vidt embedsmænd, hvem nogen i denne lov omhandlet  

 embedsgerning eller tilsyn med samme er betroet, måtte findes pligtige at  

 udrede erstatning til private i anledning af deres embedsførelse i så  

 henseende, er statskassen ansvarlig for sådan erstatningsudredelse, dersom  

 den ikke kan fås hos vedkommende embedsmand eller i hans bo.
 § 1021. Denne lov træder først i kraft, når love om lønninger m.m. for  

 forskellige af de i første bog omhandlede embeds- og bestillingsmænd og om  

 retsafgifter er udkommet, og der derhos er forløbet 6 måneder efter  

 indrykkelsen i Lovtidende af en af justitsministeren derom udstedt  

 bekendtgørelse, dog ikke senere end den 1. oktober 1919.
 Stk. 2.  Loven gælder ikke for Færøerne; men det vil ved  

 særlig lov være at bestemme, i hvilken udstrækning dens bestemmelser skal  

 gøres anvendelige der. Østre landsret træder i færøske appelsager i stedet  

 for landsover- samt hof- og stadsretten.
§ 1022. De i §§ 1, 9, 11, 17, stk. 1, 19, 23, 26 og 58 ommeldte  

 anordninger og bekendtgørelser udgår i betimelig tid før det tidspunkt, da  

 loven træder i kraft.
Fremdeles bliver der før det nævnte tidspunkt at drage  

 omsorg for affattelsen af de i kap. 7 og 8 omtalte lister.
 § 1023. (Ophævet).
Overgangsbestemmelser §§ 1024-1038. (Udelades).
§ 1039. Straffesager, i hvilke der endnu ikke er rejst tiltale på den tid,  

 loven træder i kraft, behandles efter de regler, som denne lov foreskriver.  

 Gyldigheden af retshandlinger, som er foretagne i sagen, førend loven træder  

 i kraft, bedømmes efter den tidligere lovgivning.
Nærmere regler om  

 behandlingssted og behandlingsmåde såvel for de her omhandlede sager som for  

 sager, der ved lovens ikrafttræden er optagne til dom uden dog endnu at være  

 pådømte, kan gives ved kongelig anordning.
 §§ 1040-1043, stk. 1. (Udelades).
 § 1043, stk. 2. Fremdeles skal justitsministeren indtil videre være  

 bemyndiget til at konstituere universitetslærere i lovkyndighed som dommere i  

 de nævnte retter (* 2) ligeledes ud over det for disse tilsammen fastsatte  

 antal dommere.
---- Lov nr. 224 af 31. maj 1968 (Ændringer i retskredsinddelingen m.v.)  

 indeholder følgende bestemmelse:
 § 4.  De nuværende dommere ved Århus byret og Århus  

 nordre herredsret forbliver undergivet præsidenten for vestre landsret med  

 hensyn til de i retsplejelovens § 48 nævnte forhold.
---- §§ 2 og 3 i lov nr. 225 af 7. juni 1972 om ændring af retsplejeloven og  

 myndighedsloven (Ændringer i rets- og politikredsinddelingen m.v.), som  

 ændret ved lov nr. 260 af 8. juni 1979, indeholder følgende bestemmelser:
§ 2 Stk. 1.  Følgende retskredse nedlægges: Høng, Haslev,  

 Stege, Nexø, Bogense, Kerteminde, Ærøskøbing, Løgumkloster, Ikast, Odder,  

 Hammel, Hornslet, Vestervig, Løgstør og Nørresundby.
 Stk. 2.  By- og herredsretterne i Odense, Kolding,  

 Vejle, Horsens, Randers og Viborg sammenlægges til henholdsvis Odense by- og  

 herredsret, Kolding by- og herredsret, Vejle by- og herredsret, Horsens by-  

 og herredsret, Randers by- og herredsret og Viborg by- og herredsret.
 Stk. 3.  Landets inddeling i retskredse fastsættes  

 herefter således:
§ 3 Stk. 1.  Følgende politikredse nedlægges:
 Skælskør, Præstø, Sakskøbing, Rødby, Odense herred, Bogense, Faaborg,  

 Rudkøbing, Kerteminde, Aabenraa, Toftlund, Lemvig, Hasle herred, Nykøbing  

 Mors, Hurup, Nørresundby, Nibe, Hadsund og Sæby.
 Stk. 2.  Landets inddeling i politikredse fastsættes  

 herefter således: 1. Københavns politikreds: Københavns kommune. 2.  

 Frederiksberg politikreds: Frederiksberg kommune. 3. Gentofte politikreds:  

 Gentofte kommune. 4. Lyngby politikreds: Lyngby-Taarbæk og Søllerød kommuner.  

 5. Gladsaxe politikreds: Ballerup-Måløv, Gladsaxe, Herlev, Ledøje-Smørum og  

 Værløse kommuner. 6. Hvidovre politikreds: Hvidovre og Rødovre kommuner. 7.  

 Glostrup politikreds: Brøndbyvester-Brøndbyøster, Glostrup,  

 Herstedøster-Herstedvester, Høje-Taastrup, Sengeløse, Torslunde-Ishøj og  

 Vallensbæk kommuner. 8. Tårnby politikreds: Dragør, Store Magleby og Tårnby  

 kommuner. 9. Helsingør politikreds: Birkerød, Fredensborg-Humlebæk,  

 Helsingør, Hørsholm og Karlebo kommuner.
 10. Hillerød politikreds: Allerød, Farum,  

 Græsted-Gilleleje, Helsinge, Hillerød, Skævinge og Slangerup kommuner.
 11. Frederikssund politikreds: Frederikssund,  

 Frederiksværk, Hundested, Jægerspris, Skibby, Stenløse og Ølstykke kommuner.
 12. Roskilde politikreds: Bramsnæs, Greve, Gundsø,  

 Hvalsø, Lejre, Ramsø, Roskilde, og Solrød kommuner.
 13. Køge politikreds: Fakse, Køge, Rønnede, Skovbo,  

 Stevns og Vallø kommuner.
 14. Holbæk politikreds: Dragsholm, Holbæk, Jernløse,  

 Nykøbing-Rørvig, Svinninge, Tornved, Trundholm og Tølløse kommuner.
 15. Kalundborg politikreds: Bjergsted, Hvidebæk og  

 Kalundborg kommuner.
 16. Ringsted politikreds: Dianalund, Haslev, Ringsted,  

 Sorø og Stenlille kommuner.
 17. Slagelse politikreds: Fuglebjerg, Gørlev, Hashøj,  

 Høng, Korsør, Skælskør og Slagelse kommuner.
 18. Næstved politikreds: Fladså, Holmegård, Næstved og  

 Suså kommuner.
 19. Vordingborg politikreds: Langebæk, Møn, Præstø og  

 Vordingborg kommuner.
 20. Nykøbing Falster politikreds: Nykøbing Falster,  

 Nysted, Nørre-Alslev, Sakskøbing, Stubbekøbing og Sydfalster kommuner.
 21. Nakskov politikreds: Holeby, Højreby, Maribo,  

 Nakskov, Ravnsborg, Rudbjerg og Rødby kommuner.
 22. Bornholm politikreds: Allinge-Gudhjem, Hasle,  

 Nexø, Rønne og Aakirkeby kommuner.
 23. Odense politikreds: Bogense, Langeskov, Munkebo,  

 Odense, Otterup, Søndersø, Tommerup, Vissenbjerg og Årslev kommuner.
 24. Svendborg politikreds: Egebjerg, Gudme, Marstal,  

 Ringe, Rudkøbing, Ryslinge, Svendborg, Sydlangeland, Tranekær og Ærøskøbing  

 kommuner.
 25. Nyborg politikreds: Kerteminde, Nyborg, Ullerslev  

 og Ørbæk kommuner.
 26. Assens politikreds: Assens, Broby, Faaborg,  

 Glamsbjerg, Haarby og Aarup kommuner.
 27. Middelfart politikreds: Ejby, Middelfart og Nørre  

 Aaby kommuner.
 28. Sønderborg politikreds: Augustenborg, Broager,  

 Nordborg, Sundeved, Sydals og Sønderborg kommuner.
 29. Graasten politikreds: Bov, Graasten, Lundtoft,  

 Rødekro og Aabenraa kommuner.
 30. Tønder politikreds: Bredebro, Højer, Løgumkloster,  

 Skærbæk, Tinglev og Tønder kommuner.
 31. Haderslev politikreds: Christiansfeld, Gram,  

 Haderslev, Nørre-Rangstrup, Rødding og Vojens kommuner.
 32. Ribe politikreds: Bramminge, Brørup, Holsted, Ribe  

 og Vejen kommuner.
 33. Esbjerg politikreds: Esbjerg og Fanø kommuner.
 34. Varde politikreds: Billund, Blåbjerg, Blåvandshuk,  

 Grindsted, Helle, Varde og Ølgod kommuner.
 35. Fredericia politikreds: Børkop og Fredericia  

 kommuner.
 36. Kolding politikreds: Kolding, Lunderskov og  

 Vamdrup kommuner.
 37. Vejle politikreds: Egtved, Give, Jelling og Vejle  

 kommuner.
 38. Horsens politikreds: Brædstrup, Gedved, Hedensted,  

 Horsens, Juelsminde, Nørre-Snede og Tørring-Uldum kommuner.
 39. Herning politikreds: Aulum-Haderup, Brande,  

 Herning, Ikast, Trehøje og Aaskov kommuner.
 40. Ringkøbing politikreds: Egvad, Holmsland,  

 Ringkøbing, Skjern og Videbæk kommuner.
 41. Holstebro politikreds: Holstebro, Lemvig, Struer,  

 Thyborøn-Harboøre, Thyholm, Ulfborg-Vemb og Vinderup kommuner.
 42. Århus politikreds: Galten, Hinnerup, Rosenholm,  

 Rønde og Århus kommuner.
 43. Odder politikreds: Hørning, Odder, Ry, Samsø og  

 Skanderborg kommuner.
 44. Silkeborg politikreds: Gjern, Hammel, Silkeborg og  

 Them kommuner.
 45. Randers politikreds: Hadsten, Langå, Mariager,  

 Nørhald, Purhus, Randers, Rougsø og Sønderhald kommuner.
 46. Grenaa politikreds: Ebeltoft, Grenaa, Midtdjurs og  

 Nørre Djurs kommuner.
 47. Viborg politikreds: Bjerringbro, Fjends, Hvorslev,  

 Karup, Kjellerup, Møldrup, Tjele og Viborg kommuner.
 48. Skive politikreds: Sallingsund, Skive, Spøttrup og  

 Sundsøre kommuner.
 49. Thisted politikreds: Hanstholm, Morsø, Sydthy og  

 Thisted kommuner.
 50. Løgstør politikreds: Brovst, Farsø, Fjerritslev,  

 Løgstør, Nibe og Aars kommuner.
 51. Aalborg politikreds: Hals, Sejlflod, Støvring,  

 Aabybro og Aalborg kommuner.
 52. Hobro politikreds: Arden, Hadsund, Hobro, Nørager,  

 Skørping og Ålestrup kommuner.
 53. Frederikshavn politikreds: Dronninglund,  

 Frederikshavn, Læsø, Skagen og Sæby kommuner.
 54. Hjørring politikreds: Brønderslev, Hirtshals,  

 Hjørring, Løkken-Vrå, Pandrup og Sindal kommuner.
 §§ 8-9 i samme lov indeholder følgende bestemmelser:
§ 8 Loven træder i kraft den 1. juli 1972. § 1, nr. 2 og 4, og §§ 4-7 træder i  

 kraft efter justitsministerens bestemmelse.
Justitsministeren fastsætter  

 endvidere tidspunkterne for gennemførelsen af hver enkelt af de i §§ 2 og 3  

 nævnte ændringer i rets- og politikredsinddelingen og for ansættelsen af  

 yderligere dommere ved Århus by- og herredsret, retterne i Lyngby, Ballerup,  

 Esbjerg, Glostrup, Hillerød og Frederiksund, Roskilde byret og retterne i  

 Holbæk, Slagelse, Næstved, Fredericia, Silkeborg og Hjørring.
§ 9 Såfremt en nuværende dommer, der med hensyn til de i retsplejelovens § 48  

 nævnte forhold er undergivet vedkommende landsretspræsident, udnævnes til  

 dommer ved Københavns byret eller by- og herredsretterne i Århus, Odense og  

 Ålborg, forbliver han dog i den nævnte henseende undergivet  

 landsretspræsidenten.
---- Lov nr. 258 af 26. maj 1976 (Udlæg og udpantning m.v.) indeholder følgende  

 ikrafttrædelsesbestemmelse:
§ 4 Stk. 1.  Loven træder i kraft den 1. januar 1977, § 1,  

 nr. 2, dog den 1. juli 1976.
 Stk. 2.  Lovens regler finder også anvendelse ved  

 tvangsfuldbyrdelse på grundlag af dokumenter, som er udstedt inden den 1.  

 januar 1977.
---- Lov nr. 260 af 8. juni 1979 (Behandling af borgerlige sager m.v.)  

 indeholder følgende ikrafttrædelsesbestemmelse:
§ 4 Stk. 1.  Loven træder i kraft den 1. januar 1980.
Stk. 2.  § 1, nr. 13-15, bortset fra de i disse  

 bestemmelser indeholdte ændringer af retternes betegnelse, træder dog først i  

 kraft efter justitsministerens bestemmelse (* 4) Stk. 3.  § 1, nr. 34, får virkning med hensyn til  

 landsretssager, som ved lovens ikrafttræden er under forberedelse ved byret.  

 Sagsøgeren kan dog kræve sagen henvist til landsretten.
 Stk. 4.  Forberedelsen af landsretssager, som ved lovens  

 ikrafttræden er under forberedelse ved byret, og som efter lovens  

 ikrafttræden fortsat er landsretssager, fortsættes ved byretten efter de  

 hidtil gældende regler.
---- Lov nr. 253 af 16. juni 1980 (Advokatbistand til den forurettede)  

 indeholder følgende ikrafttrædelsesbestemmelse:
§ 2 Loven træder i kraft den 1. juli 1980.
---- Lov nr. 257 af 27. maj 1981, hvorved § 185, stk. 2, blev indsat,  

 indeholder følgende ikrafttrædelsesbestemmelse:
§ 2 Loven træder i kraft den 1. juli 1981.
---- Lov nr. 270 af 10. juni 1981 (Lokalnævnenes behandling af klagesager m.v.)  

 indeholder følgende ikrafttrædelsesbestemmelse:
§ 2 Stk. 1.  Loven træder i kraft den 1. august 1981.
 Stk. 2.  Bestemmelsen i § 1, nr. 5, finder anvendelse på  

 klager, der modtages efter tidspunktet for lovens ikrafttræden.
---- Lov nr. 85 af 17. marts 1982 om en undersøgelse af visse forhold  

 vedrørende post- og telegrafvæsenet, hvorved § 2 b blev indsat, indeholder  

 følgende ikrafttrædelsesbestemmelse:
§ 7.  Loven træder i kraft ved bekendtgørelsen i  

 Lovtidende (* 5) ---- Lov nr. 223 af 26. maj 1982 (Faderskabssager m.v.) indeholder følgende  

 ikrafttrædelsesbestemmelser:
§ 3 Stk. 1.  § 1, nr. 1, og § 2, nr. 1-2, 4, 6 og 7, træder  

 i kraft den 1. juli 1982.
 Stk. 2.  Tidspunktet for ikrafttræden af § 1, nr. 2-5,  

 og § 2, nr. 3 og 5, fastsættes af justitsministeren (* 6).
§ 4 Faderskabssager, som er anlagt eller begæret genoptaget ved lovens  

 ikrafttræden i overensstemmelse med de hidtil gældende regler i § 5, stk. 1  

 og 2, i lov om børns retsstilling og § 456 r, stk. 3, i lov om rettens pleje,  

 skal anses for at være rejst rettidigt.
---- Lov nr. 277 af 9. juni 1982 (Advokater m.v.
Tilsyn med eksekutorer)  

 indeholder følgende ikrafttrædelsesbestemmelser:
§ 3 Stk. 1.  Loven træder i kraft den 1. juli 1982.
 Stk. 2.  Bestemmelserne i §§ 126 og 127 samt §§ 143-147  

 f som affattet i § 1, nr. 6, samt § 1, nr. 7 og 9, træder dog først i kraft  

 den 1. juli 1983. Indtil dette tidspunkt gælder bestemmelserne i  

 retsplejelovens §§ 133 og 134 samt §§ 139-147.
§ 4 Stk. 1.  Personer, der den 1. juli 1982 opfylder  

 betingelserne for at få meddelt advokatbeskikkelse efter de hidtil gældende  

 regler, kan beskikkes som advokat efter de i § 1 anførte regler, selv om de  

 ikke opfylder kravene i retsplejelovens §§ 119, stk. 3, 4 og 6, som affattet  

 i § 1, nr. 6.
 Stk. 2.  Personer, som justitsministeren har beskikket  

 som advokat, og personer, som vil kunne beskikkes som advokat efter stk. 1,  

 omfattes ikke af bestemmelsen i § 123 som affattet i § 1, nr. 6. Ansættelse  

 hos eller virksomhed i fællesskab med sådanne advokater kan medregnes i den  

 tid, der er nævnt i § 123, stk. 1.
---- Lov nr. 627 af 8. december 1982 om ændring af lov om en værdipapircentral  

 og af lov om rettens pleje indeholder følgende ikrafttrædelsesbestemmelse:
§ 3 Loven træder i kraft dagen efter bekendtgørelsen i Lovtidende (* 7).
---- Lov nr. 298 af 6. juni 1984 (Lægdommere i straffesager, rationalisering af  

 sagsbehandlingen ved domstolene m.v.) indeholder følgende  

 ikrafttrædelsesbestemmelse:
§ 2 Loven træder i kraft den 1. juli 1984 og har virkning for sager, som ikke  

 er anlagt inden lovens ikrafttræden, eller hvori der ved lovens ikrafttræden  

 ikke er rejst tiltale i 1. instans.
---- Lov nr. 299 af 6. juni 1984 (Behandling af straffesager, isolation,  

 varetægtsfængsling m.v.) indeholder følgende ikrafttrædelsesbestemmelse:
§ 3 Stk. 1.  Loven træder i kraft den 1. juli 1984.
 Stk. 2.  (Udelades).
---- Lov nr. 226 af 6. juni 1985 (Sager om ægteskab eller forældremyndighed)  

 indeholder følgende ikrafttrædelsesbestemmelse:
§ 3 Loven træder i kraft den 1. januar 1986.
---- Lov nr. 227 af 6. juni 1985 (Telefonaflytning m.v.) indeholder følgende  

 ikrafttrædelsesbestemmelse:
§ 2 Stk. 1.  Loven træder i kraft den 1. juli 1985.
Stk. 2.  Tilladelser til indgreb i  

 meddelelseshemmeligheden, som en domstol har givet inden lovens ikrafttræden,  

 er fortsat gældende i de tidsrum, der er fastsat i tilladelserne.
Efter  

 lovens ikrafttræden finder lovens regler anvendelse på forlængelser af  

 tidligere givne tilladelser.
---- Lov nr. 319 af 4. juni 1986 (Politiets anvendelse af agenter som led i  

 efterforskningen af lovovertrædelser) indeholder følgende  

 ikrafttrædelsesbestemmelse:
§ 2 Stk. 1.  Loven træder i kraft den 1. juli 1986.
 Stk. 2.  De i § 1, nr. 1 og nr. 5, nævnte bestemmelser i  

 § 171, stk. 4, og §§ 754 a-e finder alene anvendelse på de i § 754 a nævnte  

 foranstaltninger, der bringes til udførelse efter lovens ikrafttræden.
---- Lov nr. 320 af 4. juni 1986 (Aflastning af højesteret m.v., behandling af  

 sager om veksler og checks m.v.) indeholder følgende  

 ikrafttrædelsesbestemmelse:
§ 4 Stk. 1.  Loven træder i kraft den 1. juli 1986.
 Stk. 2.  De i § 1, nr. 5, nr. 9 og nr. 13-15, nævnte  

 bestemmelser i § 9, stk. 5, § 225, nr. 3, § 227, stk. 2, stk. 3, 1. pkt., og  

 stk. 4, 2. pkt., gælder kun for sager, der anlægges efter lovens  

 ikrafttræden.
 Stk. 3.  Sager, der er anlagt efter reglerne i kapitel  

 41 inden lovens ikrafttræden, behandles efter de hidtil gældende regler.
 Stk. 4.  Lovens § 1, nr. 27, finder ikke anvendelse på  

 anmodning om tvangsfuldbyrdelse, der er indgivet til fogedretten inden lovens  

 ikrafttræden.
 Stk. 5.  Lovens § 1, nr. 27, finder også anvendelse for  

 så vidt angår dokumenter, som er udstedt inden lovens ikrafttræden.
---- Lov nr. 321 af 4. juni 1986 (Forbud mod anonyme vidner) indeholder  

 følgende ikrafttrædelsesbestemmelse:
§ 2 Loven træder i kraft ved bekendtgørelsen i Lovtidende (* 8).
---- Lov nr. 324 af 4. juni 1986 (Retternes stedlige kompetence i borgerlige  

 sager, EF-domskonventionen) indeholder følgende ikrafttrædelsesbestemmelse:
§ 6 Stk. 1.  Loven træder i kraft den 1. juli 1986 og har  

 virkning for sager, som ikke er anlagt inden lovens ikrafttræden, jfr. dog  

 stk. 2.
 Stk. 2.  Tidspunktet for ikrafttræden af den i § 1, nr.  

 2, foreslåede affattelse af retsplejelovens § 247 fastsættes af  

 justitsministeren.
---- Lov nr. 273 af 13. maj 1987 indeholder følgende  

 ikrafttrædelsesbestemmelse:
§ 2 Loven træder i kraft ved bekendtgørelsen i Lovtidende.
---- Lov nr. 385 af 10. juni 1987 indeholder følgende  

 ikrafttrædelsesbestemmelse:
§ 3 Stk. 1.  Loven træder i kraft den 1. juli 1987.
 Stk. 2.  Lovens § 2 finder anvendelse i alle sager, der  

 ikke er endeligt afgjort ved lovens ikrafttræden.
---- Lov nr. 386 af 10. juni 1987 indeholder følgende  

 ikrafttrædelsesbestemmelse:
§ 2 Loven træder i kraft den 1. juli 1987.
---- Justitsministeriet, den 1. september  

 1986 Erik Ninn-Hansen /Elmer (* 1) Som affattet ved lov nr. 324 af 4. juni 1986, hvorefter tidspunktet  

 for ikrafttræden af § 247 fastsættes af justitsministeren.
 (* 2) Dvs. de kollegiale retter undtagen højesteret (§ 1043, stk. 1).
 (* 3) Se bkg. om landets inddeling i retskredse m.v.
 (* 4) Se bkg. om landets inddeling i retskredse m.v.
 (* 5) Bekendtgjort i Lovtidende den 23. marts 1982.
 (* 6) Trådte i kraft den 1. oktober 1982 i henhold til bkg. nr. 502 af 15.  

 september 1982.
(* 7) Bekendtgjort i Lovtidende den 14. december 1982 (* 8) Bekendtgjort i Lovtidende den 14. juni 1986.
