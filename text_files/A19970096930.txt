 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende ov:
§ 1 I lov om almene boliger m.v., jf. lovbekendtgørelse nr. 514 af 19. juni  

 1997, som ændret ved § 1 i lov nr. 380 af 10. juni 1997 og § 8 i lov nr. 382  

 af 10. juni 1997, foretages følgende ændringer:
 1. § 92, stk. 2, affattes således:
»Stk. 2.  Landsbyggefonden kan i 1997 af de midler,  

 der er overført til landsdispositionsfonden, yde tilskud til almene  

 boligafdelinger med væsentlige økonomiske problemer eller væsentlige  

 problemer af anden karakter til dækning af de udgifter, som disse afdelinger  

 afholder i forbindelse med de foranstaltninger, der er nævnt i § 37, stk. 2.  

 Landsbyggefonden kan endvidere anvende midlerne til at iværksætte  

 forebyggende arbejde fælles for flere berørte afdelinger.
Tilskuddet ydes  

 inden for en beløbsramme på 40 mio. kr.
I det omfang tilskuddet i 1997 udgør  

 mindre end 40 mio. kr., kan det ikke anvendte beløb overføres til 1998.  

 Staten refunderer Landsbyggefondens udgifter med 34.« 2. I § 92 indsættes efter stk. 2 som nyt stykke:
»Stk. 3.  I 5-års-perioden 1998-2002 kan  

 Landsbyggefonden af de midler, der er overført til landsdispositionsfonden,  

 yde tilskud til de i stk. 2 nævnte formål.
Staten refunderer  

 Landsbyggefondens udgifter med 60 pct., dog maksimalt 15 mio. kr. årligt.
I  

 det omfang statens tilskud i det enkelte år udgør mindre end 15 mio. kr., kan  

 det ikke anvendte beløb overføres til det næstfølgende år, herunder kan  

 beløb, der ikke anvendes i 2002, overføres til 2003. Landsbyggefonden kan yde  

 tilskud i 2003, hvis der overføres beløb af staten fra 2002 til 2003.« Stk. 3  bliver herefter stk. 4.
 3. I § 102 indsættes efter »nærmere regler for«:  

 »Landsbyggefondens ydelse af tilskud efter § 92, stk. 2-4, samt  

 for«.
§ 2 Loven træder i kraft den 1. januar 1998.
Givet på Christiansborg Slot, den 17.  

 december 1997 Under Vor Kongelige Hånd og Segl Margrethe R.
