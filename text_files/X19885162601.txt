 Uanset der forekom en dag uden faktisk beskæftigelse mellem to  

 arbejdsforhold, blev beskæftigelsesperioden anset for uafbrudt.
 Ved personligt fremmøde i direktoratet den 28. juli 1988 har De klaget  

 over Funktionærernes Arbejdsløshedskasses afgørelse, hvorefter De ved  

 ledighedens indtræden den 27. juni 1988 var berettiget til en dagpengesats på  

 kr. 220,- pr. dag.
Det fremgår af sagen blandt andet, at De forud for ledighedens indtræden  

 havde haft beskæftigelse hos Fa.
B i perioden 18. april 1988 til 24. juni  

 1988, og at De forud herfor havde været beskæftiget hos Fa.
A i perioden 8.  

 september 1987 til 14. april 1988.
Fa.
A har den 22. juli 1988 oplyst, at De kun var beskæftiget mandag til  

 torsdag under hele ansættelsen.
Deres arbejdsløshedskasse har den 4. august 1988 meddelt, at Deres  

 dagpengesats er beregnet på grundlag af indtægten hos Fa.
A, idet der  

 foreligger en afbrydelse mellem de to arbejdsforhold, og at beskæftigelse hos  

 Fa.
B isoleret set ikke opfylder betingelserne for at kunne foretage en  

 beregning.
I denne anledning skal man under henvisning til oplysningerne fra Fa.
A  

 om, at Deres beskæftigelse var tilrettelagt således, at De ikke arbejdede på  

 fredage, meddele, at direktoratet finder, at der ikke har været en afbrydelse  

 mellem arbejdsforholdene hos Fa.
A og Fa.
B.
Direktoratet har herved lagt vægt på, at De, uanset sidste fysiske  

 arbejdsdag hos Fa.
A var den 14. april 1988, også den 15. april 1988 må anses  

 for omfattet af ansættelsen, idet dette var Deres arbejdsfri dag.
Dette indebærer, at Deres dagpengesats også kan beregnes på grundlag af  

 beskæftigelsen hos Fa.
B, såfremt denne beskæftigelse sammen med  

 beskæftigelse hos Fa.
A opfylder de almindelige regler om uafbrudt  

 beskæftigelse mv.
 Direktoratet har derfor anmodet Deres arbejdsløshedskasse om at foretage  

 en ny beregning.
 Direktoratets afgørelse kan inden fire uger efter afgørelsens modtagelse  

 indbringes for Ankenævnet for Arbejdsløshedsforsikringen, jf. § 99, stk. 2, i  

 lov om arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
