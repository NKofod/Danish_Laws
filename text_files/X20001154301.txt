Nyt om arbejdsskader - et usædvanligt  

 sent stationærtidspunkt Baggrund Arbejdsskadestyrelsen udtaler sig om  

 stationærtidspunktet i medfør af erstatningsansvarslovens  

 § 10.
Sagen En kvinde var for flere år siden udsat for et  

 voldsomt overfald.
 Ved udtalelse i september 2000 har Arbejdsskadestyrelsen  

 vurderet stationærtidspunktet til ca. 4½ år efter overfaldet.
 Ved vurderingen lagde Arbejdsskadestyrelsen til grund, at  

 skadelidte havde gennemgået et langvarigt kontinuerligt  

 behandlingsforløb siden overfaldet.
 Behandlingen af skadelidte blev 2 år efter  

 overfaldet afsluttet på et sygehus, men samtidig blev hun henvist til  

 fortsat behandling på et andet sygehus.
Skadelidte har i forløbet haft en midlertidig stomi  

 (tarmen ført ud i siden) og har uden held været igennem flere  

 operationer for at rekonstruere tarmfunktionen.
Hun har endvidere været  

 opereret flere gange for brok i det tidligere stomi-ar.
 I år blev det besluttet, at skadelidte skulle have  

 anlagt en permanent stomi, og operationen fandt sted nogle måneder  

 efter.
 Ved vurderingen af stationærtidspunktet har  

 Arbejdsskadestyrelsen lagt vægt på, at den seneste operation  

 nedsatte skadelidtes varige fysiske mén, og Arbejdsskadestyrelsen har  

 på dette grundlag fastsat stationærtidspunktet til 6 uger efter  

 operationen.
Kommentar Stationærtidspunktet er det tidspunkt, hvor der  

 efter relevant behandling i nogenlunde fortsættelse af  

 ulykkestilfældet ikke kan forventes yderligere bedring.
 Stationærtidspunktet anvendes i  

 erstatningsansvarsloven som skæringstidspunktet mellem skadens  

 midlertidige og varige følger.
 For langvarige behandlingsforløb, der  

 strækker sig over flere år, indtræder  

 stationærtidspunktet som udgangspunkt, når det primære  

 behandlingsforløb er afsluttet.
 Ved vurderingen af denne sag har Arbejdsskadestyrelsen  

 lagt vægt på, at skadelidte har været igennem et langt,  

 kontinuerligt behandlingsforløb som senest førte til, at der nu  

 er anlagt en permanent stomi, som nedsatte det samlede varige mén.
 Som følge af dette har Arbejdsskadestyrelsen  

 fastsat stationærtidspunktet til et usædvanligt sent  

 tidspunkt.
 Stationærtidspunktet fastsættes normalt til  

 nogle måneder eller 1-2 år efter skaden.
Yderligere oplysninger kan fås hos kontorchef  

 Christen Christensen eller fuldmægtig Rikke W.
Eskildsen.
