§ 1 I Socialministeriets bekendtgørelse nr. 153 af 5. marts 1990 om dagpenge  

 ved sygdom eller fødsel foretages følgende ændring:
 Efter § 31 indsættes som § 31 a:
 » § 31 a.  Ved arbejde i holddrift, forlagt  

 arbejdstid og lignende, hvor den normale overenskomstmæssige arbejdstid på 2.  

 og 3. skift afviger fra den normale overenskomstmæssige arbejdstid ved  

 dagarbejde, beregnes en særlig timeindtægt ved at dividere den normale  

 overenskomstmæssige arbejdstid ved dagarbejde med den normale  

 overenskomstmæssige arbejdstid for arbejde på 2. henholdsvis 3. skift og  

 gange med den maksimale timeindtægt efter lovens § 9, stk. 2.
Stk. 2.  Ved week-endarbejde, hvorved forstås arbejde,  

 der i henhold til gældende overenskomst som udgangspunkt alene udføres på  

 lørdag/-søndag, og hvorved den overenskomstmæssige arbejdsforpligtelse herved  

 er opfyldt, beregnes en særlig timeindtægt ved at dividere den normale  

 overenskomstmæssige arbejdstid ved dagarbejde med den normale  

 overenskomstmæssige arbejdstid for week-endarbejde og gange med den maksimale  

 timeindtægt efter lovens § 9, stk. 2.« § 2 Bekendtgørelsen træder i kraft den 7. juli 1990 og har virkning fra den  

 2. juli 1990.
