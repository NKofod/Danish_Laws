Skriftlig fremsættelse (1. marts 2006) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov  

 ændring af ophavsretsloven (Tekniske  

 foranstaltninger og revision af blankbåndsordningen) (Lovforslag nr.
L 166).
Lovforslaget har til formål at opfylde ophavsretslovens  

 revisionsklausul om henholdsvis reglerne om beskyttelse af tekniske  

 foranstaltninger og blankbåndsordningen.
Det følger af klausulen, at  

 revisionen  

 skal ske senest i folketingsåret 2005-2006. Derudover har lovforslaget til  

 formål at opfylde det punkt i finanslovsaftalen for 2006, hvorefter  

 regeringen  

 og Dansk Folkeparti er enige om at nedsætte afgiften på blanke dvder.
Tekniske foranstaltninger er typisk kopispærringer på  

 henholdsvis musik-cder og dvd-film m.v.
Reglerne om beskyttelse af  

 tekniske  

 foranstaltninger udgør den danske implementering af de forpligtelser, der  

 følger af art. 6 i det såkaldte infosoc-direktiv fra 2001. Reglerne  

 indeholder  

 et forbud mod omgåelse af kopispærringer med henblik på kopiering samt et  

 forbud mod fremstilling og omsætning m.v. af hjælpemidler, der kan bruges til  

 omgåelse.
Det er derimod tilladt at omgå kopispærringer med henblik på at  

 afspille eller tilegne sig værker.
Reglerne indeholder også en ordning,  

 hvorefter brugere kan få adgang til visse udnyttelser af værker uanset  

 anvendelsen af kopispærringer.
Ordningen giver dog ikke adgang til  

 privatkopiering.
Revisionen af reglerne om beskyttelse af tekniske  

 foranstaltninger har ikke ført til forslag om lovændringer, idet den danske  

 gennemførelse af infosoc-direktivets art. 6 tilsyneladende ikke har givet  

 anledning til særlige problemer.
Kulturministeriet og Videnskabsministeriet  

 har  

 dog forpligtet sig til at vurdere, om der er anledning til at arbejde for at  

 ændre reglerne om beskyttelse af tekniske foranstaltninger, når Kommissionen  

 har afgivet en rapport om direktivets anvendelse eller senest til efteråret  

 2007.
Blankbåndsordningen indebærer, at der for alle blanke, løse  

 medier, hvorpå der kan optages ophavsretligt beskyttet materiale som fx musik  

 og film, betales et vederlag til rettighedshaverne.
Vederlaget betales af  

 forbrugerne og administreres af Copy-Dan, Båndkopi, der er rettighedshavernes  

 organisation.
Revisionen af blankbåndsordningen har for det første ført  

 til et forslag om en nedsættelse af dvd-vederlaget fra ca. 10 kr. til 3 kr.  

 Skatteministeriet har beregnet, at forslaget vil være provenuneutralt for  

 rettighedshaverne.
Kulturministeriet er dog indstillet på at kompensere  

 rettighedshaverne for en eventuel nedgang i dvd-provenuet.
Kompensationen vil  

 blive givet, uanset om en eventuel nedgang skyldes selve  

 vederlagsnedsættelsen  

 eller fx skyldes, at der sælges færre dvder, fordi der i stedet  

 kopieres på  

 digitale dvd-optagere med indbygget harddisk.
Revisionen af blankbåndsordningen har for det andet ført til  

 et forslag om en præcisering af reglerne, således at fremstillere af  

 billedoptagelser samt radio- og fjernsynsforetagender umiddelbart bliver  

 berettiget til at få del i de midler, som ordningen indbringer.
De nævnte  

 rettighedshavergrupper har også hidtil fået del i blankbåndsmidlerne, men kun  

 via deres erhvervede rettigheder.
Det er ikke hensigten, at lovændringen skal  

 indebære en beløbsmæssig ændret fordeling af blankbåndsmidlerne mellem de  

 forskellige rettighedshavergrupper.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
