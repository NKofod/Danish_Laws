 Landsskatteretskendelse af 6. november 2001 vedr.  

 Grænsehandel med koksleverancer fra tysk driftssted til danske  

 kunder.
As klage skyldes, at told- og skatteregionen ved afgørelse af  

 11. november 1999 har anset ham for afgifts- og momspligtig her i landet af  

 koksleverancer fra virksomhedens forretningssted i Tyskland.
Regionen har  

 følgelig for perioden 1. januar 1993 til 31. december 1996 foretaget  

 opkrævning  

 af kul-, CO2- og svovlafgift med i alt 36.783.786 kr., jf. kulafgiftslovens §  

 10 a, CO2-afgiftslovens § 13, stk. 3, nr. 2, samt svovlafgiftslovens § 18,  

 stk.  

 1, samt salgsmoms for samme periode med 9.428.603 kr., jf. momslovens § 14,  

 stk. 1, nr. 1.
Det er oplyst, at klageren, der er tysk statsborger med bopæl i  

 Danmark, i en årrække har drevet vognmandsforretning og bl.a. transporteret  

 kul  

 og koks rundt i Nordeuropa.
Klagerens ægtefælle er direktør og  

 hovedanpartshaver i speditionsfirmaet B ApS, hvori klageren også er  

 beskæftiget.
Det er videre oplyst, at klageren fra en adresse i X, Tyskland,  

 driver momspligtig virksomhed i Tyskland.
Ifølge oplysninger fra Finanzamt,  

 fremsendt via Ministerium für Finanzen und Energi,  

    

  

 driver klageren ifølge anmeldelse af  

 erhverv handel med landbrugs- og andre produkter i form af  

 enkeltmandsfirma.  

 Videre fremgår, at rent faktisk handler klageren imidlertid med brændsel.  

 Yderligere fremgår, at der ikke siden oprettelsen af virksomheden er  

 foretaget  

 ændringer vedrørende registreringen, at klageren ikke har drevet anden  

 virksomhed  

 i Tyskland, og at klageren siden 1. februar 1997 har været forpligtet til at  

 indgive anmeldelser om indkomstskat, da han har ansat sin søn i sin  

 virksomhed.  

 Ifølge anmeldelse til det tyske amt er registreringen sket pr. 1. januar  

 1993.
Klageren har oplyst, at al post vedrørende virksomheden  

 tilsendes denne adresse.
Indtil efteråret 1996 boede klagerens mor, som han  

 havde lejet et værelse hos, på adressen.
Virksomheden har siden etableringen forestået salg af kul og  

 koks til private forbrugere i Danmark.
Det er til regionen forklaret at  

 forretningskonstruktionen  

 mellem klageren, C og D er aftalt således, at salg af koks m.v.  

 indtægtsbogføres i klagerens firma i Tyskland.
Koks mv. leveres af Ds  

 selskab  

 E A/S, Danmark, samt fra januar 1996 tillige F Kul.
C formidler salget til de  

 danske kunder.
Klageren har forklaret, at med en fordelagtig  

 overskudsberegnet  

 provision kunne han gennem et ansættelsesforhold få C til at forestå en  

 betydelig del af administrationen, hvilket denne virksomhedsmæssigt var  

 gearet  

 til, ligesom han kunne få del i hans branchekundskab og tidligere kundekreds.  

 Tilsvarende kunne klageren sikre sig billigst mulige indkøbsmuligheder hos  

 Ds  

 selskab, ligesom sidstnævnte gennem sin virksomhed måtte formodes at have  

 kendskab til et betydeligt antal potentielle kunder, der med fordel kunne  

 handle koks hos klageren i Tyskland.
Der er indgået aftale med G i Tyskland om, at koks m.v.  

 udleveres fra en oplagsplads hos denne.
Klageren har fremlagt lejeaftale  

 dateret den 12. januar 1993 vedrørende oplagsplads hos G indgået med G.
Det  

 er af  

 klagers advokat oplyst, at lejeaftalen er en skriftlig bekræftelse på den  

 mundtlige aftale, der har været gældende siden virksomhedens start.
Ifølge klagers advokat har virksomheden rådet over diverse  

 lejede installationer, herunder en brovægt og en gummiged.
Der er fremlagt  

 fotografier af indgang til kontor, brovægt og Gs kontor, som klageren  

 har  

 benyttet.
Det er oplyst, at virksomheden har åbent 60 timer om ugen, hvoraf G  

 passer forretningen mindst 40 timer pr. uge, mens klageren og det øvrige  

 personale  

 deles om resten.
G er ikke ansat i virksomheden, men får betaling efter den  

 udleverede mængde.
Han modtager 13 DM (eller 50 kr.) plus moms pr. udleveret  

 ton i pladsleje og for udlevering.
Beløbet dækker tillige af- og pålæsning  

 samt  

 rådighed over gummiged og truck.
Virksomheden har i perioden 1. januar 1993 til 31. december 1995  

 foretaget al køb af koks mv. hos E A/S, der igen har købt koks mv. af H.
Koks  

 er leveret fra I, Hs lagerpladser i henholdsvis Danmark og Belgien.
Fra  

 1.  

 januar 1996 er derudover foretaget køb hos F Kul.
Varerne købes ab plads og  

 transporteres til forretningsstedet i Tyskland fra henholdsvis Danmark og  

 Belgien.
 I praksis er salget foregået således:
C har annonceret i danske dag- og distriktsblade om salg af  

 energikoks.
Priserne er angivet som frit på vogn i Tyskland og inkl. tysk  

 moms.  

 I nogle af annoncerne er K angivet som kontaktperson.
Der er oprettet  

 kundekartotek, og til kunderne udsendes af og til prisliste, som derudover  

 indeholder forskellige praktiske oplysninger.
Bestilling af energikoks sker  

 ved, at den private køber kontakter C.
Ved bestillingen tilbydes køber  

 eventuelt formidling af kontakt til en vognmand.
C udfærdiger en foreløbig  

 faktura  påtrykt klagerens firmanavn i Tyskland  med kundens  

 navn, adresse,  

 telefonnummer, oplysning om pris pr. ton (både for varen og transporten) samt  

 ønske om leveringstidspunkt.
Såfremt kunden ønsker henvisning til en vognmand  

 udleveres en kopi af fakturaen til L eller anden vognmand, der efterfølgende  

 kontakter kunden med henblik på aftale om afhentningstidspunkt.
Klagerens advokat har oplyst, at det normalt ved kultransport er  

 et krav, at vognmanden er i stand til at inddele såvel lastbilens som  

 anhængerens lad i rum, således at den enkeltes koks kan individualiseres.
Med  

 de mængder koks, som en normal dansk forbruger sædvanligvis køber ad gangen,  

 er  

 det nødvendigt at medbringe mindst 4-5 personer på en tur, for at lastbilen  

 er  

 fyldt op, hvilket nødvendiggør, at der i førerkabinen er plads til dette  

 antal  

 personer.
Af disse grunde har C, når potentielle kunder spurgte, givet  

 oplysning om de 3-4 vognmænd, han havde kendskab til var i stand til at  

 foretage transporten på disse betingelser.
Vognmanden  typisk L, som driver selvstændig virksomhed   

 planlægger kørselsruterne på grundlag af ordresedlerne, og afhenter herefter  

 partiet sammen med partier til andre kunder.
Køberen afholder fragtudgiften  

 og  

 betaler fragten til vognmanden.
L modtager 50 kr. pr. ton i provision, også i  

 de tilfælde, hvor han har haft andre vognmænd til at køre turen.
Køberen kan  

 også vælge selv at afhente koks, eventuelt med egen vognmand.
Endvidere  

 annoncerer også andre vognmænd med formidling og transport af koks fra  

 Tyskland.
Disse vognmænd modtager også en provision på 50 kr. pr. ton.
 Opvejning og udlevering af koks mv. foretages af G, der  

 udfærdiger en følgeseddel (benævnt Lieferschein) med angivelse af  

 mængde,  

 samt købers navn og bil nr.
 Køberen betaler enten kontant til G eller vognmanden, på  

 girokort (Dansk banks girokonto med angivelse af kontonr. i banken), til en  

 konto i banken i Danmark eller til B ApS.
Efter modtaget meddelelse (lieferschein) om den eksakt leverede  

 mængde udfylder C den foreløbige faktura med art, mængde, beløb i DM og  

 omregnet til danske kroner, samt tillagt tysk moms.
Den udfyldte faktura  

 tilsendes køberen som kvittering for betaling.
I de tilfælde, hvor C ikke har  

 formidlet kontakten til vognmanden foretages indbetalingen til B ApS, der på  

 grundlag af den udstedte Lieferschein udfærdiger en  

 kontantsalgsnota til  

 kunden.
Køberen kan også afregne kontant til G ved udleveringen, i hvilken  

 forbindelse der ikke udfærdiges anden kvittering til køberen.
Indbetalingerne til B ApS og G afleveres periodevis til C.
Denne  

 udfærdiger en samlet faktura for henholdsvis beløb modtaget fra B ApS og G.  

 Dette sker af hensyn til bogføringen.
I de tilfælde, hvor vognmanden har  

 modtaget køberens betaling, sendes/afleveres beløbet til C eller B ApS.  

 Vognmandens provision udbetales af C på grundlag af en specificeret  

 opgørelse.
Virksomhedens kasserapport er ført jævnligt af C.
Denne har  

 tillige periodevis opgjort virksomhedsoverskuddet, der er fordelt med 35 %  

 til  

 klageren, 35 % til C og 30 % til D.
Overskudsandelene er udbetalt fra en  

 konto  

 i banken i Danmark.
Denne bankkonto er oprettet som en valutaudlændingekonto  

 med klageren som indehaver.
Det er kun C, som har fuldmagt til at hæve på  

 kontoen.
C tilsender månedligt kasserapport og bilag til en revisor i  

 Tyskland,  

 der foretager edb-bogføring og månedlige opgørelser af det tyske momstilsvar,  

 der  

 angives til Finansamt.
Denne forestår ligeledes udarbejdelse af årsregnskab  

 for  

 virksomheden samt indbetaling af indkomstskat til Tyskland, som begrænset  

 skattepligtig.
Regnskabet tilsendes klageren til underskrift, og  

 momsopgørelsen  

 tilsendes C, der foretager betalingen, ligesom denne forestår betaling af  

 diverse andre regninger.
Told- og skatteregionen har den 11. april 1997 fremsendt påkrav  

 til C vedrørende for lidt afregnet kul, CO2- og svovlafgift samt moms for  

 perioden 1. januar 1993 til 31. december 1996 på henholdsvis 36.783.786 kr.  

 og  

 9.428.603 kr.
Samtidig hermed meddelte regionen klageren, at det ville blive  

 undersøgt om kravet tillige ville blive rejst mod denne.
Told- og  

 Skattestyrelsen har ved afgørelse af 22. februar 1999 stadfæstet regionens  

 afgørelse vedrørende C, hvilken afgørelse herefter af den pågældende (senere  

 dennes bo) er indbragt for Landsretten, hvor den for indeværende er  

 verserende.  

 Klagerens tyske virksomhed er ved den af Told- og Skattestyrelsen trufne  

 afgørelse anset for at være drevet som et interessentskab mellem klageren og  

 C.
Told- og skatteregionen har ved den påklagede afgørelse anset  

 klageren for moms- og afgiftspligtig her i landet af koksleverancer fra  

 virksomhedens forretningssted i Tyskland.
Regionen har følgelig for perioden  

 1.  

 januar 1993 til 31. december 1996 foretaget opkrævning af kul-, CO2- og  

 svovlafgift med i alt 36.783.786 kr., jf. kulafgiftslovens § 10 a,  

 CO2-afgiftslovens § 13, stk. 3, nr. 2, samt svovlafgiftslovens § 18, stk. 1,  

 samt salgsmoms for samme periode med 9.428.603 kr., jf. momslovens § 14, stk.  

 1, nr. 1. Det er som begrundelse herfor anført, at klagerens tyske virksomhed  

 har været både beliggende og udøvet her i landet.
Det er således regionens  

 opfattelse, at virksomhedens salg af det omhandlede koks samt transport af  

 dette til Danmark er blevet tilrettelagt og praktiseret på en sådan måde, at  

 salg og levering af koksen er sket her i landet.
Virksomheden, der ikke har  

 været registreret hos de statslige told- og skattemyndigheder ved  

 varemodtagelse  

 af koksen til brug for den her i landet udøvede virksomhed, har således været  

 pligtig at betale kul-, CO2- og svovlafgift.
Det er videre anført, at de af  

 virksomheden foretagne transaktioner er afgiftspligtige transaktioner i  

 momslovens forstand med levering af varer med leveringssted i Danmark.
Dette  

 er  

 principalt begrundet med, at de af virksomheden overdragne varer har befundet  

 sig her i landet på leveringstidspunktet, jf. momslovens § 14, stk. 1, nr. 1.  

 Subsidiært at de i virksomheden udøvede transaktioner må anses som fjernsalg,  

 idet varerne direkte eller indirekte er forsendt eller transporteret af  

 virksomheden eller på dennes vegne til virksomhedens kunder, der ikke var  

 registrerede, jf. momslovens § 14, stk. 1, nr. 2.
At regionen har anset virksomheden for i alt væsentlig at være  

 både beliggende og udøvet her i landet er baseret på følgende at  

  

 aftale om levering  

 af koks til den drevne virksomhed er indgået her i landet, at  

  

 leverandøren E A/S  

 og F Kul begge har sin forretning her i landet, at  

  

 betaling til  

 leverandørerne er sket fra virksomhedens bankkonto i Danmark, at  

  

 annoncering om  

 salg af koks alene er sket her i landet, at  

  

 virksomhedens  

 kunder har rettet henvendelse til virksomheden her i landet for at indgå  

 aftale  

 om køb af koks, at  

  

 aftale om salg af  

 koks er indgået her i landet, at  

  

 den endelige  

 levering af koks er sket på købers adresse her i landet, at  

  

 betaling fra  

 virksomhedens kunder er sket her i landet til B ApS, eller de til  

 transporterne  

 antagne chauffører her i landet, eller direkte til bankkontoen i Danmark, at  

  

 fakturering til  

 virksomhedens kunder er sket her i landet, at  

  

 virksomhedens  

 henvendelse til told- og skattemyndighederne om virksomhedens forhold tillige  

 er sket her i landet.
Det er således ikke regionens opfattelse, at virksomhedens  

 kunder ved det iværksatte arrangement, hvor den her i landet drevne  

 virksomhed  

 har indgået en aftale med G om leje af en lagerplads i Tyskland, i  

 afgiftsmæssig henseende har fået leveret de hos virksomheden erhvervede koks  

 på  

 lagerpladsen i Tyskland.
Dette er begrundet med at  

  

 aftalerne med  

 virksomheden om køb af koks er indgået her i landet, at  

  

 de omhandlede koks  

 er købt af virksomhedens kunder til brug for opfyring i fyringsanlæg i  

 kundernes ejendomme beliggende her i landet, at  

  

 den endelige  

 levering har fundet sted på de danske kunders bopælsadresse, og at  

  

 transporten er  

 formidlet og delvist finansieret af virksomheden.
Regionen har ved den trufne afgørelse kulancemæssigt accepteret  

 et skønsmæssig fastsat salg på 15 % uden dansk moms og energiafgifter mv.  

 Dette  

 skøn vedrører salg af varer, som er afhentet og betalt kontant til G i  

 Tyskland  

 af private eller af vognmænd, som ikke er anvist af C, eller som ikke på  

 anden  

 måde er inddraget i transporten af C.
Den skønsmæssige opgørelse er baseret  

 på opgørelser  

 af faktisk salg for årene 1995 og 1996, mens tilsvarende opgørelse for 1993  

 og  

 1994 grundet manglende bilagsmateriale ikke har været mulig at foretage.
Klagerens advokat har over for Landsskatteretten nedlagt  

 principal påstand om, at klagerens moms- og afgiftstilsvar for den omhandlede  

 periode nedsættes med den foretagne forhøjelse.
Subsidiært er det gjort  

 gældende, at klageren tilpligtes at betale et mindre beløb.
 Det er til støtte herfor gjort gældende:
at  

  

 virksomheden A  

 drives af klageren som eneejer og ansvarlig, og at virksomhedens aktiviteter  

 udøves i Tyskland, at  

  

 der alene er  

 hjemmel til at statuere dansk afgiftstilsvar, når varemodtagelsen finder sted  

 i  

 Danmark.
Dette har ikke på noget tidspunkt været tilfældet for virksomhedens  

 salg af kul og koks i Tyskland, at  

  

 ejendomsretten til  

 koksene går over til køberen allerede på det tidspunkt, hvor koksene er  

 bindende individualiseret, det vil sige, når kunden har fået sit parti læsset  

 på lastvogne, at  

  

 den afgørende  

 betingelse for, om der er hjemmel for danske energiafgifter og moms er, at  

 varemodtagelsen sker i Danmark.
Denne betingelse er ikke opfyldt i nærværende  

 sag, idet virksomheden er en tyskregistreret virksomhed med en fysisk  

 omsætning  

 af kul og koks i Tyskland til kunder, som har valgt at gøre deres indkøb i  

 Tyskland, at  

  

 der ikke skal  

 betales energiafgifter og moms af kunders køb af kul og koks i Tyskland, idet  

 kunderne har opfyldt reglerne for, at der er tale om rejsegods, at  

  

 regionen ikke kan  

 ændre afgiftsberegningen med tilbagevirkende kraft, idet regionen i hele  

 perioden har været bekendt med virksomhedens måde at gøre tingene på, at  

  

 det opgjorte  

 afgiftstilsvar ikke er korrekt, idet det ikke er baseret på regnskabet over  

 salg af kul og koks fra virksomheden i Tyskland.
I opgørelsen indgår i øvrigt  

 ikke købsmoms, der for en korrekt opgørelse af kravet skal fradrages, at  

  

 det opgjorte  

 afgiftstilsvar er for højt, idet kontantsalget fra oplagspladsen er ansat for  

 lavt, og der er ikke taget højde for salg gennem klageren og gennem vognmænd,  

 der ikke har haft forudgående kontakt til C.
I relation til den af regionen anførte begrundelse for den  

 påklagede afgørelse er det anført, at denne formentlig grundet sin  

 geografiske  

 placering savner viden om, hvorledes grænsehandlen for en stor dels  

 vedkommende  

 er organiseret.
Det er korrekt, at aftaler om levering af koks til  

 virksomheden  

 hovedsageligt er indgået her i landet, at to af leverandørerne er danske  

 virksomheder samt, at betaling til leverandørerne i vidt omfang er sket fra  

 virksomhedens konto i Danmark.
Dette er ganske sædvanligt.
Hele virksomheden  

 Ms administration ligger i Sønderjylland, uanset om det drejer sig om  

 virksomhedens forretning med salg af hvidevarer eller salg af koks.  

 Tilsvarende  

 driver købmand N, Sønderjylland, en kæde med 5 typiske grænseforretninger  

 beliggende langs den dansk/tyske grænse.
Af en fremlagt artikel fremgår, at  

 kæden i det hele administreres fra en ejendom i Sønderjylland.
Da en  

 væsentlig  

 del af varesortimentet er danske cigaretter, dansk øl, dansk spiritus og  

 dansk  

 slik, er leverandørerne for en stor dels vedkommende ligeledes danske  

 virksomheder, og virksomheden bruger lokal bankforbindelse.
I lighed med  

 resten  

 af grænsehandlen annoncerer klageren der, hvor kunderne er, og det ville  

 næppe  

 tjene noget formål at annoncere i tyske aviser.
At den indledende  

 kundekontakt  

 samt aftale om salg af koks er indgået i Danmark er ligeledes sædvanlig.  

 Virksomheden Ms salg foregår eksempelvis ved, at man på udstillingen i  

 forretningen i Sønderjylland vælger en vare.
Derefter undersøger personalet i  

 butikken, om varen er på lager hos fjernlageret i Tyskland et par kilometer  

 syd  

 for grænsen.
Er dette tilfældet betales varen, og kunden udstyres med en  

 kvitteret faktura, som medbringes til fjernlageret i Tyskland, hvor den  

 emballerede  

 vare udleveres af en lagermand.
Der er ikke udstillingsfaciliteter i  

 lagerbygningen, og fremgangsmåden er i det hele præcis den samme, som hvis  

 man  

 køber et større forbrugsgode i et varehus Danmark, bortset fra, at en  

 landegrænse passeres på turen til udleveringsstedet.
Det er endvidere bestridt, at den endelige levering er sket på  

 købernes adresse her i landet, men derimod allerede ved den bindende  

 individualisering på lastvognens lad i Tyskland.
Det anførte om betaling fra  

 virksomhedens kunder er ud fra en juridisk betragtning uden betydning rent  

 bortset fra, at det kun i enkeltstående tilfælde er forekommet, at kunder har  

 betalt direkte til bankkontoen i Danmark.
Der savnes lovhjemmel for den  

 antagelse, at der ville være tale om levering i Danmark, såfremt virksomheden  

 i  

 sit koncept havde valgt udelukkende at sælge på kredit med efterfølgende  

 fremsendelse af girokort.
I relation til det anførte om, at forretningsstedet  

 i  

 Tyskland ikke er nok til, at kunderne i afgiftsmæssig henseende har fået  

 leveret  

 koksene på lagerpladsen i Tyskland, er det bemærket, at det lejede  

 forretningssted indeholder alt, hvad der er nødvendigt for at drive  

 virksomhed  

 med salg af kul og koks på samme måde som førnævnte kæde-butikker.
I ingen af  

 tilfældene er det en driftsmæssig nødvendighed, at der er større  

 kontorfaciliteter eller mødelokaler.
At koksene er købt til brug for  

 opvarmning  

 af danske boliger ses ikke relevant.
Endvidere bestrides, at transporten er formidlet og delvist  

 finansieret af virksomheden.
Det bestrides ikke, at der er udbetalt provision  

 til en række vognmænd, men realiteten er, at vognmændene har udført  

 transporterne til sædvanlige fragtrater, og at provisionen har været en  

 ekstra  

 fortjeneste for den enkelte vognmand.
I øvrigt er provision til transportører  

 et sædvanligt forekommende fænomen i grænsehandlen.
Som eksempel herpå er  

 fremlagt annoncering af busture til en pris, der kun er mulig, fordi  

 vognmanden  

 får provision fra den butik, han holder ved.
For så vidt angår spørgsmålet om  

 formidling af transport samt fjernsalg er fremlagt annoncer, hvori  

 potentielle  

 kunder opfordres til at bruge en fridag sammen med vognmanden til at spare  

 over  

 5.000 kr. ved køb af 5 tons koks.
Told- og skatteregionen har ikke fundet  

 anledning til at undersøge, hvorledes kunderne kommer i kontakt med  

 vognmanden.  

 Selvom annoncen har været indrykket gennem flere år, har den klageren bekendt  

 ikke givet anledning til kontrolforanstaltninger fra de danske  

 afgiftsmyndigheders side.
Told- og skatteregionen har hertil bl.a. anført, at C i de  

 tilfælde, hvor kunderne har ønsket at benytte en af C kendt vognmand, har  

 overgivet vognmanden en kopi af den foreløbige faktura.
Vognmanden har  

 herefter  

 ringet kunden op og aftalt transportforløbet nærmere.
Vognmanden har modtaget  

 betaling fra kunden og har afregnet til enten B ApS eller til C.
Dette  

 bekræfter, at sælgeren har medvirket i transporten til kunden.
Told- og skatteregionen har videre anført, at regionen i den  

 pågældende periode ikke har været bekendt med virksomheden As måde at  

 drive virksomheden  

 på.
Virksomheden har tværtimod med alle midler forsøgt at undgå, at regionen  

 fik kendskab til den reelle fremgangsmåde, der først blev klarlagt i  

 forbindelse med ransagningen den 14. januar 1997.
Landsskatteretten finder  

  

 ,  

 at virksomheden A i alt væsentlig har været både beliggende og udøvet her i  

 landet.
Der er herved lagt vægt på:
at  

  

 aftale om levering  

 af koks til den drevne virksomhed er indgået her i landet, at  

  

 leverandøren E A/S  

 og F Kul begge har sin forretning her i landet, at  

  

 betaling til  

 leverandørerne er sket fra virksomhedens bankkonto i Danmark, at  

  

 annoncering om  

 salg af koks alene er sket her i landet, at  

  

 virksomhedens  

 kunder har rettet henvendelse til virksomheden her i landet for at indgå  

 aftale  

 om køb af koks, at  

  

 aftale om salg af  

 koks er indgået her i landet, at  

  

 den endelige  

 levering af koks er sket på købers adresse her i landet, at  

  

 betaling fra  

 virksomhedens kunder er sket her i landet til B ApS, eller de til  

 transporterne  

 antagne chauffører her i landet, eller direkte til bankkontoen i  

    

  

 Danmark og, at  

  

 fakturering til  

 virksomhedens kunder er sket her i landet.
 Virksomheden, der ikke har været registreret hos de statslige  

 told- og skattemyndigheder, har ved varemodtagelse af koksen til brug for den  

 her i landet udøvede virksomhed været pligtig til at betale kul-, C02- og  

 svovlafgift, jf. kulafgiftslovens § 10 a, C02-afgiftslovens § 13, stk. 3, nr.  

 2  

 og svovlafgiftslovens § 18, stk. 1.
Landsskatteretten finder med samme begrundelse, at  

 leveringsstedet for de omhandlede koks efter momslovens § 14, stk. 1, nr. 1,  

 må  

 være her i landet.
Det findes derfor at være med rette at leverancerne er  

 anset  

 for momspligtige efter momslovens § 4.
Retten finder endelig f.s.v.a. repræsentantens påstand om, at  

 der ved opgørelsen af momstilsvaret skal ske fradrag for købsmoms, bemærkes  

 at  

 der ikke er fremlagt dokumentation for sådan moms.
I det omfang, der måtte  

 blive fremlagt sådan dokumentation, overlades det til den stedlige told- og  

 skatteregion at foretage regulering herfor.
 Den påklagede afgørelse stadfæstes således.
