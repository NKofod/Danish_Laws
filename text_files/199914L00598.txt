Betænkning afgivet af Sundhedsudvalget  

 den 18. maj 2000 Betænkning over Forslag til lov om ændring af lov om  

 apoteksvirksomhed (Sygehusapoteker) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et  

flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres og Enhedslistens medlemmer af  

 udvalget) lovforslaget til vedtagelse uændret.
 Et mindretal (Venstres, Det Konservative  

 Folkepartis, Dansk Folkepartis, Kristeligt Folkepartis og Frihed 2000 s  

 medlemmer af udvalget) indstiller lovforslaget til vedtagelse med de  

 stillede ændringsforslag.
 Et mindretal inden for mindretallet (Dansk Folkepartis  

 medlem af udvalget) ønsker at gøre opmærksom på, at  

 alle udgifter ved produktion og drift af et sygehusapotek skal indgå  

 udførligt i det enkelte apoteks regnskab, således at der ikke  

 opstår en skæv konkurrencesituation mellem eksempelvis det  

 offentlige og det private.
 Ligeledes gør Dansk Folkeparti opmærksom  

 på, at sygehusapoteker ikke må tage skridt til nye produktioner  

 og leverancer, der allerede markedsføres i medicinalindustrien, samt  

 at gældende prisfastsættelse skal ske på  

 markedsvilkår.
Ændringsforslag Af et mindretal (V, KF og FRI), tiltrådt af et mindretal  

(DF og KRF):
Til § 1 1) Før nr. 1 indsættes som nyt nummer:
» » 2) Før nr. 1 indsættes om nyt nummer:
» » Bemærkninger Til nr. 1 Formålet med ændringsforslaget er at skabe  

 mulighed for, at også private sygehuse kan oprette et sygehusapotek.  

 Der skabes herved samtidig mulighed for, at private sygehuse i  

 fællesskab kan oprette et sygehusapotek.
Til nr. 2 Med ændringsforslaget ønsker  

 forslagsstillerne at sidestille private sygehuse med offentlige, for så  

 vidt angår adgangen til at købe lægemidler.  

 Forslagsstillerne ønsker hermed at sikre, at de private sygehuse kan  

 opnå de samme fordele som offentlige sygehuse, for så vidt  

 angår medicinudgifter.
