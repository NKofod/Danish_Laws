 § 1.  Isbrydningsrådet består af en formand, der  

 udnævnes af industriministeren, og af yderligere 9 medlemmer, der udpeges af  

 nedennævnte myndigheder og organisationer:
 § 2.  For hvert medlem udpeges der af vedkommende  

 myndighed eller organisation en stedfortræder som, når vedkommende medlem har  

 forfald, deltager i møderne i stedet for det forhindrede medlem.
 § 3.  Isbrydningsrådet bistår industriministeren med  

 hensyn til istjenestens bedst mulige gennemførelse i overensstemmelse med  

 forskrifterne i handelsministeriets bekendtgørelse nr. 452 af 17. december  

 1965.
§ 4.  Isbrydningsrådet holder møde henimod hvert års  

 slutning.
På dette møde modtager rådet fra lederen af statens istjeneste  

 beretning om og drøfter med denne de med hensyn til istjenestens beredskab  

 påtænkte foranstaltninger.
 Stk. 2.  I øvrigt afholder isbrydningsrådet møde, så  

 snart forholdene peger i retning af, at spørgsmålet om isbrydernes klargøring  

 og udsendelse kan blive aktuelt, og efter udsendelsen så ofte forholdene  

 giver anledning dertil.
§ 5.  Formanden - eller dennes stedfortræder -  

 tilrettelægger rådets arbejde og leder forhandlingerne på rådets møder.
Tid  

 og sted for disse fastsættes af formanden, der foranlediger medlemmerne og  

 lederen af statens istjeneste indvarslet til møderne.
Møde indkaldes, for så  

 vidt 2 af rådets medlemmer eller lederen af statens istjeneste ønsker dette  

 og herom retter henvendelse til formanden.
 Stk. 2.  Formanden påser, at de rådet forelagte sager  

 fremmes med tilbørlig hurtighed.
 § 6.  Lederen af statens istjeneste - eller dennes  

 stedfortræder - deltager uden stemmeret i isbrydningsrådets møder og er  

 berettiget til at deltage i forhandlingerne.
 Stk. 2.  Endvidere kan tjenestemænd fra  

 industriministeriet efter forslag fra formanden deltage i møderne, ligesom  

 rådet kan beslutte, at særlige sagkyndige eller repræsentanter for særligt  

 interesserede kan deltage i enkelte af rådets møder.
 § 7.  Inden for rådet nedsættes et forretningsudvalg.
 Stk. 2.  Rådets formand - eller dennes stedfortræder -  

 fører forsædet i forretningsudvalget.
Stk. 3.  Forretningsudvalget består i øvrigt af det af  

 forsvarsministeriet, Københavns Havnebestyrelse, DFDS A/ S og Danske  

 Statsbaner udpegede medlem samt af et af de af Danmarks Rederiforening og et  

 af de af Sammenslutningen af danske Havne udpegede medlemmer.
I tilfælde af  

 et medlems forfald kan den for den pågældende udpegede stedfortræder - for  

 Danmarks Rederiforenings og Sammenslutningen af danske Havnes vedkommende  

 eventuelt det andet medlem - deltage i forretningsudvalgets møder.
 Stk. 4.  Lederen af statens istjeneste - eller dennes  

 stedfortræder - deltager i forretningsudvalgets møder.
§ 8.  Forretningsudvalget samles under iskampagner til  

 regelmæssige møder med lederen af statens istjeneste, så længe forholdene gør  

 dette påkrævet.
Forretningsudvalget varetager også under iskampagnerne rådets  

 løbende forretninger og drøfter herunder navnlig med lederen af statens  

 istjeneste spørgsmål om isbrydernes oplægning og reparation m.v., deres  

 bemanding samt i det hele alle forberedende skridt med henblik på eventuelt  

 kommende iskampagner.
 Stk. 2.  På hvert møde, der afholdes i isbrydningsrådet,  

 afgives beretning om forretningsudvalgets virksomhed siden rådets sidste  

 møde.
§ 9.  Tid og sted for forretningsudvalgets møder  

 fastsættes af formanden, ved hvis foranstaltning møderne indkaldes.
Møde  

 indkaldes, for så vidt et af forretningsudvalgets medlemmer eller lederen af  

 statens istjeneste ønsker dette og herom retter henvendelse til formanden.
§ 10.  For at beslutning kan træffes af rådet eller  

 forretningsudvalget, skal formanden og mindst henholdsvis 3 og 2 medlemmer  

 (resp. stedfortrædere) være til stede.
Hvert medlem har en stemme.
I tilfælde  

 af stemmelighed er formandens stemme afgørende.
Eventuelle mindretal såvel  

 som lederen af statens istjeneste kan begære deres bemærkninger vedføjet  

 flertallets indstillinger eller udtalelser og disse derefter snarest forelagt  

 for industriministeren.
 § 11.  Over rådets forhandlinger og  

 forretningsudvalgets beslutninger føres en protokol, der underskrives af  

 formanden og i genpart tilstilles hvert enkelt medlem.
 Stk. 2.  Formanden drager omsorg for de eventuelt  

 fornødne skriftlige udfærdigelser i anledning af rådets og  

 forretningsudvalgets beslutninger i overensstemmelse med de skete vedtagelser  

 og underskriver på rådets og forretningsudvalgets vegne ekspeditionerne.
 § 12.  Rådets medlemmer og stedfortrædere, sekretæren  

 samt de tjenestemænd, der måtte have deltaget i rådets eller  

 forretningsudvalgets møder, er forpligtet til over for alle uvedkommende at  

 bevare tavshed med hensyn til de forhold, der kommer til deres kundskab under  

 rådets forhandlinger, derunder såvel angående de afgivne indstillinger som  

 angående stemmeafgivningen.
 § 13.  Rådets sekretariatsforretninger varetages af en  

 af industriministeren udpeget sekretær, ligesom eventuel fornøden yderligere  

 medhjælp stilles til rådighed af ministeren.
