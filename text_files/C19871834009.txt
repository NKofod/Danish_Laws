El- og gaskomfurer, køleskabe, vaskemaskiner og hjemmefrysere i  

 beboelsesejendomme anses for sædvanligt tilbehør til den faste ejendom  

 (installationer) og medtages således ved vurderingen af ejendommen.
De nævnte  

 aktiver afskrives som installationer efter afskrivningslovens afsnit IV.
Ligningsrådet har vedtaget, at opvaskemaskiner, tørretumblere og  

 tørreskabe for fremtiden skal medtages ved vurderingen af den faste  

 beboelsesejendom som sædvanligt tilbehør til denne, idet disse effekter nu  

 har stor udbredelse og handles sammen med den faste ejendom.
Disse maskiner  

 vil herefter afskrivningsmæssigt være at anse som installationer, der kan  

 afskrives efter afskrivningslovens afsnit IV.
Den nye praksis har virkning for afskrivning på aktiver, der anskaffes  

 efter offentliggørelsen af cirkulæret.
Anskaffelser, der er foretaget før  

 dette tidspunkt, behandles afskrivningsmæssigt efter hidtidig praksis som  

 driftsmidler.
