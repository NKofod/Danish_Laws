Tillægsbetænkning afgivet af  

 Socialudvalget den 16. maj 2002 Tillægsbetænkning over Forslag til lov om ændring af lov om  

 social service (Revision og udvidelse af ledsageordningen, udvidelse af  

 adgangen for fysisk og psykisk  handicappede til selv at vælge  

 hjemmehjælper) [af socialministeren (Henriette Kjær)] 1. Udvalgsarbejdet Lovforslaget blev fremsat den 20. marts 2002 og var til 1.  

 behandling den 10. april 2002. Lovforslaget blev efter 1. behandling henvist  

 til behandling i Socialudvalget.
Udvalget afgav betænkning den 2. maj  

 2002. Lovforslaget var til 2. behandling den 7. maj 2002, hvorefter det blev  

 henvist til fornyet behandling i Socialudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 1 spørgsmål til socialministeren til skriftlig  

 besvarelse, som denne har besvaret.
Fire af udvalgets spørgsmål  

 og ministerens svar herpå er optrykt som bilag 2 til  

 tillægsbetænkningen.
2. Indstillinger Udvalget indstiller lovforslaget til vedtagelse  

 uændret.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF)    

 Charlotte Dyremose (KF) nfmd.  

  Helge Adam Møller (KF)  

  Tove Videbæk (KRF) fmd.  

  Anne-Marie Meldgaard (S)  Grete Schødts (S)  

  Jørn Pedersen (S) Karen Jespersen (S)  

  Jette Bergenholz Bautrup (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 167 omdelt efter  

 afgivelse af betænkning 17 Betænkning over lovforslaget 18 Spm. 8 om en uddybelse af lovforslagets bestemmelse om ikrafttræden,  

 til socialministeren 19 Svar på spm. 8 om en uddybelse af lovforslagets bestemmelse om  

 ikrafttræden, fra socialministeren 20 1. udkast til tillægsbetænkning Bilag 2 Fire af udvalgets spørgsmål til  

 socialministeren og dennes svar herpå Spørgsmål 8 og socialministerens svar herpå er  

 optrykt efter ønske fra DF.
 Spørgsmål 3, 4 og 5 og socialministerens svar herpå er  

 optrykt efter ønske fra SF.
Spørgsmål 3 Ministeren bedes indhente oplysninger om den udvidede  

 ledsageordning, der er indført i Århus Kommune, og oplyse,  

 hvilke erfaringer kommunen har haft med ordningen.
 Svar:
 Socialministeriet har indhentet oplysninger fra  

 Århus Kommune om den ordning, der er indført i kommunen.
 Århus Kommune har bl.a. oplyst  

 følgende:
 Der er tale om en forsøgsordning i perioden 1. januar 1999  

 31. december 2002.
 Den berettigede personkreds er personer over 67 år, som har en  

 betydelig og varigt nedsat funktionsevne og har et presserende  

 ledsagebehov.
 Personen skal ikke have familie eller andet socialt netværk,  

 som kan varetage ledsageopgaven.
 Ledsagelsen tildeles efter en konkret vurdering.
 Ledsagelsen er udelukkende beregnet til aktiviteter uden for hjemmet.
 Ledsageordningen kan ikke bruges på ydelser, der kan  

 løses på anden vis, fx dagligvareindkøb, bank og posthus,  

 læge m.v.
 Ledsageordningen kan benyttes med et fastlagt antal timer pr.  

 måned, dog maximalt 10 timer.
 Der er ikke mulighed for at overføre ikke brugte timer til  

 efterfølgende måneder.
 Afledte udgifter ved ledsagelsen fx bus- og entrebilletter, betales  

 af brugeren.
 Personer i plejehjem og plejeboliger kan ikke blive omfattet af  

 ordningen.
 Med hensyn til erfaringer med ordningen oplyser kommunen,  

 at brugere og pårørende er tilfredse med ordningen og har  

 udtrykt en meget stor tilfredshed med, at også ældre mennesker  

 via ledsageordningen fortsat kan leve et aktivt liv.
 Spørgsmål 4:
Hvad har det kostet at gennemføre denne ordning, og  

 hvordan vil regnestykket se ud, hvis man overfører udgiftsniveauet til  

 forholdene på landsplan? Svar:
 Indledningsvist bemærkes, at forsøgsordningen  

 i Århus adskiller sig fra ledsageordningen efter serviceloven på  

 følgende punkter:
 Personen skal have et presserende ledsagebehov.
 Personen skal ikke have familie, eller andet socialt netværk,  

 som kan varetage ledsageopgaven.
 Ledsageordningen kan ikke bruges på ydelser, der kan  

 løses på anden vis, fx dagligvareindkøb, bank og posthus,  

 læge m.v.
 Der kan kun gives op til 10 timers ledsagelse pr . måned.
 Der er ikke mulighed for at opspare timer til senere brug.
 Personer i plejehjem og plejeboliger kan ikke blive omfattet af  

 ordningen.
 Århus kommune har oplyst, at der i år 2001 var  

 80 personer, der gjorde brug af ordningen, og de samlede udgifter var 549.000  

 kr.
Ca. 0,3 % af Århus kommunes befolkning over 67  

 år får således ledsagelse efter forsøgsordningen.  

 Det svarer til, at ca. 1.900 personer på landsplan vil få tilbudt  

 ledsagelse.
Hvis samme udgift pr. bruger lægges til grund som i  

 Århus, svarer det til en offentlig merudgift på ca. 13 mio. kr.
Det bemærkes, at forsøgsordningen ikke har  

 fungeret særlig længe.
Det potentielle antal brugere kan derfor  

 være væsentlig højere.
Afslutningsvis understreges, at den ovenfor beregnede  

 samlede offentlige merudgift må antages at være væsentlig  

 lavere end de samlede offentlige merudgifter ved en udvidelse af  

 servicelovens ledsageordning som følge af Århusordningens mere  

 restriktive karakter Spørgsmål 5:
Hvornår forventes regeringens undersøgelse  

 af, hvordan ledsageordningen fungerer i praksis? Svar:
 Der er af Folketinget for satspuljemidler afsat en samlet  

 ramme på 75 mio. kr. i perioden 1999 til 2002 til evalueringer af  

 politikker på Socialministeriets område.
Som et led i dette evalueringsprogram har  

 Socialministeriet i januar 2001 igangsat en evaluering af området »voksne med handicap«.
Evalueringen består af 3  

 delevalueringer, hvoraf den ene vedrører sammenhængen i de  

 handicapkompenserende ydelser efter serviceloven og tilgrænsende  

 lovgivning.
Ledsageordningen indgår sammen med en række andre  

 handicapkompenserende ydelser som en del af denne evaluering.
 Denne evaluering omfatter bl.a. en kortlægning af  

 kommunernes/amtskommuners generelle målsætninger for  

 tildeling/bevilling af handicapkompenserende ydelser, borgernes egne  

 erfaringer med handicapkompenserende ydelser og en analyse, der skal belyse,  

 hvad der kompenseres for, og hvordan kompensation efter forskellige  

 regelsæt indvirker på hinanden.
 Det forventes, at evalueringen foreligger med udgangen af  

 juni 2002.
 Spørgsmål 8:
 Ministeren bedes uddybe lovforslagets bestemmelse om  

 ikrafttræden for så vidt angår den personkreds, der vil  

 kunne få ledsagelse, og redegøre for de beregninger, der ligger  

 til grund for skønnet over lovforslagets økonomiske  

 konsekvenser.
 Svar:
Ifølge bestemmelsen om ikrafttræden har  

 lovforslaget for så vidt angår den personkreds, der vil kunne  

 få ledsagelse, virkning for personer, der efter den 30. juni 1998 ved  

 det fyldte 67. år er eller var visiteret til 15 timers ledsageordning  

 om måneden.
Baggrunden for, at tidspunktet den 30. juni 1998 er valgt,  

 er, at ledsageordningen trådte i kraft den 1. juli 1998.
 Det betyder, som det også fremgår af  

 bemærkningerne til lovforslaget, at man med lovforslaget vil  

 gøre det muligt for personer, der er visiteret til 15 timers  

 ledsagelse om måneden, inden de fylder 67 år at beholde retten  

 til ledsagelse efter det fyldte 67. år.
 Forslaget giver samtidig personer, der er eller har  

 været visiteret til ledsageordningen ved det 67. år, men mister  

 eller har mistet ordningen inden lovens ikrafttræden på grund af  

 alderskriteriet, fortsat ret til 15 timers ledsagelse om måneden.
 Med hensyn til de forventede merudgifter ved den  

 foreslåede udvidelse af ledsageordningen kan det oplyses, at disse er  

 beregnet ved hjælp af udgiftsoplysninger fra de kommunale regnskaber og  

 oplysninger om antallet af brugere af ledsageordningen fra den sociale  

 ressourceopgørelse.
I 2000, som er det seneste offentliggjorte  

 regnskabsår, var de offentlige udgifter til ledsagelse ifølge de  

 kommunale regnskaber 48,7 mill. kr. (PL-2002). Ifølge den sociale  

 ressourceopgørelse var der på et givet tidspunkt i 2001 ca.  

 4.600 personer, der fik ledsagelse.
Det er antaget, at der er en vækst  

 i antallet af brugere af ledsageordningen fra 2001 til 2002.
Det er antaget, at der er en ligelig aldersfordeling af  

 brugerne.
Det vil sige, at for hver årgang er der lige mange, der er  

 brugere af ledsageordningen.
Den årlige vækst i antallet af  

 brugere som følge af udvidelsen kan herefter beregnes.
Derudover er der tillagt det skønnede antal af  

 personer, som har mistet muligheden for ledsagelse på grund af  

 alderskriteriet siden indførelsen af ledsageordningen.
Disse får  

 med lovforslaget mulighed for igen at få ledsagelse.
Der er endvidere antaget et vist naturligt frafald fra  

 ordningen som følge af dødsfald i brugergruppen.
Der vil  

 således ske en ligevægt over tid, hvor tilgangen til  

 ledsageordningen som følge af udvidelsen er lig med afgangen som  

 følge af dødsfald.  Samlet set er det skønnet, at der  

 vil være ca. 900 personer ekstra, der får ledsagelse, når  

 ordningen når ligevægt.
 Merudgifterne er herefter beregnet ved hjælp af  

 oplysninger om gennemsnitsudgifterne pr. bruger multipliceret med antallet af  

 ekstra personer, der får ledsagelse på grund af udvidelsen.
