En 42-årig søfarende med hjertelidelse blev af søfartslæge fundet  

 egnet til skibstjeneste, dog at fartsområdet blev begrænset til europæisk  

 fart.
Den søfarende ønskede begrænsningen ophævet, men Helbredsnævnet  

 erklærede den søfarende for uegnet til skibstjeneste, jf. afsnit VIII, pkt.  

 3, kolonne B, i bilag til bekg.
HELBREDSNÆVNET FOR SØFARENDE År 1988, den 4. juli afsagde Helbredsnævnet for søfarende følgende K E N D E L S E i sag nr. 6/88: En 42-årig mand Ved den for søfarende foreskrevne lægeundersøgelse den 6. juni 1988 hos  

 søfartslæge NN, blev en søfarende fundet egnet til skibstjeneste, dog at  

 fartsområdet blev begrænset til europæisk fart.
Den søfarende anmodede i skrivelse af 6. juni 1988 Søfartsstyrelsen om, at  

 begrænsningen i fartsområdet måtte blive ophævet.
Søfartsstyrelsen anmodede i  

 den anledning om en udtalelse fra overlægen på det hospital, hvor den  

 søfarende mellem januar og april l988 har været indlagt 3 gange på  

 hjertemedicinsk afdeling.
Overlægen har afgivet erklæring af 15. juni 1988,  

 hvoraf fremgår, at den søfarendes hjertelidelse »vil medføre  

 betydningsfuld funktionsnedsættelse«.
 Den søfarende har udbedt sig Helbredsnævnets afgørelse.
 Sagen har været behandlet på nævnets møde den 4. juli 1988.
 Nævnet skal udtale:
 Efter de foreliggende lægelige oplysninger om den søfarendes  

 helbredstilstand findes han uegnet til skibstjeneste, jf. afsnit VIII, pkt. 3  

 kolonne B, i bekendtgørelse nr. 731 af 29. december 1982 med senere ændringer  

 om lægeundersøgelse af søfarende og om udkigstjeneste.
 Herefter bestemmes:
 Den søfarende er uegnet til skibstjeneste.
