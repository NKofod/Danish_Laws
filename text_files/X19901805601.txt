Tipsforhandleres udskrivning af data-tipskuponer er en momspligtig  

 ydelse, som skal medregnes til den momspligtige omsætning for  

 tipsforhandlerens forretning f.eks. en kiosk.
Der opnås herved fuld  

 fradragsret for moms af udgifter, der knytter sig til dataudskrivningen Styrelsen er blevet spurgt, om tipsforhandleres edb-udskrivning af  

 data-tipskuponer er en momspligtig ydelse, eller om den som en integreret del  

 af tipning er omfattet af undtagelsesbestemmelsen i momslovens § 2, stk. 3,  

 punkt k.
 Udskrivningen foregår på edb-udstyr, som tipsforhandleren har købt eller -  

 almindeligvis - lejet til formålet.
 Tipsforhandleren opkræver som hovedregel et gebyr, fx 1 kr. pr. kupon, for  

 udskrivningen, men der kan forekomme følgende undtagelser:
1. »Tip-gratis« -kampagner, som har 2 formål: a. generel  

 markedsføring af datatipning overfor kunderne.
Der tilbydes gratis  

 udskrivning af 3 forskellige systemer pr. uge, idet der sker udskiftning af  

 systemerne. b. markedsføring af nye systemer - almindeligvis helt nye  

 konstruktioner, der tilbydes i en kortere periode, fx 8 uger.
 2. Gratis udskrivning for større tipsklubber.
 3. Gratis udskrivning for alle kunder, uanset antal kuponer og uden  

 tidsbegrænsning.
 Styrelsen traf afgørelse om, at udskrivning af data-tipskuponer er en  

 momspligtig ydelse, som skal medregnes til den momspligtige omsætning for  

 tipsforhandlerens forretning, fx en kiosk.
 Opkrævning af gebyr for udskrivningen medfører, at tipsforhandleren opnår  

 fuld fradragsret for moms af udgifter til køb eller leje af edb-udstyret til  

 udskrivningen samt af andre udgifter, som knytter sig hertil.
 Gratis udskrivning, som beskrevet ovenfor under punkt 1 og 2, anses som  

 salgsfremmende foranstaltninger for tipsforhandlerens virksomhed som helhed  

 og beskærer derfor ikke fradragsretten.
 Foretages derimod gratis udskrivning som beskrevet ovenfor under punkt 3,  

 indrømmes ingen fradragsret, da ydelsen er anset for udelukkende at have til  

 formål at forøge tipsomsætningen og dermed provisionen fra Dansk Tipstjeneste  

 A/S.
 (* 1) Offentliggjort i Skat nr. 12, 1990. (* 2) Momsafgørelse nr. 1313.
