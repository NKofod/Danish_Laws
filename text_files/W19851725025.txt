I Forbindelse med ekspropriation til et vejanlæg blev der ved  

 erstatningsfastsættelsen taget hensyn til, at den afståede jord hører til den  

 højst boniterde jord på øen.
Erstatningen blev herefter fastsat til 3,75 kr.  

 pr. m2.
År 1985 den 18. april kl. 9.00 afholdt taksationskommissionen besigtigelse  

 på ejendommene Sdr.
Landevej 142 m.fl., Aakirkeby.
 Der foretoges:
Sag nr. 80 Erstatningsfastsættelse i anledning af ekspropriation til udbygning og  

 regulering af hovedlandevej 175 af arealer af ejendommen matr. nr. 42  

 b, Aaker.
 Der fremlagdes skrivelse af 13. februar 1985 fra Bornholms amtskommune om  

 taksation med bilag.
 For og med gårdejer Viggo Kofoed mødte konsulent Peter Skjødt, Bornholms  

 landøkonomiske forening.
 Formanden redegjorde nærmere for reglerne om kommissionens virksomhed og  

 om erstatningsfastsættelsen.
 De pågældende arealer blev besigtiget.
Fra matr. nr. 42 b Aaker eksproprieres ca. 90 m2 havejord, heraf ca. 60 m2  

 med eksisterende oversigtsservitut, og desuden ca. 30 m2 forplads med  

 eksisterende oversigtsservitut.
Der fjernes ca. 25 lb.m mirabellehæk og en  

 ca. 4 m høj og 2 m bred kristtjørn og en busk.
Afdelingsingeniør B.
Møller Pedersen påviste i terrænet det eksproprierede  

 areal og oplyste, at kørebanen kommer i niveau med husets græsplæne.
Vejen  

 kommer ca. 180 cm nærmere huset end den eksisterende vej, og på det nærmeste  

 sted bliver afstanden fra beboelseshus til vejareal ca. 80 cm.
 Efter besigtigelsen afholdtes forhandlingsmøde på hotel Rosengården.
 Amtskommunens repræsentanter vedstod deres tidligere fremsatte  

 erstatningstilbud, idet de dog forhøjede prisen for agerjord til 3,50 kr./m2,  

 for servitutbelagt agerjord dog 1,75 kr./m2.
På gårdejer Viggo Kofoeds vegne påstår konsulent Peter Skjødt disse  

 tilkendt en erstatning på mindst 5,00 kr. pr. m2 afstået areal, for  

 servitutbelagt dog kun 2,50 kr., 400 kr. i tabt arbejdsfortjeneste, samt  

 sagsomkostninger efter kommissionens skøn.
Desuden erstatning for ulemper i  

 forbindelse med de anbragte projektpæle.
Erstatningen bør være 35 kr. pr.  

 pæl.
 Konsulent Skjødt fremlagde et skriftligt indlæg, som han gennemgik.
 På Bornholms amtskommunes vegne oplyste amtsrådsmedlem Harald Kjøller, at  

 projektpælene fjernes, når arbejdet er udført, og han gjorde i øvrigt  

 gældende, at der ikke kan kræves særlig erstatning for opstilling af pælene,  

 idet de står på det eksproprierede areal.
 Kommissionen optog herefter sagen til kendelse.
Torsdag den 2. maj 1985 afsagdes sålydende KENDELSE Gårdejer Viggo Kofoeds ejendom matr. nr. 42 a m.fl.
Aaker er 492122 m2  

 stor med en kontant grundværdi pr. 1. april 1984 på 0,65 kr./m2.
For afståelse af ca. 850 m2 landbrugsjord tillægges der ejeren 3,75  

 kr./m2, for 1 m2 servitutbelagt areal dog kun 1,90 kr. pr. m2, og der findes  

 ikke grundlag for herudover at yde erstatning for opsætning af projektpæle på  

 det eksproprierede areal eller for at betale ejeren erstatning for tabt  

 arbejdsfortjeneste.
For konsulentbistand ydes der godtgørelse som nedenfor  

 anført.
 THI BESTEMMES:
 Der tillægges Viggo Kofoed som ejer af ejendommen matr. nr. 42 a  

 m.fl., Aaker for afstået agerjord 3,75 kr./m2, for servitutbelagt agerjord  

 dog kun 1,90 kr./m2.
 Erstatningsbeløbene forrentes fra tidspunktet for  

 ekspropriationsbeslutningen den 20. november 1984, til udbetalingen sker med  

 8 % årlig.
