1. Teknisk assistentelever Finansministeriet har fået en del henvendelser om lønnen til elever  

 omfattet af ovennævnte organisationsaftale. (* 2) Ifølge organisationsaftalens § 4 er lønnen afhængig af det uddannelsesår,  

 som eleven er på.
 Uddannelsens varighed og struktur fremgår af Undervisningsministeriets  

 bekendtgørelse af 12. december 1990 om uddannelsen til teknisk assistent.
 Uddannelsen er 3-årig, men der er mulighed for, at eleven kan fritages for  

 en del af skoleperioderne, jf. bekendtgørelsens §§ 6 og 34.
Eksempelvis kan elever med EFG-basisår eller svendebrev inden for jern-og  

 metalområdet eller bygge- og anlægsområdet fritages for 1. skoleperiode, og  

 elever med studenter-, hf-eksamen kan fritages for 1. skoleperiode og indtil  

 halvdelen af 2. skoleperiode.
Undervisningsministeriet overvejer at indføre  

 den samme ordning for elever med htx-eksamen.
Det afgørende for lønnen i disse situationer er, hvilket uddannelsesår  

 eleven befinder sig på i forhold til uddannelsens opbygning. 2. uddannelsesår  

 starter således altid efter 2. skoleperiode uanset elevens adgangsvej.
Efter  

 3. skoleperiode og frem til og med 4. skoleperiode anvendes satsen for 3.  

 uddannelsesår.
 Lønnen afhænger således altid af, på hvilket uddannelsesår eleven er,  

 uanset om eleven fritages for en del af skoleuddannelsen.
 Løn for et uddannelsesår kan ikke gives i mere end en 12-måneders  

 perio-de.
 Det fremgår endvidere af bekendtgørelsens § 4, at praktikuddannelse kan  

 træde i stedet for 1. skoleperiode.
En elev over 18 år kan starte på Teknisk Skole med 2. skoleperiode,  

 hvilket indebærer, at eleven i stedet for 1. skoleperiode skal gennemgå 20  

 ugers ekstra praktik.
Uddannelsen varer altså også for elever over 18 år  

 normalt 3 år.
 Uanset hvor den ekstra praktikperiode lægges, skal der ydes løn efter 1.  

 uddannelsesår i de første 20 ugers praktik, hvis eleven har en  

 uddannelsesaftale.
 Herefter anvendes lønnen for 2. uddannelsesår i den efterfølgende  

 12-måneders periode, og lønnen for 3. uddannelsesår anvendes i den sidste  

 12-måneders periode.
2. Organisationsaftalens §§ 4 og 4a I organisationsaftalens bestemmelser om elever og om praktikanter er det  

 fastsat, at disse ikke er omfattet af §§ 6 og 8. Dette er ikke korrekt.
 Det rigtige er, at elever og praktikanter ikke er omfattet af § 7 (om  

 kvalifikationstillæg) og § 9 (om pension).
3. Organisationsaftalens § 2, stk. 2 I denne bestemmelse er det ikke-pensionsgivende tillæg på slutlønnen i  

 stedtillægssats VI fejlagtigt angivet som 12.967.
 Der er enighed mellem Finansministeriet og Teknisk Landsforbund om, at det  

 rigtige tillæg er 12.697, hvilket er anført i de udsendte lønoversigter.
4. Organisationsaftalens § 2, stk. 1 I denne bestemmelse er det beskrevet, at alle trin i lønskalaen for  

 tekniske assistenter mv. er 1-årige.
 Der skal i stedet anføres:
 »Alle trin er 1-årige, bortset fra 1. trin, som er 2-årigt«.
Finansministeriet Administrations- og Personaledepartement Den 17. september 1992 P.M.V.
 E.B.
