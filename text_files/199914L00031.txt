Betænkning afgivet af Skatteudvalget den  

 7. oktober 1999 Betænkning over Forslag til lov om ændring af  

 ejendomsværdiskatteloven (Begrænsningsregel for andre end pensionister m.fl.  

 og indfasning af indkomstregulering) Udvalget har behandlet lovforslaget i et møde og  

 har herunder stillet spørgsmål til skatteministeren, som denne  

 har besvaret skriftligt.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis, Det  

 Radikale Venstres, Enhedslistens, Fremskridtspartiets og Kristeligt  

 Folkepartis medlemmer af udvalget) lovforslaget til vedtagelse med det  

 stillede ændringsforslag.
 Et mindretal (Dansk Folkepartis medlem af udvalget)  

 vil ved 3. behandling stemme hverken for eller imod lovforslaget.
 Et andet mindretal (Centrum-Demokraternes medlem af  

 udvalget) vil redegøre for sin stilling til lovforslaget ved 2.  

 behandling.
Ændringsforslag Af	skatteministeren, tiltrådt af et flertal (S, V,  

 KF, SF, RV, EL, FP og KRF):
§ 2 1) I stk. 2, 2. pkt., og stk. 3 indsættes  

 efter »lovbekendtgørelse nr. 819 af 3.  

 november 1997«: », som ændret ved § 1 i lov nr. 119  

 af 20. februar 1998«.
Bemærkninger Til nr. 1 Der er tale om en redaktionel ændring, idet  

 ligningslovens § 15 E, stk. 1, som anført i lovbekendtgørelse  

 nr. 819 af 3. november 1997, er ændret ved § 1 i lov nr. 119 af 20.  

 februar 1998 om ændring af ligningsloven. (Ændret princip for  

 regulering af lejeværdiens progressionsgrænse). Ved den  

 foreslåede ændring henvises herved til den gældende  

 formulering af § 15 E, stk. 1.
