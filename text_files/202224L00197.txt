Betænkning afgivet af Kirkeudvalget den 15. marts 2023 Betænkning over Forslag til lov om ændring af lov om menighedsråd, lov om folkekirkens økonomi og lov om forsøg i folkekirken (Udvidelse og forenkling af samarbejdsmuligheder, øget transparens og fleksibilitet i den lokale økonomistyring m.v. og ophævelse af lov om forsøg i folkekirken) [af kirkeministeren (Louise Schack Elholm)]:
1. Ændringsforslag Der er stillet 7 ændringsforslag til lovforslaget.
Kirkeministeren har stillet ændringsforslag nr. 1-6, og Socialistisk Folkepartis medlemmer af udvalget har stillet ændringsforslag nr. 7.
2. Indstillinger Et flertal i udvalget (S, V, M, KF, RV og DF) indstiller lovforslaget til vedtagelse med de af kirkeministeren stillede ændringsforslag.
Flertallet vil stemme imod det af SF stillede ændringsforslag.
 Et mindretal i udvalget (SF, DD, LA, EL og ALT) indstiller lovforslaget til vedtagelse med de stillede ændringsforslag.
 Nye Borgerlige, Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af kirkeministeren, tiltrådt af udvalget:
 1) Titlen affattes således:
»Forslag til Lov om ændring af lov om menighedsråd og lov om folkekirkens økonomi og om ophævelse af lov om forsøg i folkekirken (Udvidelse og forenkling af samarbejdsmuligheder, øget transparens og fleksibilitet i den lokale økonomistyring m.v. og ophævelse af lov om forsøg i folkekirken)«.
[Lovteknisk ændring] Til § 1 2) I den under nr. 7 foreslåede § 43 c ændres »§ 43 b« til: »§ 43 b, jf. § 43,«.
[Præcisering af henvisning] 3) I det under nr. 8 foreslåede kapitel 8 a ændres i § 44 a, stk. 2 »beslutninger« til: »beslutninger for«.
[Sproglig ændring] Til § 2 4) Nr. 4 affattes således:
»4. I § 5, stk. 4, nr. 3, ændres i 1. pkt. »§ 7 a, stk. 1-2« til: »§ 7, stk. 2«, og »til kommunens kirkekasser« udgår, og i 2. pkt. ændres »§ 7, stk. 5, 2. pkt.« til: »§ 7, stk. 6, 2. pkt.«« [Lovteknisk ændring] 5) Nr. 8 affattes således:
»8. I § 5, stk. 7, 1. og 2. pkt., som bliver stk. 9, 1. og 2. pkt., ændres »stk. 6« til: »stk. 7«.« [Lovteknisk ændring] 6) I den under nr. 11 foreslåede affattelse af § 7 a ændres i stk. 3 »selvstændige juridiske enheder« til: »en selvstændig juridisk enhed«.
[Lovteknisk ændring] Af et mindretal (SF), tiltrådt af et mindretal (DD, LA, EL og ALT):
 7) Efter nr. 32 indsættes om nyt nummer:
»01. I § 23 a, stk. 1, 2. pkt., ændres »1« til: »2«.« [Mulighed for forhøjelse af stiftsbidraget] Bemærkninger Til nr. 1 Lovforslagets titel nyaffattes, idet »og lov om forsøg i folkekirken« ændres til »og ophævelse af lov om forsøg i folkekirken«.
Herved tydeliggøres det, at lov om forsøg i folkekirken ophæves.
 Der er tale om en lovteknisk ændring.
Til nr. 2 I den i lovforslagets § 1, nr. 7, foreslåede § 43 c foretages en lovteknisk ændring, således at der henvises til § 43 b, jf. § 43 i bestemmelsen.
Herved præciseres krav om godkendelse efter begge bestemmelser.
 Der foretages ikke nogen materiel ændring.
Til nr. 3 I det i lovforslagets § 1, nr. 8, foreslåede § 44 a, stk. 2, foretages en sproglig ændring, således at fællesbestyrelsen kan træffe beslutninger for og administrere alle samarbejder inden for provsti eller ligningsområde som anført i stk. 1. Herved tydeliggøres det, at fællesbestyrelsen udelukkende træffer beslutning for de samarbejder, som fællesbestyrelsen administrerer.
 Der er tale om en sproglig ændring.
Til nr. 4 Med den nye affattelse præciseres det, hvilke ændringer der foretages i henholdsvis 1. og 2. pkt. i § 5, stk. 4, nr. 3, i lov om folkekirkens økonomi.
Samtidig præciseres det, at henvisningen i § 5, stk. 4, nr. 3, 2. pkt., ændres fra stk. 5, 2. pkt., til stk. 6, 2. pkt.
Der er tale om en lovteknisk ændring, idet det ved en fejl var blevet foreslået at ændre henvisningen til stk. 7, 2. pkt.
Til nr. 5 Med den ændrede affattelse tydeliggøres det, at ændringen foretages i § 5, stk. 7, 1. og 2. pkt.
Præciseringen er nødvendig, fordi § 5, stk. 7, i lov om folkekirkens økonomi indeholder tre punktummer.
 Der er tale om en lovteknisk ændring.
Til nr. 6 I det i lovforslagets § 2, nr. 11, foreslåede § 7 a, stk. 3, foretages en præcisering, således at det tydeliggøres, at en bestyrelse kun kan administrere én selvstændig juridisk enhed.
 Der er tale om en lovteknisk ændring.
Til nr. 7 Det følger af § 23 a, stk. 1, 2 pkt., i lov om folkekirkens økonomi, at det bindende bidrag fra kirkekasserne til finansiering af aktiviteter i stiftet ikke kan overstige 1 pct. af den lokale ligning i de enkelte ligningsområder i stiftet.
 Det foreslås at ændre § 23 a, stk. 1, 2 pkt., i lov om folkekirkens økonomi, så det maksimale stiftsbidrag ændres fra 1 til 2 pct.
Forslaget vil indebære, at de stiftsråd, som ønsker at øge stiftsbidraget op til maksimum 2 pct. af den lokale ligning, får mulighed for dette.
Det vil dog stadig være en forudsætning, at det lokalt besluttes af det enkelte stiftsråd at øge bidraget.
4. Udvalgsarbejdet Lovforslaget blev fremsat den 25. januar 2023 og var til 1. behandling den 9. februar 2023. Lovforslaget blev efter 1. behandling henvist til behandling i Kirkeudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og kirkeministeren sendte den 9. marts 2023 dette udkast til udvalget, jf.
KIU alm. del  bilag 33. Den 25. januar 2023 sendte kirkeministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 2 spørgsmål til kirkeministeren til skriftlig besvarelse, som ministeren har besvaret.
Bjarne Laustsen (S) Flemming Møller Mortensen (S) Jens Joel (S) Kim Aas (S) Kris Jensen Skriver (S) Leif Lahn Jensen (S) Rasmus Prehn (S) Sara Emil Baaring (S) Thomas Monberg (S) Lars Christian Lilleholt (V) nfmd.
Erling Bonnesen (V) Peter Juel-Jensen (V) Mads Fuglede (V) Jeppe Søe (M) Jon Stephensen (M) Søren Espersen (DD) fmd.
Lise Bech (DD) Katrine Daugaard (LA) Henrik Dahl (LA) Helle Bonnesen (KF) Mai Mercado (KF) Mikkel Bjørn (DF) Morten Messerschmidt (DF) Theresa Berg Andersen (SF) Astrid Carøe (SF) Marianne Bigum (SF) Søren Søndergaard (EL) Zenia Stampe (RV) Sascha Faxe (ALT) Nye Borgerlige, Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
