Et finansieringsselskab F ydede en klager K et billån.
Lånet  

 forrentedes med en variabel rente, som på stiftelsestidspunktet udgjorde  

 12,5%. I lånedokumentets almindelige bestemmelser var anført, at renten af  

 lånet beregnedes efter de satser, som F til enhver tid fastsætter for lån af  

 denne art.
Renten ændredes efterfølgende først til 13,87% og 14,87%. K  

 indbragte sagen for Ankenævnet bl.a. med påstand om, at F tilpligtedes at  

 regulere renten med tilbagevirkende kraft, således at K's lån forrentedes med  

 samme rente som nye tilsvarende billån ydet af F.
K fik medhold.
 Kendelse af 18. december 1992 i sag nr. 433/1992 (Udlån, rente).
Finansieringsselskabet F ydede i september 1990 klageren K et billån på  

 63.779 kr.
Lånet forrentedes med en variabel rente, som på  

 stiftelsestidspunktet udgjorde 12,5% p.a.
I låneaftalens almindelige  

 bestemmelser var under »Rentesats« bl.a. anført, at renter af lånet  

 beregnedes efter de satser, som F til enhver tid »fastsætter for lån af  

 denne art«.
 I løbet af 1991 steg lånets rente, således at renten ved udgangen af året  

 var 13,87%. Pr. 10. juni 1991 ændredes renten til 14,87%.
 K indbragte sagen for Ankenævnet bl.a. med påstand om, at F tilpligtedes  

 med tilbagevirkende kraft at nedsætte renten således, at K's lån forrentedes  

 med samme rente som nye tilsvarende billån ydet af F.
 F nedlagde påstand om frifindelse.
 Ankenævnet tog K's påstand til følge med disse bemærkninger:
»Allerede efter indholdet af den citerede bestemmelse i låneaftalens  

 almindelige bestemmelser findes F ... ikke at være berettiget til for K's lån  

 at fastsætte en rente, der er højere end den rente, der til enhver tid er  

 gældende for nye lån af samme art som K's.« I kendelsens konklusion bestemtes, at F burde anerkende ikke at have  

 været/være berettiget til at fastsætte en rente for K's lån højere end den  

 rente, der til enhver tid havde været/er gældende for nye lån af samme art.  

 Endvidere pålagdes F at regulere K's restgæld i overensstemmelse hermed.
 (* 1)Offentliggjort i Fagskrift for Finansvæsen og Ankenævnets  

 årsberetning for 1992.
