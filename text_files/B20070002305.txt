Bekendtgørelse om begrænsning i adgang til ydelser  

 efter sundhedsloven for visse persongrupper (Hvilende ret til ydelser efter lovens afsnit V og X) I medfør af § 11 i sundhedsloven, lov nr. 546 af 24.  

 juni 2005, som ændret ved lov nr. 1556 af 20. december 2006, fastsættes:
§ 1.  

  

 Indkaldte til værnepligtstjeneste  

 eller tjeneste, der træder i stedet herfor, og personer, der er optaget i  

 anstalter og arresthuse under Kriminalforsorgen, har ikke adgang til ydelser  

 efter lovens afsnit V og X, hvis der under indkaldelse eller ophold i de  

 nævnte  

 institutioner er draget omsorg for de pågældendes ydelser efter lovens afsnit  

 V  

 og X, og opholdet skønnes at ville vare 3 måneder eller mere.
For  

 varetægtsfanger regnes 3 måneders fristen fra det tidspunkt, hvor der er  

 afsagt  

 endelig dom.
§ 2.  

  

 En person, der indkaldes eller  

 optages i en af de nævnte institutioner eller tjenestesteder, skal så vidt  

 muligt aflevere sit sundhedskort til tjenestestedet eller institutionen.  

 Tjenestestedet eller institutionen skal oplyse om indkaldelsen eller  

 optagelsen  

 til den kommune, hvor den pågældende står folkeregistreret.
For værnepligtige  

 er tjenestestedets anmeldelse til folkeregistret tilstrækkelig meddelelse.
 Stk. 2.  

  

 Kommunen skal  

 ændre den sikredes status til hvilende sikret, og udsteder et sundhedskort i  

 overensstemmelse hermed.
 Stk. 3.  

  

 De pågældendes  

 børn er selvstændigt sikrede og opretholder retten til sundhedslovens  

 ydelser.
§ 3.  

  

 Kriminalforsorgens institutioner skal  

 ved udskrivning fra  

 institutionen underrette den kommune, hvor pågældende har bopæl, om at den  

 sikrede ikke længere er hvilende sikret.
Tjenestestedet skal ved hjemsendelse  

 af værnepligtige underrette den kommune, hvor pågældende har bopæl, om at den  

 sikrede ikke længere er hvilende sikret.
Stk. 2.  

  

 Kommunen  

 forsyner herefter den sikrede med et nyt sundhedskort.
Den sikrede afleverer  

 tidligere udstedt sundhedskort til kommunen eller tilintetgør det.
 § 4.  

  

 Bekendtgørelsen træder i kraft  

 den 1. februar 2007. Samtidig ophæves bekendtgørelse nr. 119 af 17. marts  

 1976  

 om begrænsning i adgang til ydelser efter sygesikringsloven for visse  

 persongrupper.
