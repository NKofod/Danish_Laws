 I medfør af § 2, stk. 5, og § 28, i lov nr. 98 af 12. marts 1980 om skibes  

 sikkerhed m.v. fastsættes:
Definitioner § 1.  I denne bekendtgørelse skal efternævnte udtryk  

 forstås som nedenfor angivet:
»Fiskeskib« - Ethvert skib, der er forsynet med fiskericertifikat i henhold til lov om  

 skibsregistrering.
»Godkendt« - Godkendt af Post og Telegrafvæsenet.
»Nødradiopejlsender« - Radioanlæg, der i nødsituationer benyttes til udsendelse af  

 radiosignaler, der alarmerer kyststationer, skibe og fly, og som kan  

 lokaliseres ved radiopejling.
»Vagtmodtager« - Radiomodtager, der kun modtager på den radiotelefoniske nødfrekvens 2182  

 kHz og er forsynet med en anordning, der blokerer for andre signaler end  

 foreskrevne alarmsignaler.
»Længde« - Længde målt i overensstemmelse med reglerne i den internationale  

 Torremolinos-konvention om fiskeskibes sikkerhed, 1977.
Nødradiopejlsendere § 2.  Ethvert fiskeskib på 5 registertons brutto og  

 derover skal være udrustet med nødradiopejlsender, medmindre det for skibet  

 fastsatte fartsområde falder inden for et af nedennævnte fartsområder:
 Stk. 2.  I skibe, for hvilke der er foreskrevet en eller  

 flere redningsflåder, skal der i hver af disse være nedpakket en  

 nødradiopejlsender.
Stk. 3.  I skibe, for hvilke der ikke er foreskrevet  

 redningsflåde, skal nødradiopejlsenderen, hvis den ikke er nedpakket i en  

 redningsflåde, opbevares i styrehuset eller på andet let tilgængeligt sted.
I  

 så tilfælde skal anlæggets startkontakt være plomberet af Statens Skibstilsyn  

 eller af en af Statens Skibstilsyn dertil bemyndiget person eller virksomhed.
 Stk. 4.  Såfremt der i en ikke foreskreven redningsflåde  

 ikke er nedpakket en nødradiopejlsender, skal flådens container eller paksæk  

 på tydelig måde være forsynet med påmærkning herom.
§ 3.  Ombord i et fiskeskib, der i henhold til § 2,  

 stk. 1, skal være udrustet med nødradiopejlsender, må der kun forefindes  

 nødradiopejlsender af godkendt type.
De i henhold til denne bekendtgørelse  

 påbudte nødradiopejlsendere skal kunne sende på frekvenserne 2182 kHz, 121,5  

 MHz og 243 MHz.
Rækkevidden på 2182 kHz skal være mindst 50 sømil.
På 121,5  

 MHz og 243 MHz skal den udstrålede spidseffekt være mindst 250 milliwatt.
Stk. 2.  En nødradiopejlsender skal drives fra et  

 indbygget batteri, der har tilstrækkelig kapacitet til mindst 48 timers  

 uafbrudt drift.
Batteriets lagerholdbarhedstid skal være mindst 2 år.  

 Udskiftning af batteri skal finde sted med intervaller svarende til højst  

 halvdelen af lagerholdbarhedstiden.
Stk. 3.  Nødradiopejlsenderen skal afprøves mindst hver  

 12. måned.
Ved afprøvningen skal den i anlægget indbyggede kunstige antenne  

 benyttes.
Dato for afprøvning og udskiftningstidspunkt for batteriet skal  

 være tydeligt angivet på anlægget.
Afprøvning og udskiftning af batterier  

 skal foretages af det pågældende anlægs fabrikant eller serviceorganisation.
Vagtmodtager § 4.  Ethvert fiskeskib på 24 m og derover i længde,  

 som i henhold til § 2, stk. 1, i denne bekendtgørelse er udrustet med  

 nødradiopejlsender, skal være udrustet med vagtmodtager.
Stk. 2.  Vagtmodtageren skal være af godkendt type og  

 installeret i styrehuset.
Den må ikke være tilsluttet en sendeantenne.
Vagttjeneste § 5.  I et fiskeskib, som i henhold til denne  

 bekendtgørelse skal være udrustet med vagtmodtager, skal der, når skibet er i  

 søen, til stadighed holdes vagt på den radiotelefoniske nødfrekvens 2182 kHz  

 ved hjælp af vagtmodtageren.
 Stk. 2.  Den i vagtmodtageren indbyggede anordning, der  

 blokerer for andre signaler end foreskrevne alarmsignaler, må kun benyttes,  

 når forholdene efter skibsførerens skøn er af en sådan art, at opretholdelse  

 af lyttevagten ville kunne forstyrre skibets sikre drift og navigering.
Dispensation § 6.  Direktøren for Statens Skibstilsyn kan under  

 ganske særlige omstændigheder gøre undtagelse fra de i bekendtgørelsen  

 indeholdte bestemmelser.
Straffebestemmelse § 7.  Overtrædelse af bekendtgørelsen straffes med  

 bøde eller hæfte.
 Ikrafttræden m.v.
§ 8.  Denne bekendtgørelse træder i kraft ved  

 offentliggørelsen i Lovtidende.
Samtidig ophæves bekendtgørelse nr. 184 af  

 29. april 1982 om nødradiopejlsendere og vagtmodtagere i fiskeskibe.
 Stk. 2.  For fiskeskibe på 20 registertons brutto og  

 derover skal den i § 2 foreskrevne nedpakkede nødradiopejlsender anskaffes  

 ved førstkommende eftersyn af redningsflåden, dog senest 1. august 1983.
 Stk. 3.  For fiskeskibe på 5 registertons brutto og  

 derover, men under 20 registertons brutto, skal den i § 2 foreskrevne  

 nødradiopejlsender anskaffes senest den 1. august 1984.
 Stk. 4.  For fiskeskibe, der er udrustet med  

 nødradiopejlsender i henhold til § 2 i denne bekendtgørelse, bortfalder  

 kravet om transportabelt radioapparat i § 4, pkt. 2, i bekendtgørelse nr. 174  

 af 21. maj 1965 om radiostationer og radiotjeneste i skibe og § 311 i  

 bekendtgørelse nr. 173 af 21. maj 1965 om forskrifter for skibes bygning og  

 udstyr m.v.
