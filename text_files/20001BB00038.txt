Fremsat den 9. november 2000 af Keld Albr  

 echtsen (EL) og Søren Kolstrup (EL) Forslag til folketingsbeslutning om dansk veto mod øgede EU-beføjelser  

 på det handelspolitiske område Folketinget opfordrer regeringen til at nedlægge  

 veto mod traktatændringer og andre forslag, som giver EU øgede  

 beføjelser på det handelspolitiske område, herunder til at  

 nedlægge veto mod forslag om indførelse af  

 flertalsafgørelser på yderligere områder, f.eks. i  

 forbindelse med forhandlinger om tjenesteydelser, intellektuel ejendomsret og  

 investeringer.
Bemærkninger til forslaget I forbindelse med forhandlingerne om en ny  

 EU-traktat foreligger der nu hele tre forslag, der alle har til hensigt at  

 reformere den fælles handelspolitik.
Alle tre forslag har til hensigt  

 at udvide EU s kompetence på dette område, med særlig  

 vægt på tjenesteydelser, intellektuel ejendomsret og  

 investeringer. Øgede beføjelser til EU skabes i denne  

 sammenhæng først og fremmest ved at indføre  

 flertalsafgørelser i Ministerrådet, hvor der for  

 indeværende kræves enstemmighed, og ved at udvide  

 Europa-Kommissionens kompetence i relation til handelspolitiske  

 spørgsmål.
Begrundelsen for forslagene er, at de vil sikre  

 »effektivitet« i EU s optræden ved internationale forhandlinger.
Det  

 skal i den forbindelse bemærkes, at EU bestemt ikke i de  

 foregående år har været kendetegnet ved mangel på  

 effektivitet.
Tværtimod har EU været yderst aktiv i f.eks.  

 WTO-sammenhænge og har stået bag en mere omfattende dagsorden end  

 USA. »Effektivitet« er bl.a. derfor ikke en rimelig grund til at afskaffe den  

 indflydelse, der nationalt kan øves på EU s handelspolitik  

 på de områder, der er bragt i spil, heller ikke efter en  

 udvidelse af EU med flere af de øst- og centraleuropæiske  

 ansøgerlande.
 Tværtimod er der meget gode grunde til at holde fast  

 i enstemmighedsprincippet og til at modsætte sig yderligere kompetence  

 til Europa-Kommissionen.
Netop i denne tid bringes en lang række »nye emner«  

 ind i internationale handelspolitiske forhandlinger, som berører  

 vigtige dele af samfundslivet.
Det er ikke utænkeligt, at den  

 offentlige sektor, herunder sundheds- og uddannelsessystemet, kan blive  

 berørt af forhandlingerne under GATS i WTO.
Hvad intellektuel  

 ejendomsret angår, så har debatten om direktivet for patenter  

 på bioteknologiske opfindelser vist store meningsforskelle såvel  

 i Danmark som i andre lande.
Den nuværende tendens hen mod en kraftig  

 udvidelse af mulighederne for patentering bør ikke foregå  

 på betingelser, som giver mindre mulighed for indflydelse  

 nationalt.
 Under betegnelsen »investeringer« kan desuden  

 kulturpolitikken, miljøpolitikken og mange andre områder i  

 højere grad komme ind under EU-kompetence.
De foreslåede reformer af reglerne for den  

 fælles handelspolitik giver Europa-Kommissionen øget kompetence  

 på en lang række nye områder, både under  

 forhandlinger af nye aftaler og i forbindelse med tolkningen og anvendelsen  

 af eksisterende aftaler.
Det er i sig selv meget problematisk i betragtning  

 af den måde, Kommissionen har optrådt på ved en række  

 lejligheder, f.eks. i Seattle.
I betragtning af hvor meget den danske regering i den  

 forløbne periode har lagt vægt på, at netop Danmark har  

 sikret en udstrakt grad af parlamentarisk kontrol med forhandlingerne i WTO,  

 vil det være en kilde til stor undren, hvis Danmark i den  

 nuværende situation tilslutter sig forslag, der trækker entydigt  

 i modsat retning.
Overgang til flertalsafgørelser vil bl.a. betyde, at  

 det ikke længere vil være nødvendigt at ratificere  

 indgåede aftaler i Folketinget.
Det vil gøre det sværere  

 for Folketinget at engagere sig i og påvirke beslutningsprocesserne i  

 EU og dermed også i WTO.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om dansk veto mod  

 øgede EU-beføjelser på det handelspolitiske  

 område.
(Beslutningsforslag nr.
B 38).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
