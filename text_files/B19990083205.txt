Bekendtgørelse om kvalifikationskrav  

 til søfarende og fiskere og om sønæringsbeviser I medfør af §§ 18, 19, 20 og 27 i lov nr. 15 af 13. januar 1997 om  

 skibes besætning, som ændret ved lov nr. 902 af 16. december  

 1998, fastsættes:
HANDELSSKIBE Dæks-, maskin- og enhedsmandskab § 1. Dæks-, maskin- og enhedsmandskab skal  

 opfylde nedenstående betingelser:
 1)	En ubefaren matros, ubefaren motormand eller ubefaren skibsassistent  

 skal have gennemført grundkursus for skibsassistenter eller  

 gennemført den af Søfartsstyrelsen godkendte skoleuddannelse  

 for erhvervsfiskere.
2)	En befaren matros, befaren motormand eller befaren skibsassistent  

 skal a)	have udført tjeneste som ubefaren matros, ubefaren motormand  

 eller ubefaren skibsassistent i søgående skibe i 18  

 måneder og have gennemført afslutningskursus for  

 skibsassistenter, eller b)	have erhvervet svendebrev eller uddannelsesbevis i et af  

 Søfartsstyrelsen godkendt fag eller en godkendt branche inden for  

 jern- og metalområdet og have gennemført et af  

 Søfartsstyrelsen fastsat maritimt kursus for personer med svendebrev.
 Stk. 2. I skibe registreret i Dansk Internationalt  

 Skibsregister kan Søfartsstyrelsen tillade, at dæks-, maskin- og  

 enhedsmandskab, som dokumenterer at have gennemført en godkendt  

 grunduddannelse, der opfylder kravene i STCW-konventionens reglement VI/1 og  

 i STCW kodens afsnit A-VI/1, paragraf 2 om "Basic Training", i  

 stedet for at opfylde betingelserne i stk. 1 opfylder nedenstående  

 betingelser:
 1)	En ubefaren matros, ubefaren motormand eller ubefaren skibsassistent  

 skal have udført henholdsvis dækstjeneste, maskintjeneste eller  

 dæks- og maskintjeneste som medlem af en enhedsbesætning i  

 søgående skibe i 12 måneder.
 2)	En befaren matros, befaren motormand eller befaren skibsassistent  

 skal have udført henholdsvis dækstjeneste, maskintjeneste eller  

 dæks- og maskintjeneste som medlem af en enhedsbesætning i  

 søgående skibe i 36 måneder.
 Stk. 3. Dokumentation som anført i stk. 2 skal  

 være udstedt af en stat, som af Søfartsstyrelsen er anerkendt  

 hertil.
 Stk. 4. Søfarende, der inden 1. februar 2002  

 retmæssigt har gjort tjeneste på dansk skib som befaren matros,  

 befaren motormand eller befaren skibsassistent, anses at have  

 gennemført den i stk. 2 krævede grunduddannelse.
Uddannelseskrav til personel i tankskibe § 2. Officerer og befarent skibsmandskab i  

 tankskibe skal have gennemført et af Søfartsstyrelsen godkendt  

 brandslukningskursus og orienteringskursus om tankskibe og have erhvervet et  

 af Søfartsstyrelsen udfærdiget tankskibsbevis for opfyldelsen af  

 disse krav.
 Stk. 2. Bestemmelsen i stk. 1 skal endvidere  

 følges af enhver anden person, som i forbindelse med ladning og  

 lastbehandlingsudstyr i tankskibe har særlige opgaver og særligt  

 ansvar i tilknytning til disse opgaver.
 Stk. 3. I olie-, kemikalie- og gastankskibe skal  

 førere, overstyrmænd, maskinchefer og 1. maskinmestre ud over  

 opfyldelse af kravene i stk. 1 være i besiddelse af tankskibsbevis  

 på ledelsesniveau for den type tankskib, der gøres tjeneste  

 på.
Stk. 4. Til erhvervelse af det i stk. 3 omhandlede  

 tankskibsbevis på ledelsesniveau kræves, at vedkommende 1)	er i besiddelse af gyldigt bevis, der giver ret til tjeneste som  

 navigatør eller maskinmester, 2)	har forrettet tjeneste i 3 måneder som officer i den type  

 tankskib, til hvilket beviset er gyldigt, dog at tjeneste i kemikalietankskib  

 kan medregnes som tjeneste i olietankskib og 3)	har gennemført et af Søfartsstyrelsen godkendt  

 specialkursus for den type af tankskib, hvortil beviset er gyldigt.
 Stk.5. Søfartsstyrelsen kan tillade, at befarent  

 skibsmandskab i skibe registreret i Dansk Internationalt Skibsregister i  

 stedet for det i stk. 1 omhandlede bevis har erhvervet udenlandsk bevis  

 udfærdiget i henhold til bestemmelserne i STCW-konventionens Reglement  

 V/1, paragraf 1.
 Stk. 6. Det i stk. 3 omhandlede tankskibsbevis på  

 ledelsesniveau skal endvidere indehaves af enhver anden person, der på  

 tilsvarende ledelsesniveau under tjeneste på tankskib har direkte  

 ansvar for lastning, losning og kontrol med ladningen under rejsen eller for  

 arbejde med ladningen.
 Stk. 7. Fra 1. februar 2002 skal det i stk. 1 omhandlede  

 tankskibsbevis for officerer være udfærdiget som del af den for  

 navigations- og maskinofficerer krævede STCW-konventionspåtegning  

 af sønæringsbevis.
Vagtholdsbeviser § 3. For erhvervelse af vagtholdsbevis  

 kræves, at vedkommende 1)	har bestået en af Søfartsstyrelsen fastsat syns- og  

 høreprøve, 2)	er i besiddelse af sundhedsbevis, der er gyldigt for den tjeneste,  

 som beviset giver ret til, 3)	er fyldt 16 år, 4)	har gennemført grundkursus for skibsassistenter eller det i  

 §1, stk. 1, nr. 2, litra b, omhandlede maritime kursus, og 5)	har gennemført mindst to måneders brovagttjeneste under  

 opsyn af føreren eller den vagthavende navigatør og herunder er  

 instrueret i samtlige opgaver vedrørende brovagttjenesten.
 Stk. 2. Vagtholdsbevis med påtegning om, at  

 pågældende alene kan indgå i brovagten under opsyn af  

 føreren eller den vagthavende navigatør udstedes til personer,  

 der opfylder de i stk. 1 fastsatte betingelser bortset fra den i stk. 1, nr.  

 5, krævede brovagttjeneste.
Sønæringsbeviser til navigatører § 4. Foruden de specielle krav for erhvervelse af  

 sønæringsbevis anført under de enkelte beviser  

 kræves, at vedkommende 1)	har erhvervet den foreskrevne fartstid i søgående  

 handelsskibe med en bruttotonnage på 20 eller derover ved  

 dækstjeneste, som skibsassistent eller som styrmandselev, 2)	er i besiddelse af sundhedsbevis, der er gyldigt for den tjeneste,  

 som sønæringsbeviset giver ret til, 3)	har bestået en af Søfartsstyrelsen fastsat syns- og  

 høreprøve, 4)	er myndig og ikke er under værgemål efter  

 værgemålslovens § 5 eller under samværgemål efter  

 værgemålslovens § 7, og 5)	er i besiddelse af gyldigt begrænset certifikat som  

 radiooperatør i GMDSS (ROC).
§ 5. Til erhvervelse af duelighedsbevis i sejlads  

 kræves, at vedkommende har bestået duelighedsprøve i  

 sejlads inden for de sidste fem år forud for datoen for udstedelse af  

 bevis og 1)	har gennemført grundkursus for skibsassistenter og erhvervet  

 en fartstid på 3 måneder, eller 2)	har erhvervet en fartstid på 12 måneder.
 § 6. Til erhvervelse af bevis som bedstemand  

 kræves, at vedkommende har bestået duelighedsprøve i  

 sejlads inden for de sidste fem år forud for datoen for udstedelse af  

 bevis eller er i besiddelse af gyldigt duelighedsbevis i sejlads og har  

 erhvervet en fartstid på 18 måneder.
§ 7. Til erhvervelse af bevis som styrmand af 2.,  

 3. og 4. grad kræves, at vedkommende 1) a)	har gennemført grundkursus for skibsassistenter og derefter  

 erhvervet en fartstid som styrmandselev på 12 måneder under en af  

 Søfartsstyrelsen særligt godkendt uddannelsesordning, b)	har gennemført grundkursus for skibsassistenter og erhvervet  

 en fartstid på 18 måneder, c)	har gennemført afslutningskursus for skibsassistenter og  

 erhvervet en fartstid på 15 måneder, eller d)	opfylder betingelserne for udmønstring som befaren  

 skibsassistent, har 12 måneders fartstid som skibsassistent og  

 dokumenterer at være kvalificeret til brovagttjeneste, 2) a)	enten ved en af Søfartsstyrelsen godkendt uddannelsesbog  

 dokumenterer, at uddannelsen under den under nr. 1 omhandlede fartstid er  

 gennemført med tilfredsstillende resultat, eller b)	har erhvervet en samlet fartstid på 36 måneder, og 3)	inden for de sidste fem år forud for datoen for udstedelse af  

 bevis har bestået a)	kystskippereksamen ved udstedelse af bevis som styrmand af 4. grad, b)	vagtofficereksamen eller sætteskippereksamen ved udstedelse af  

 bevis som styrmand af 3. grad, eller c)	skibsførereksamen ved udstedelse af bevis som styrmand af 2.  

 grad.
 Stk. 2. Personer, der opfylder betingelserne i stk. 1,  

 nr. 1 og nr. 3, kan erhverve bevis som styrmand af 4. grad, uanset at  

 uddannelsen om bord ikke er dokumenteret i en uddannelsesbog.
 Stk. 3. For erhvervelse af bevis som styrmand af 2. og 3.  

 grad skal 12 måneder af den i stk. 1 foreskrevne fartstid være  

 erhvervet i skibe med en bruttotonnage på 500 eller derover, heraf 6  

 måneder i skibe uden for kystfart.
 Stk. 4. Personer, der har bestået  

 vagtofficereksamen eller sætteskippereksamen, og som opfylder kravet i  

 stk. 3 bortset fra kravet om fartstid uden for kystfart, kan erhverve bevis  

 som styrmand af 3. grad med påtegning om, at beviset kun giver ret til  

 at gøre tjeneste i skibe i kystfart.
§ 8. Til erhvervelse af bevis som kystskipper  

 kræves, at vedkommende 1)	er i besiddelse af gyldigt bevis som styrmand af 4. grad, 2)	er fyldt 20 år, 3)	har dansk indfødsret og 4)	har gjort tjeneste i 12 måneder under forhold, hvor bevis som  

 bedstemand eller styrmand af 4. grad er foreskrevet.
§ 9. Til erhvervelse af bevis som  

 sætteskipper kræves, at vedkommende 1)	har bestået sætteskippereksamen, 2)	er i besiddelse af gyldigt bevis som styrmand af 3. grad, 3)	har dansk indfødsret og 4)	har gjort tjeneste under forhold, hvor bevis som styrmand af 3. grad  

 er foreskrevet a)	i 24 måneder, heraf 12 måneder som øverste eller  

 eneste styrmand, eller b)	i 36 måneder som styrmand.
§ 10. Til erhvervelse af bevis som styrmand af 1.  

 grad kræves, at vedkommende 1)	er i besiddelse af gyldigt bevis som styrmand af 2. grad og 2)	har gjort tjeneste i 12 måneder under forhold, hvor bevis som  

 styrmand af 2. eller 3. grad er foreskrevet.
§ 11. Til erhvervelse af bevis som  

 skibsfører kræves, at vedkommende 1)	er i besiddelse af gyldigt bevis som styrmand af 1. eller 2. grad, 2)	har dansk indfødsret og 3)	har gjort tjeneste i skibe med en bruttotonnage på 500 eller  

 derover under forhold, hvor bevis som styrmand af 2. eller 3. grad er  

 foreskrevet a)	i 24 måneder, heraf 12 måneder som øverste eller  

 eneste styrmand, eller b)	i 36 måneder som styrmand.
 § 12. I den i § 5, nr. 2, og §§ 6 og 7 foreskrevne  

 fartstid kan medregnes dækstjeneste i søgående skibe med  

 en bruttotonnage på 20 eller derover registreret som fiskeskibe eller  

 som skibe tilhørende Søværnet, dog skal 6 måneder  

 af den i § 5, nr. 2, 12 måneder af den i § 6, og § 7, stk. 1, samt den  

 særlige fartstid foreskrevet i § 7, stk. 3, være erhvervet i  

 handelsskibe.
Sønæringsbevis til maskinmestre § 13. Foruden de specielle krav for erhvervelse af  

 sønæringsbevis anført under de enkelte beviser  

 kræves, at vedkommende 1)	har erhvervet den foreskrevne maskintjeneste i søgående  

 handels- eller fiskeskibe med fremdrivningsmaskineri på 750 kW eller  

 derover, 2)	er i besiddelse af sundhedsbevis, der er gyldigt for den tjeneste,  

 som sønæringsbeviset giver ret til, og 3)	er myndig og ikke er under værgemål efter  

 værgemålslovens § 5 eller under samværgemål efter  

 værgemålslovens § 7.
 § 14. Til erhvervelse af duelighedsbevis i  

 motorpasning kræves, at vedkommende har bestået  

 duelighedsprøve i motorpasning og har gjort tjeneste i  

 søgående skibe i 6 måneder.
§ 15. Til erhvervelse af bevis som vagthavende  

 maskinmester kræves, at vedkommende 1)	har bestået 1. årsprøve til maskinmestereksamen  

 inden for de sidste fem år forud for datoen for udstedelse af bevis, 2)	har gjort maskintjeneste i 6 måneder, og 3)	ved en af Søfartsstyrelsen godkendt uddannelsesbog  

 dokumenterer, at uddannelsen under denne tjeneste er gennemført med  

 tilfredsstillende resultat.
§ 16. Til erhvervelse af bevis som skibsmaskinist  

 af 2. grad kræves, at vedkommende 1)	har gjort maskintjeneste i 12 måneder, og 2) a)	enten er i besiddelse af gyldigt bevis som vagthavende maskinmester,  

 eller b)	har bestået 1. årsprøve til maskinmestereksamen  

 inden for de sidste fem år forud for datoen for udstedelse af bevis og  

 ved en af Søfartsstyrelsen godkendt uddannelsesbog dokumenterer, at  

 uddannelsen under den under nr. 1 nævnte tjeneste er gennemført  

 med tilfredsstillende resultat.
§ 17. Til erhvervelse af bevis som  

 skibsmaskinmester af 2. grad kræves, at vedkommende 1)	har gjort tjeneste som vagthavende maskinmester eller maskintjeneste  

 under uddannelse til maskinofficer i 12 måneder, 2)	har bestået maskinmestereksamen og 3) a)	enten er i besiddelse af gyldigt bevis som vagthavende maskinmester,  

 eller b)	ved en af Søfartsstyrelsen godkendt uddannelsesbog  

 dokumenterer, at uddannelsen under den under nr. 1 nævnte tjeneste er  

 gennemført med tilfredsstillende resultat og har bestået den  

 under nr. 2 nævnte eksamen inden for de sidste fem år forud for  

 datoen for udstedelse af bevis.
§ 18. Til erhvervelse af bevis som skibsmaskinist  

 af 1. grad kræves, at vedkommende 1)	er i besiddelse af gyldigt bevis som skibsmaskinist af 2. grad, og 2)	har gjort maskintjeneste i 24 måneder, heraf 12 måneder  

 under forhold, hvor bevis som skibsmaskinist af 2. grad er foreskrevet.
§ 19. Til erhvervelse af bevis som  

 skibsmaskinmester af 1. grad kræves, at vedkommende 1)	er i besiddelse af gyldigt bevis som skibsmaskinmester af 2. grad og 2)	har gjort maskintjeneste i 24 måneder, heraf 12 måneder  

 under forhold, hvor bevis som skibsmaskinist af 2. grad eller  

 skibsmaskinmester af 2. grad er foreskrevet.
§ 20. Til erhvervelse af bevis som skibsmaskinchef  

 kræves, at vedkommende 1)	opfylder kravene for at erhverve bevis som skibsmaskinmester af 1.  

 grad og derefter 2)	har gjort tjeneste som 1. maskinmester i 12 måneder under  

 forhold, hvor bevis som skibsmaskinmester af 1. eller 2. grad er foreskrevet.
 § 21. Søfartsstyrelsen kan tillade, at  

 maskintjeneste i skibe tilhørende Søværnet medregnes  

 delvist i den foreskrevne maskintjeneste.
§ 22. De i §§ 14 til 20 omhandlede  

 sønæringsbeviser giver ret til at gøre tjeneste i  

 motorskibe.
Beviser udstedt på grundlag af maskinmestereksamen kan  

 påtegnes om, at de tillige giver ret til at gøre tjeneste i  

 dampskibe, såfremt pågældende har gjort maskintjeneste i  

 mindst 3 måneder i dampskibe.
Sønæringsbeviser til  

 radiooperatører § 23. Til erhvervelse af  

 sønæringsbevis som radiooperatør i GMDSS kræves, at  

 vedkommende 1)	har gennemgået en af Søfartsstyrelsen fastsat  

 sikkerhedsuddannelse, 2)	er i besiddelse af sundhedsbevis, der er gyldigt for den tjeneste,  

 som sønæringsbeviset giver ret til og 3)	har bestået prøve til erhvervelse af generelt  

 certifikat som radiooperatør i GMDSS (GOC) eller begrænset  

 certifikat som radiooperatør i GMDSS (ROC) inden for de seneste 5  

 år, eller er i besiddelse af gyldigt generelt certifikat som  

 radiooperatør i GMDSS (GOC) eller begrænset certifikat som  

 radiooperatør i GMDSS (ROC).
 Stk. 2. De i stk. 1 nævnte prøver og  

 certifikater skal være i overensstemmelse med bekendtgørelse om  

 certifikater til betjening af radioanlæg i maritime radiotjenester.
 Stk. 3. Sønæringsbevis som  

 radiooperatør udstedes med STCW-konventionspåtegning, som skal  

 angive GOC eller ROC afhængig af, hvilken af de i stk. 1, nr. 3,  

 angivne prøver, der er bestået.
Bevis som skibskok § 24. Til erhvervelse af bevis som skibskok  

 kræves, at vedkommende 1)	har erhvervet svendebrev inden for kokkefaget og 2)	har bestået prøven for skibskokke.
 Stk. 2. Bevis som skibskok kan endvidere udstedes til  

 personer, der under eller efter den i stk. 1, nr. 1, omhandlede uddannelse  

 har gjort kabystjeneste i søgående skibe i 12 måneder.
Duelighedsbeviser i betjening af redningsmidler § 25. Til erhvervelse af duelighedsbevis i  

 betjening af redningsbåde, -flåder og mand-over-bord både,  

 bortset fra hurtiggående mand-over-bord både, kræves, at  

 vedkommende 1)	inden for de sidste fem år forud for datoen for udstedelse af  

 bevis med tilfredsstillende resultat har gennemført en af  

 Søfartsstyrelsen godkendt uddannelse i betjening af  

 redningsbåde, -flåder og mand-over-bord både, bortset fra  

 hurtiggående mand-over-bord både, 2)	er i besiddelse af sundhedsbevis, der er gyldigt for den tjeneste,  

 som beviset giver ret til, 3)	er fyldt 18 år og 4)	har erhvervet en fartstid på 6 måneder i  

 søgående handelsskibe med en bruttotonnage på 20 eller  

 derover.
§ 26. Til erhvervelse af duelighedsbevis i  

 betjening af hurtiggående mand-over-bord både, kræves, at  

 vedkommende 1)	er i besiddelse af sundhedsbevis, der er gyldigt for den tjeneste,  

 som beviset giver ret til, 2)	er i besiddelse af duelighedsbevis i betjening af  

 redningsbåde, -flåder og mand-over-bord både, bortset fra  

 hurtiggående mand-over-bord både, og 3)	inden for de sidste fem år forud for datoen for udstedelse af  

 bevis med tilfredsstillende resultat har gennemført en af  

 Søfartsstyrelsen godkendt uddannelse i betjening af hurtiggående  

 mand-over-bord både.
FISKESKIBE Uddannelse af fiskere § 27. Ingen må udføre arbejde om bord  

 i et fiskeskib, uanset skibets længde, uden at have gennemført  

 grundkursus for skibsassistenter eller et af Søfartsstyrelsen godkendt  

 sikkerhedskursus for fiskere af 3 ugers varighed og have erhvervet bevis  

 herfor, med mindre vedkommende kan dokumentere mindst 2 års  

 beskæftigelse med sådant arbejde inden for de seneste 5 år  

 forud for 1. september 1996.
 Stk. 2. Personer, som ikke opfylder  

 beskæftigelseskravet i stk. 1, men som dokumenterer forud for 1.  

 september 1991 at have haft mindst 2 års beskæftigelse med  

 fiskeri, kan i stedet for det i stk. 1 nævnte kursus gennemgå et  

 af Søfartsstyrelsen godkendt sikkerhedskursus af 1 uges varighed.
 Stk. 3. Undtaget fra bestemmelsen i stk. 1 er personer,  

 der alene udfører reparations- og vedligeholdelsesarbejder om bord  

 eller alene arbejder om bord, medens skibet er i havn.
Uddannelses- og beviskrav til førere af  

 fiskeskibe med længde under 15 meter § 28. Bestemmelserne i §§ 29 og 30 finder  

 anvendelse for fiskeskibe, hvis længde defineret som 96 % af den totale  

 længde målt på en vandlinie ved 85 % af den mindste dybde  

 (moulded) målt fra køllinien, eller som længden fra  

 forenden af stævnen til rorstammens akse beregnet på nævnte  

 vandlinie, hvis denne længde er den største, er under 15 meter.  

 I skibe med styrlastighed skal den vandlinie, på hvilken længden  

 måles, være parallel med den tegnede vandlinie.
Stk. 2. Længden i §§ 29, 30 og 32, stk. 1, nr. 1,  

 defineres som længden overalt, jf.
Rådets forordning (EØF)  

 nr. 2930/86 af 22. september 1986 om definition af fiskerfartøjers  

 karakteristika, som ændret ved forordning (EF) nr. 3259/94.
 Stk. 3. Søfartsstyrelsen fastsætter  

 besætningen for fiskeskibe med længde under 15 meter uden for  

 nærfart og kan herunder forøge kvalifikationskravene i §§ 29 og  

 30.
§ 29. I fiskeskibe med længde under 9 meter  

 skal føreren ud over at opfylde bestemmelserne i § 27, stk. 1 eller  

 2, 1)	have erhvervet en fartstid på 12 måneder i  

 søgående fiskeskibe, 2)	have gennemgået et af Søfartsstyrelsen godkendt kursus,  

 der omhandler navigation, søvejsregler og sømandsskab, herunder  

 kendskab til mindre fiskeskibes stabilitet, og have erhvervet bevis herfor,  

 og 3)	have bestået en af Søfartsstyrelsen fastsat syns- og  

 høreprøve.
 Stk. 2. Personer, som har gennemført den af  

 Søfartsstyrelsen godkendte uddannelse for erhvervsfiskere og erhvervet  

 bevis herfor (Blåt bevis), opfylder betingelserne i stk. 1, nr. 1 og  

 2.
§ 30. I fiskeskibe med længde på 9  

 meter eller derover skal føreren 1)	have gennemført den af Søfartsstyrelsen godkendte  

 uddannelse for erhvervsfiskere og erhvervet bevis herfor (Blåt bevis),  

 og 2)	være i besiddelse af a)	gyldigt bevis som bedstemand i fiskeskibe, jf. § 33, b)	duelighedsbevis i motorpasning, og c)	begrænset certifikat som radiooperatør i GMDSS  

 (ROC).
 § 31. Personer, der kan dokumentere mindst 12  

 måneders beskæftigelse i fiskeskibe inden for de seneste 5  

 år forud for bekendtgørelsens ikrafttræden, kan forrette  

 tjeneste som fører af de i §§ 29 og 30 nævnte skibe, uanset at  

 bestemmelserne i §§ 29 og 30 ikke er opfyldt.
Sønæringsbeviser til navigatører i  

 fiskeskibe § 32. Foruden de specielle krav for erhvervelse af  

 sønæringsbevis anført under de enkelte beviser  

 kræves, at vedkommende 1)	har erhvervet den foreskrevne fartstid som fisker i  

 søgående fiskeskibe a)	 med længde på 9 meter eller derover for erhvervelse af  

 bevis som bedstemand i fiskeskibe og b)	 med længde på 12 meter eller derover for øvrige  

 beviser, 2)	er i besiddelse af sundhedsbevis, der er gyldigt for den tjeneste,  

 som beviset giver ret til, 3)	har bestået en af Søfartsstyrelsen fastsat syns- og  

 høreprøve og 4)	er myndig og ikke er under værgemål efter  

 værgemålslovens § 5 eller under samværgemål efter  

 værgemålslovens § 7.
 Stk. 2. De i stk. 1 anførte grænser for  

 længde i meter tillades erstattet med skibets bruttotonnage på  

 følgende måde:
1)	9 meter kan erstattes med en bruttotonnage på 7 og 2)	12 meter kan erstattes med en bruttotonnage på 15.
§ 33. Til erhvervelse af bevis som bedstemand i  

 fiskeskibe kræves, at vedkommende inden for de sidste fem år  

 forud for datoen for udstedelse af bevis har bestået  

 duelighedsprøve i sejlads for fiskere eller duelighedsprøve i  

 sejlads, og 1)	har gennemført den af Søfartsstyrelsen godkendte  

 skoleuddannelse for erhvervsfiskere og erhvervet en fartstid på 3  

 måneder i fiskeskibe eller 2)	har erhvervet en fartstid på 12 måneder.
§ 34. Til erhvervelse af bevis som styrmand af 1.  

 eller 3. grad i fiskeskibe kræves, at vedkommende 1)	er i besiddelse af gyldigt begrænset certifikat som  

 radiooperatør i GMDSS (ROC), 2)	har a)	gennemført den af Søfartsstyrelsen godkendte  

 skoleuddannelse for erhvervsfiskere og erhvervet en fartstid på 12  

 måneder, eller b)	erhvervet en fartstid på 24 måneder, og 3)	inden for de sidste fem år forud for datoen for udstedelse af  

 bevis har bestået a)	fiskeskippereksamen af 3. grad ved udstedelse af bevis som styrmand  

 af 3. grad i fiskeskibe og b)	fiskeskippereksamen af 1. grad ved udstedelse af bevis som styrmand  

 af 1. grad i fiskeskibe.
§ 35. Til erhvervelse af bevis som fiskeskipper af  

 3. grad kræves, at vedkommende 1)	er i besiddelse af gyldigt bevis som styrmand af 3. grad i  

 fiskeskibe, 2)	er i besiddelse af gyldigt begrænset certifikat som  

 radiooperatør i GMDSS (ROC), 3)	har dansk indfødsret og 4)	har erhvervet en fartstid på 12 måneder under forhold,  

 hvor bevis som bedstemand eller styrmand af 3. grad i fiskeskibe er  

 foreskrevet.
§ 36. Til erhvervelse af bevis som fiskeskipper af  

 1. grad kræves, at vedkommende 1)	er i besiddelse af gyldigt bevis som styrmand af 1. grad i  

 fiskeskibe, 2)	er i besiddelse af gyldigt begrænset certifikat som  

 radiooperatør i GMDSS (ROC), 3)	har dansk indfødsret og 4)	har erhvervet en fartstid på 12 måneder under forhold,  

 hvor bevis som styrmand af 1. eller 3. grad i fiskeskibe eller bevis som  

 fiskeskipper af 3. grad er foreskrevet.
 § 37. I den i § 33, nr. 2, og § 34 foreskrevne  

 fartstid kan medregnes dækstjeneste i søgående skibe med  

 en bruttotonnage på 20 eller derover registreret som handelsskibe eller  

 som skibe tilhørende Søværnet, dog skal 6 måneder  

 af den i § 33, nr. 2, og 12 måneder af den i § 34 omhandlede fartstid  

 være erhvervet i fiskeskibe.
Sønæringsbeviser til maskinmestre i  

 fiskeskibe § 38. For maskinbetjeningen i fiskeskibe  

 gælder samme regler som fastsat for handelsskibe.
Sønæringsbeviser til radiooperatører  

 i fiskeskibe § 39. For erhvervelse af  

 sønæringsbevis som radiooperatør i GMDSS i fiskeskibe  

 gælder bestemmelserne i § 23.
FRITIDSFARTØJER Sønæringsbeviser til fritidssejlere § 40. Foruden de specielle krav for erhvervelse af  

 sønæringsbevis anført under de enkelte beviser  

 kræves, at vedkommende 1)	er myndig og ikke er under værgemål efter  

 værgemålslovens § 5 eller under samværgemål efter  

 værgemålslovens § 7 og 2)	har bestået en af Søfartsstyrelsen fastsat syns- og  

 høreprøve.
 § 41. Til erhvervelse af duelighedsbevis i sejlads  

 for fritidssejlere kræves, at vedkommende har bestået  

 duelighedsprøve i sejlads for fritidssejlere.
§ 42. Til erhvervelse af bevis som yachtskipper af  

 3. grad kræves, at vedkommende 1)	opfylder betingelserne for at erhverve duelighedsbevis i sejlads for  

 fritidssejlere og 2)	har bestået yachtskippereksamen af 3. grad.
§ 43. Til erhvervelse af bevis som yachtskipper af  

 1. grad kræves, at vedkommende 1)	er i besiddelse af gyldigt bevis som yachtskipper af 3. grad, 2)	har erhvervet en fartstid på 6 måneder under forhold,  

 hvor bevis som yachtskipper af 3. grad er foreskrevet og 3)	har bestået yachtskippereksamen af 1. grad.
§ 44. Til erhvervelse af duelighedsbevis i  

 motorpasning for fritidssejlere kræves, at vedkommende 1)	har bestået duelighedsprøve i sejlads for  

 fritidssejlere og 2)	har bestået duelighedsprøve i motorpasning.
GENERELLE BESTEMMELSER Rederens og skibsførerens ansvar § 45. Rederen og skibsføreren skal sikre,  

 at søfarende, der gør tjeneste om bord, opfylder alle de for  

 den pågældende stilling foreskrevne uddannelses-, kvalifikations-  

 og beviskrav, og at foreskrevne originalbeviser findes om bord.
Om fartstid for erhvervelse af  

 sønæringsbevis § 46. Hvor der i denne bekendtgørelse  

 kræves fartstid erhvervet i stilling, hvor et bestemt bevis er  

 foreskrevet, kan der medregnes fartstid erhvervet i tilsvarende stilling i  

 udenlandske eller danske skibe, uanset betegnelsen af det foreskrevne bevis.
 § 47. Søfartsstyrelsen kan tillade, at  

 fartstid erhvervet før 15. maj 1997, som i henhold til de før  

 1. februar 1997 gældende regler var kvalificerende for udstedelse af et  

 af denne bekendtgørelse omhandlet sønæringsbevis, fortsat  

 er kvalificerende for udstedelse af sådant  

 sønæringsbevis.
Udstedelse af beviser og disses gyldighed § 48. Beviser efter denne bekendtgørelse  

 udstedes af Søfartsstyrelsen, jf. dog stk. 2.
 Stk. 2. Beviser, der udstedes i henhold til § 2, stk. 1,  

 til menigt mandskab samt §§ 3, 14, 25, 26, 27 og 29 kan endvidere udstedes af  

 personer eller institutioner, der af Søfartsstyrelsen bemyndiges  

 dertil.
Stk. 3. Sønæringsbeviser, der udstedes i  

 henhold til §§ 5-11, 15-20, 23 og 33-36 samt tankskibsbeviser på  

 ledelsesniveau, der udstedes i henhold til § 2, udstedes med en gyldighed  

 på op til 5 år fra udstedelsesdatoen.
Anmodning om bevis  

 fremsendes på særlig formular, der udleveres af styrelsen.
Disse  

 beviser, bortset fra beviser efter §§ 33-36, skal forsynes med  

 STCW-konventionspåtegning.
 Stk. 4. Et bevis, der giver ret til tjeneste i  

 handelsskibe efter den 1. februar 2002, kan kun udstedes, hvis  

 pågældende opfylder de særlige uddannelseskrav, der er  

 fastsat i bilaget til denne bekendtgørelse, og bevis som  

 navigatør kun, hvis pågældende er i besiddelse af  

 begrænset certifikat som radiooperatør i GMDSS (ROC).
 § 49. Når der for udstedelse af et  

 sønæringsbevis kræves bestået eksamen inden for de  

 sidste fem år forud for datoen for udstedelse af bevis, kan bevis  

 udstedes, hvis eksamen er bestået tidligere, under forudsætning  

 af, at pågældende består prøver eller  

 gennemfører kurser efter Søfartsstyrelsens bestemmelse under  

 hensyntagen til pågældendes eksamensår og senere  

 beskæftigelse.
§ 50. Søfartsstyrelsen kan under  

 særlige omstændigheder tillade udstedelse af  

 sønæringsbevis, eventuelt med begrænsede rettigheder,  

 uanset at de krav, der er fastsat for erhvervelse af det  

 pågældende bevis, ikke fuldt ud er opfyldt.
Fritagelse for  

 opfyldelse af eksamens- og fartskrav kan dog kun gives, for så vidt den  

 pågældende dokumenterer på anden måde at have  

 erhvervet sig tilstrækkelig teoretisk og praktisk uddannelse, og  

 fritagelse for opfyldelse af krav om dansk indfødsret kun efter forud  

 indhentet erklæring fra de berørte organisationer.
Stk. 2. Søfartsstyrelsen kan under særlige  

 omstændigheder tillade en person vedvarende at gøre tjeneste i  

 stilling, hvortil der ikke kræves sønæringsbevis, uanset  

 at den pågældende ikke fuldt ud opfylder de krav, der er fastsat  

 for mønstring i stillingen.
Sådan tilladelse kan dog kun gives,  

 for så vidt den pågældende dokumenterer at have erhvervet  

 den erfaring og uddannelse, der er nødvendig for tjeneste i  

 stillingen.
Fornyelse af sønæringsbeviser § 51. For fornyelse af et  

 sønæringsbevis og et tankskibsbevis for officerer kræves,  

 at vedkommende er i besiddelse af sundhedsbevis, der er gyldigt for den  

 tjeneste, som beviset giver ret til, og dokumenterer at have gjort godkendt  

 tjeneste i søgående skibe som henholdsvis navigatør,  

 maskinmester eller radiooperatør 1)	i mindst 1 år inden for de forudgående 5 år  

 eller 2)	i mindst 3 måneder umiddelbart forinden fornyelse af beviset.
Stk. 2. Hvis et sønæringsbevis eller et  

 tankskibsbevis for officerer er udløbet, kan fornyelse ske for  

 personer, der dokumenterer 1)	at have gjort godkendt tjeneste i søgående skibe i  

 mindst 3 måneder umiddelbart forinden fornyelse af beviset a)	som maskinmester eller navigatør i overtallig stilling eller b)	som maskinmester i lavere stilling end den, der svarer til  

 pågældendes bevis, 2)	at have udført arbejde, som har tilknytning til arten af det  

 bevis, der indehaves, og som af Søfartsstyrelsen kan godkendes som  

 ligestillet med den i stk. 1, nr. 1 krævede tjeneste, 3)	at have bestået en prøve, hvis indhold og omfang  

 fastsættes af Søfartsstyrelsen under hensyn til  

 pågældendes eksamensår, fartstid og sidste  

 udmønstring, eller 4)	med tilfredsstillende resultat at have gennemgået et eller  

 flere kurser efter Søfartsstyrelsens nærmere  

 bestemmelse.
 Stk. 3. Søfartsstyrelsen udsteder fornødent  

 midlertidigt bevis til personer, der udfører tjeneste som nævnt  

 i stk. 1, nr. 2 og stk. 2, nr. 1, litra b.
 Stk. 4. For fornyelse af et tankskibsbevis på  

 ledelsesniveau skal 3 måneder af den i stk. 1 og 2 krævede  

 fartstid være erhvervet på tankskibe af den type, som beviset  

 giver ret til, dog kan fartstid erhvervet på kemikalietankskib  

 medregnes som fartstid på olietankskib.
 Stk. 5. For fornyelse af et sønæringsbevis  

 som radiooperatør i GMDSS (ROC) ligestilles fartstid som  

 navigatør med fartstid som radiooperatør.
Straffebestemmelser § 52. Rederens eller skibsførerens  

 overtrædelse af bestemmelserne i § 45 straffes med bøde.
Ikrafttræden og overgangsbestemmelser § 53. Bekendtgørelsen træder i kraft  

 den. 1. februar 2000.
 Stk. 2. Indtil 1. februar 2002 anses bestemmelsen i § 1,  

 stk. 2, om godkendt grunduddannelse for opfyldt for søfarende, der  

 før 1. august 1998 har gjort tjeneste som ubefaren eller befaren  

 matros eller motormand eller som medlem af en enhedsbesætning.
 Stk. 3. Bestemmelserne i §§ 7, 15, 16 og 17 om brugen af  

 en godkendt uddannelsesbog er kun gældende for personer, der efter 1.  

 august 1998 påbegynder en søfartsuddannelse.
 Stk. 4. Udenlandske beviser udstedt i medfør af  

 STCW-konventionen som navigatør, maskinmester eller  

 radiooperatør samt tankskibsbeviser til officerer udstedt i  

 medfør af STCW-konventionen anses indtil 1. februar 2002 for gyldige  

 til tjeneste i danske skibe uden en af Søfartsstyrelsen  

 udfærdiget STCW-påtegning, når pågældendes  

 søfartsuddannelse er påbegyndt før 1. august 1998.
 Stk. 5. Gyldigt sundhedsbevis udstedt efter 1. september  

 1999 uden begrænsning med hensyn til udkigstjeneste er samtidig  

 dokumentation for, at vedkommende har bestået den af  

 Søfartsstyrelsen fastsatte syns- og høreprøve.
 Stk. 6. Bekendtgørelse nr. 273 af 6. maj 1998 om  

 kvalifikationskrav til søfarende og om sønæringsbeviser  

 ophæves.
 § 54. Søfartsstyrelsen kan udstede  

 sønæringsbeviser til tjeneste i handelsskibe og i fiskeskibe med  

 gyldighed indtil 1. februar 2002 efter de regler, der var gældende  

 før 1. februar 1997.
Søfartsstyrelsen, den 10. november  

 1999 Niels J.
Bagge /Frantz Miller Bilag 1 Opdatering af uddannelseskrav m.v. som betingelse for udstedelse af  

 sønæringsbeviser, der giver ret til tjeneste efter 1. februar  

 2002, jf. bestemmelserne i § 48, stk. 4, i nærværende  

 bekendtgørelse.
 Ihændehavere af sønæringsbeviser, der giver ret til  

 tjeneste i handelsskibe, skal opfylde kravene i STCW-konventionen af 1978,  

 som blev væsentligt revideret i 1995. Den reviderede konvention  

 trådte i kraft den 1. februar 1997 dog med visse overgangsregler  

 gældende til 1. februar 2002. Nedenfor betegnes  

 sønæringsbeviser udstedt i henhold til STCW-konventionen, som  

 denne var gældende før 1. februar 1997, som 1978-beviser, medens  

 sønæringsbeviser udstedt efter bestemmelserne i den reviderede  

 konvention betegnes som 1995-beviser.
1978-beviser mister deres gyldighed den 1. februar 2002. Fortsat tjeneste  

 efter denne dato er betinget af, at pågældende er i besiddelse af  

 et 1995-bevis.
For de beviser, der er opført i efterfølgende  

 tabel, er det en forudsætning for udstedelse af et 1995-bevis, at de i  

 tabellen anførte uddannelseskrav opfyldes.
Personer, der er i  

 besiddelse af sønæringsbevis, der ikke er nævnt i  

 tabellen, anses for at opfylde uddannelseskravene i den reviderede  

 konvention, jf. dog § 48, stk. 4, vedrørende krav om ROC.
 Sønæringsbevis som sætteskipper af 2. grad vil uden  

 særlige uddannelseskrav kunne ombyttes med bevis som kystskipper, der  

 giver ret til tjeneste i skibe med en bruttotonnage under 500 i kystfart.  

 Vilkår for bibeholdelse af eventuelle rettigheder herudover vil blive  

 fastsat særskilt i hvert enkelt tilfælde.
 De foreskrevne kurser vil blive afholdt af Søfartsstyrelsen uden  

 betaling af kursusgebyr.
Radarsimulatorkursus og ARPA-simulatorkursus afholdes for personer med  

 mindst et års tjeneste som navigatør i de forudgående 5  

 år som et kombineret kursus af 5 dages varighed.
For øvrige  

 navigatører er radarsimulatorkursus og ARPA-simulatorkursus hver af 4  

 dages varighed, og radarsimulatorkursus skal gennemføres først.  

 ARPA-simulatorkursus kan udelades, men i så fald vil  

 pågældendes sønæringsbevis blive påtegnet om,  

 at det ikke giver ret til tjeneste på skibe udstyret med ARPA.
 Kursus i farligt gods er af 3 dages varighed.
Tidligere af Søfartsstyrelsen eller af Direktoratet for  

 Søfartsuddannelsen udstedte uddannelsesbeviser for gennemførte  

 kurser som nævnt ovenfor godkendes.
Søfartsstyrelsen kan  

 ligeledes godkende uddannelsesbeviser udstedt på grundlag af andre  

 kurser efter en konkret vurdering i hvert enkelt tilfælde.
