Nr BTL 259 Betænkning over I.
Forslag til lov om ændring af lov om beskatning til  

 kommunerne af faste ejendomme (Ophævelse af minimumsgrænsen for den kommunale  

 grundskyldpromille, maksimumsgrænse for udskrivning af grundskyld,  

 fastsættelse af den amtskommunale grundskyldpromille) II.
Forslag til lov om  

 ændring af lov om udskrivning af skat til amtskommunen (Ophævelse af det  

 amtskommunale ligningsforhold)   

 Nr L 259 + L 260 1985-86, 1. samling Blad nr 1048 Afgivet af kommunaludvalget Afgivet: 19860523 Udvalget har behandlet lovforslagene i nogle møder og har herunder stillet spørgsmål til indenrigsministeren, som denne har besvaret skriftligt.
Udvalget har endvidere modtaget mundtlig og/eller skriftlig henvendelse fra De danske Landboforeninger og Tolvmandsforeningerne.
Lovforslagene er behandlet sammen med forslag til lov om ændring af lov om beskatning til kommunerne af faste ejendomme (Rammer for grundskyldpromiller m.v.) (af Lykketoft (S), og Bernhard Baunsgaard (RV) m.fl.) (L 250), og spørgsmålene og henvendelserne vedrører tillige dette lovforslag.
Herefter indstiller et FLERTAL (socialdemokratiets, socialistisk folkepartis og det radikale venstres medlemmer af udvalget) lovforslagene til FORKASTELSE ved 3. behandling.
Et MINDRETAL (det konservative folkepartis, venstres og kristeligt folkepartis medlemmer af udvalget) indstiller lovforslagene til VEDTAGELSE UÆNDRET.
Mindretallet har herved lagt vægt på, at lovforslagene øger kommunernes frihed til at fastsætte grundskyldpromillen (idet 10 promille reglen afskaffes), samtidig med at der fastsættes en overgrænse for grundbeskatningen.
En sådan grænse er efter mindretallets opfattelse i høj grad påkrævet i betragtning af de store stigninger i grundværdierne, der er udsigt til.
 Endelig foreslås en amtskommunal grundskyldpromille på 10 promille.
Mindretallet havde gerne set en lavere promille, men 10 promille er til at leve med, især da bidraget til promillefondene samtidig foreslås forhøjet.
Et ANDET MINDRETAL (de frie demokraters medlem af udvalget) vil redegøre for sin stilling til lovforslagene ved 3. behandling.
Karen Højte Jensen (KF) nfmd.
Flemming Jensen (KF) Lizzie Lichtenberg (KF) Lis Aaltonen (KF) Svend Heiselberg (V) Niels Anker Kofoed (V) Maisted (FD) Steffensen (KrF) Hanne Andersen (S) Dorte Bennedsen (S) Tove Lindbo Larsen (S) Lerke (S) Henning Rasmussen (S) fmd.
Taanquist (S) Agerschou (SF) Tommy Dinesen (SF) Ole Vig Jensen (RV) Partierne CD, VS og FP havde ikke medlemmer i udvalget.
