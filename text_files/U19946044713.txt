Uberettiget ophævelse af  

 plejekontrakt Slagelse Civilrets dom 10. oktober 1989.
Ved kontrakt af 29. marts 1988 blev det mellem  

 sagsøgeren, A1, og sagsøgte, K Kommune, Socialudvalget, aftalt,  

 at sagsøgte fra den 6. april 1988 skulle have D i pleje.  

 Plejelønnen var A-indkomst, og plejeforældrene omfattet af  

 dagpengelovens og ferielovnes regler samt loven om Arbejdsmarkedes  

 Tillægspension.
Det udtaltes videre i kontrakten, at der mellem  

 plejeforældrene og K Kommune bestod et ansættelsesforhold med  

 deraf følgende forsikringspligt for kommunen som arbejdsgiver.
Det  

 anførtes, at der i øvrigt ikke var indgået specielle  

 aftaler.
Tilsynet med plejeforholdet og supervision af plejeforældrene  

 varetoges af socialrådgiver K1, K Kommune.
Den 9. juni 1988 modtog  

 sagsøgeren sålydende skrivelse fra sagsøgte:
»Vedr.
D, cpr.--- Under henvisning til Deres ansøgning om hjælp  

 til betaling af ferieophold i Frankrig for ovennævnte, skal det hermed  

 meddeles, at man ikke jfr. socialstyrelsens vejledning nr. 4 af 21. november  

 1984 pkt. 44 kan yde hjælp ved ophold uden for Danmark.«...
 Den 28. juni 1988 sendte sagsøgte sålydende  

 skrivelse til sagsøgeren:
»Vedr.
D, personnr...
Socialudvalget har i møde den 22. juni 1988  

 besluttet, at D's ophold i Frankrig ikke kan godtages.« Sagsøgeren tog  

 alligevel af sted med plejebarnet til Frankrig.
Den 8. juli 1988 sendte  

 sagsøgte denne skrivelse:
»Vedr.
D.
Herværende kommune har forgæves søgt af  

 få kontakt til D.
Dette er ikke lykkedes, hvorfor det må  

 formodes, at han er taget med Dem til Frankrig.
Det er tidligere gjort Dem  

 bekendt, at der ville være tale om kontraktbrud, såfremt De tog D  

 med til Frankrig.
På dette grundlag skønnes kontrakten at  

 være ophævet med virkning fra 1. juli 1988. Honorar udbetalt i  

 juli 1988 ønskes hjemvist til K kommune.« Sagsøgeren sendte den  

 12. december 1988 sålydende opsigelse til sagsøgte: »Det skal  

 d.d. meddeles at plejeforholdet med ovenstående klient, vil være  

 ophævet fra 1.1.1989 med en måneds opsigelse frem til 1.2.1989 i  

 følge kontraktens bestemmelser.
D er herfra færdigbehandlet og  

 kriminalforsorgen overtager alene tilsynet.
Da familieplejen aldrig har  

 anerkendt K kommunes skøn i brev af 8. juli 1988, bedes kommunen  

 fremsende løn og omkostningsandel for månederne august,  

 september, oktober, november, december og januar i alt 122.079,24 kr.  

 Beløbet skal tillægges renter svarende til gældende  

 bankrente.
Ligeledes bedes fremsendt ferieafregning 12 1/2%, for perioden, d.  

 6.4.1988 - 1.2.1989, i henhold til ferielovens bestemmelser for  

 plejefamilier.
Såfremt ovenstående krav ikke er familieplejen i  

 hænde ved udgangen af december måned d.å., vil  

 beløbet blive sendt til retslig inddrivelse«.
Socialstyrelsen skrev  

 den 30. maj 1989 bl.a. således til sagsøgeren: »...Efter en  

 gennemgang af sagen skal Socialstyrelsen udtale følgende: Det  

 fremgår af de i sagen foreliggende oplysninger, at K kommunes  

 socialudvalgs beslutning om ikke at yde økonomisk tilskud til eller  

 tillade D at deltage i rejsen til Frankrig var begrundet med henvisning til  

 Socialstyrelsens vejledning nr. 4 af 27. november 1984 (senere afløst  

 af Socialstyrelsens vejledning nr. 3 af 27. juli 1988). Det hedder heri: »Der  

 er ikke hjemmel i bistandsloven til at finansiere børn og unges ophold  

 i udlandet.
Dette gælder uanset om anbringelsen formelt sker på  

 en her i landet beliggende foranstaltning, der driver afdelinger eller andre  

 projekter i udlandet.
I denne forbindelse ses der dog bort fra kortvarige  

 ferieophold eller lejrskoler, der indgår i en her i landet beliggende  

 foranstaltningsvirksomhed.« Det er ikke i vejledningen nærmere  

 fastslået, hvilken periode fx et ferieophold kan omfatte.  

 Afgørelsen heraf ligger hos det sociale udvalg baseret på  

 forholdenen i hvert enkelt tilfælde.
Socialstyrelsen finder, at  

 bestemmelsen i vejledningen af 27. november 1984 dermed lægger op til,  

 at omfang af et ferieophold må vurderes ud fra, hvad der i  

 øvrigt vil være et hensigtsmæssigt led i en  

 behandlingsindsats over for det pågældende barn eller den unge.  

 Socialstyrelsen skal i denne forbindelse fremhæve, at der ikke i den  

 foreliggende sag ses fremført indholdsmæssige argumenter mod det  

 hensigtsmæssige i D's deltagelse i rejen til Frankrig som begrundlese  

 for det sociale udvalgs beslutning.
Socialstyrelsen finder det i denne  

 forbindelse uheldig, at K kommune tilsyneladende ikke inddrog hensynet til  

 D's videre behandlingsforløb i sine overvejelser om deltagelsen i  

 ferieturen til Frankrig, herunde den betydning, det kunne få for D, at  

 han fik mulighed for at blive stilles lige med de øvrige klienter i  

 familieplejen, som alle skulle med på turen til Frankrig.
Den social  

 Ankestyrelse udtrykte sig den 12. juli 1989 bl.a. således:  

 ...'Afgørelsen af hvad der nærmere skal forstås ved  

 kortvarig ophold må som udgangspunkt vurderes ud fra, hvad der i  

 øvrigt vil være et hensigtsmæssigt led i en  

 behandlingsindsats over for den unge.
Betragtninger af denne art  

 fremgår ikke af sagen.
Plejefamilien har anført, at den -  

 allerede før plejekontrakten blev indgået - havde oplyst, at der  

 indgik en »turfunktion« under opholdet i familieplejen.
Opholdet skulle ske i  

 et gammelt hus, som ejes af plejefamilien i Frankrig, og det var tanken, at  

 plejefamilien sammen med Dem skulle sætte huset i stand under opholdet.  

 K Kommune har alene lagt vægt på, at der ikke er hjemmel til at  

 yde hjælp under den påtænkte rejse, idet turen ikke kunne  

 betragtes som et kortvarigt ferieophold eller lejrskole. ... Ankestyrelsen  

 finder, at det ikke kan afvises, at sommerferieopholdet i seks uger i  

 Frankrig var en velbegrundet disposition i denne sag.
Ankestyrelsen har  

 herved lagt vægt på, at opholdet falder sammen med den  

 almindelige sommerferie i Danmark, og at opholdet ikke overskrider en periode  

 svarende til skolesommerferien i Danmark.
Om der er grundlag for at godkende  

 rejsen må tillige afhænge af, om der kunne tilvejebringes en  

 sådan beskrivelse af projektet, at K kommune som tilsynsmyndighed kunne  

 godkende dette.
Om der herefter kunne ydes plejeløn og lommepenge  

 under opholdet i Frankrig må afhænge af en prøvelse af, om  

 Det Sociale Udvalgs opsigelse af plejekontrakten med tilbagevirkende kraft  

 var berettiget under hensyn til plejefamiliens misligeholdelse af kontrakten.  

 Ankestyrelsen finder fortsat, at dette spørgsmål vedrører  

 et privatretligt kontraktforhold, som Ankestyrelsen ikke kan tage stilling  

 til.'... Denne sag er anlagt af sagsøgeren ved stævning af 14.  

 marts 1989, og han har ifølge sin endelige påstand  

 påstået sagsøgte dømt til betaling af kr.  

 160.007,50 med sædvanlige procesrenter.
Det påstævnte  

 beløb opgøres således:
Skyldig løn, juli 1988 til januar 1989, i alt 7 måneder a kr.  

 17.700,00 kr.:    kr. 123,900,00  

 Feriepenge heraf 12,5%:    kr.15.487,50  

 »Omkostningsandel« i perioden juli til december 1988,  

 i alt 6 måneder a kr. 2.610,00:    kr. 15.660,00  

 Udlæg, lommepenge til D, cpr.nr.---  

 i perioden juli til oktober 1988, i alt 4 måneder a kr.  

 1.2400,00:    kr. 4.960,00  

 I alt:    kr. 160,007,50 Sagsøgte har påstået frifindelse og har  

 nedlagt selvstændig påstand om, at sagsøgeren  

 dømmes til at betale kr. 20.260,53 med procesrenter fra 18. april 1989  

 og til betaling sker.
Beløbet angives at skyldes for plejeløn  

 m.v. udbetalt for juli måned 1988.Sagsøgeren har  

 påstået frifindelse over for modkravet.
Der er under sagen  

 afgivet forklaring af sagsøgeren og dennes hustru, samt af K3, K4 og  

 M1. Sagsøgeren har forklaret, at han og hustruen har haft familiepleje  

 i 10 år.
I foråret 1988 havde han 3 unge i langvarige  

 plejeforhold, og de er stadig hos ham.
Han blev kontaktet af Ungdomscentret i  

 K Kommune, og da han oplyste, at der var plads til D, kom en  

 repræsentant fra Ungdomscentret og fra sagsøgte på  

 besøg.
Der blev her talt om, at opholdet indbefattede en tur til  

 Frankrig.
Det mente sagsøgtes repræsentant, K1, ikke skulle  

 volde besvær.
Efter D's anbringelse hørte de ikke noget fra  

 sagsøgte, ud over at de fik afslag på ydelsen til D i anledning  

 af Frankrigsturen.
Under forhandlinger ca. 14 dage før afrejsen fik de  

 at vide, at det ville blive betragtet som kontraktbrud, hvis de rejste.
K1 og  

 K2 kom på husbesøg, og selvom de talte om kontraktsbrud, gav de  

 dog udtryk for, at de ikke så anden udvej, end at D blev taget med.  

 Inden de tog af sted, var der ikke truffet andre hjælpeforanstaltninger  

 for D.
Efter hjemkomsten henvendte han sig i forvaltningen for at  

 undersøge muligheden for at fortsætte plejeforholdet.
D blev i  

 familieplejen, fordi han havde mulighed for at anke afgørelserne, og  

 han (sagsøgeren) var sikker på, at de ville vinde.
A2 har forklaret, at inden årsskiftet var der blevet  

 forhandlet med de 3 andre børns kommuner om turen til Frankrig, og det  

 var gået i orden.
Da der herefter kom henvendelse fra sagsøgte,  

 sagde hun, at det var en forudsætning, at D kunne deltage i turen.
Hun  

 fik det ikke indføjet i plejekontrakten, fordi det ikke havde  

 været nødvendigt med de andre kommuner.
Det er hende, der  

 står for det administrative.
Hun har ikke hørt K1 sige til D, at  

 han ikke fik udbetalt penge, hvis han tog af sted.
Hun sagde også, at  

 hun ikke så anden mulighed, end at han tog med på turen.
Hun  

 opfattede brevet af 8. juli 1988, som om kontrakten muligvis var  

 ophævet, og at de måtte henvende sig hos sagsøgte.
Da de  

 ikke mente, at sagsøgte havde opsagt kontrakten gyldigt, skrev de selv  

 opsigelsen den 12. december 1988. K3 har forklaret, at hun er afdelingsleder  

 i sagsøgtes bistandssektor.
Oprettelsen af plejekontrakten skal  

 forelægges styregruppen til godkendelse. i det oplæg,  

 styregruppen fik angående D, indgik der ikke noget om en Frankrigstur.  

 En sagsbehandler kan ikke give tilladelse til en sådan rejse.
I maj  

 måned kom ansøgningen, og der blev givet afslag under henvisning  

 til socialstyrelsens vejledning.
Der var tale om et ophold af 6-7 ugers  

 varighed, hvilket blev betragtet som en længerevarende ferie.
Den 9.  

 juni 1988 havde hun en samtale med sagsøgeren, der gjorde  

 opmærksom på det uheldige i, at der ikke var bevilget penge til  

 ferien, og han henstillede, at de traf en anden disposition for D.
Under  

 samtalen sagde sagsøgeren, at de ville tage af sted den 27. juni.  

 Senere på dagen ringede sagsøgeren og sagde, at han nu havde en  

 løsning, hvor D kunne blive i familieplejen sammen med den  

 ældste søn, og en psykolog kunne tilkaldes.
Senere ringede  

 sagsøgeren og sagde, at det alligevil ikke kunne lade sig gøre,  

 men han ville komme og tale med socialudvalgsformanden.
Det blev dog  

 næstformanden, og vidnet var selv til stede på mødet.  

 Samtalen drejede sig om Frankrigsturen, og sagsøgeren sagde, at de  

 under alle omstændigheder tog af sted, og at de tog D med da han var  

 ret opsat på det.
Sagsøgeren fik derpå at vide, at  

 såfremt D tog med, måtte de opfatte det således, at D  

 ønskede at bryde kontrakten.
Endnu senere samme dag kom  

 sagsøgeren med D og ville tale med K1. Dette kunne ikke lade sig  

 gøre, men vidnet talte med dem, og de sagde, at D tog med til  

 Frankrig. hun sagde dertil at det var kontraktbrud.
Dagen efter kom  

 sagsøgeren igen og ville tale med K1. Da samtalen tog lang tid, gik  

 hun derind.
Det drejede sig om Frankrigsturen, og samtalen gik i ring.
Hun  

 vidste, at socialinspektøren havde taget kontakt med Socialstyrelsen  

 angående Socialstyrelsens vejledning samt fået at vide, at de  

 havde forstået den rigtigt, hvilket han havde meddelt fru A2. K1 har  

 derefter været på besøg i plejehjemmet og anbefalede, at  

 der blev bevilget penge, hvilket socialudvalget afslog.
K4 har forklaret, at  

 han var leder af bistandssektoren hos sagsøgte.
Man kunne ikke  

 acceptere turen til Frankrig, fordi man havde dårlige erfaringer  

 vedrørende udenlandsophold, og fordi der i vejledningen stod, at man  

 ikke kunne have døgnophold i udlandet, bortset fra kortere ophold.
Den  

 8. juni 1988 talte han fru A2. Han sendte sagen til socialudvalget, fordi der  

 var sket henvendelse til flere af medlemmerne.
Han havde mange samtaler med  

 sagsøgeren, der forsøgte at få afgørelsen  

 ændret.
M1 har forklaret, at hun på tidspunktet for denne sag var  

 leder af amtsankenævnet.
Den 8. august 1988 fik hun en telefonisk  

 henvendelse i form af en klage fra sagsøgeren på D's vegne over,  

 at kontrakten var opsagt.
Denne kunne de ikke behandle, da ansættelser  

 og afskedigelser hørte under de civile domstole.  

 Spørgsmålet om rejsen og dennes længde kunne de ikke  

 behandle for kontrakten var ophævet.
Med hensyn til kommunens  

 tilsynspligt består denne i at bese stedet og forholdene og vurdere, om  

 disse er forsvarlige for den pågældende klient.
Sagsøgeren  

 har til støtte for sin påstand anført, at det var en  

 forudsætning, at D kunne deltage i turen til Frankrig.
Det afslag,  

 kommunen gav, byggede på en retsvildfarelse, og sidste afslag blev  

 bevidst holdt tilbage, til sagsøgeren var rejst, således at man  

 undgik problemer med D's anbringelse og derved tilsidesatte sine lovbundne  

 pligter.
Sagsøgte har gjort gældende, at sagsøgeren groft  

 har tilsidesat sine pligter i henhold til ansættelseskontrakten ved,  

 på trods af at han havde fået at vide, at D ikke måtte tage  

 til Frankrig, alligevel tog afsted den 27. juni 1988. Retten skal udtale, at  

 der intet fremgår af kontrakten af 29. marts 1988 om ophold i Frankrig.  

 Sagsøgte har som arbejdsgiver instruktions- og  

 tilsynsbeføjelser.
Det er som følge heraf, at sagsøgeren  

 fik at vide, at D ikke skulle med til Frankrig.
Efter de afgivne forklaringer  

 kan sagsøgeren ikke have været i tvivl om om denne instruks, da  

 han den 27. juni rejste med D.
Det findes derfor berettiget, at  

 sagsøgte ophævede kontrakten.
Ophævelsesskrivelsen er  

 dateret 8. juli 1988 - på et tidspunkt, da honorar m.m. var udbetalt  

 for juli måned, og hvor D var i Frankrig.
Retten finder, at da  

 sagsøgte sendte brevet af 28. juni, kunne de have undersøgt om  

 D virkelig var rejst, og i bekræftende fald have ophævet  

 kontrakten med det samme.
Da ophævelse af kontrakten sendtes og senere  

 blev modtaget i Frankrig, var plejeforholdet for juli måned etableret,  

 således at sagsøgte ikke skulle betale plejeløn andet  

 sted for D.
Det findes der rimeligt, at det allerede udbetalte beløb  

 ikke skal tilbagebetales. --- Sagsøgeren betaler 10.000 kr. i sagsomkostninger  

 til sagsøgte.
Østre Landsrets dom 18. oktober 1990 (13.afd) (Johnsen, Ebbe Christensen, B.
Cederqvist (kst.)).
K Civilrets dom af 10. oktober 1989 (nr.
B. 586/89) er  

 anket af A1 med påstand om, at K Kommune, Socialforvaltningen,  

 dømmes til at betale 160.007,50 kr. med procesrente af 166.251,- kr.  

 fra sagsanlæg den 14. marts 1989 til 15. juni 1989 og af 160,007,50 fra  

 15. juni 1989 til betaling sker.
Indstævnte har påstået  

 stadfæstelse.
Der er i landsretten givet forklaring af appellanten og  

 K3, der begge har forklaret i det væsentlige som for byretten, samt af  

 K1, K5, K2 og K6. Appelanten har supplerende forklaret, at K1 og K2 på  

 husbesøget kort inden afrejsetidspunktet meddelte, at de ville  

 indstille til socialudvalget, der skulle have møde den 22. juni 1988,  

 at D fik lov til at rejse.
Appellanten hørte ikke yderligere inden  

 afrejsetidspunktet, og han tog derfor D med.
Umiddelbart efter hjemkomsten  

 kontaktede han K7, der imidlertid afviste ham under henvisning til, at  

 kontrakten var ophævet, og at det nu var S Kommune, der skulle behandle  

 spørgsmålet om familiepleje.
Efter tre månders  

 forløb modtog D socialhjælp fra S Kommune.
K1 har forklaret, at  

 hun i 1988 var ansat som socialrådgiver i K Kommune.
På  

 visitationsmødet hos appellanten i februar 1988 nævnte  

 appellanten, at familien skulle på ferie til Frankrig, hvilket hun ikke  

 anså som noget problem.
Hun var sagsbehandler for D og skulle  

 føre tilsyn med plejeforholdet.
K5 har forklaret, at hun var ansat i  

 ungdomscentret i K.
Hun var med til mødet i februar, hvor de bl.a.  

 drøftede, at familien skulle til Frankrig på ferie.
K2 har  

 forklaret, at hun var socialrådgiver i K Kommune.
K3 bad vidnet om at  

 tage med K1 på hjemmebesøg hos appellanten i juni 1988. Hun  

 kendte ikke til baggrunden for hjemmebesøget.
K3 har supplerende  

 forklaret, at appellanten var klar over, at det var hans kontrakt med  

 indstævnte, der ville blive anset for brudt, såfremt han rejste  

 med D.
Hun havde ingen kontakt med appellanten efter den 10. juni 1988. K8  

 har forklaret, at han er socialinspektør i K Kommune.
Da der opstod  

 diskussion med appellanten om fortolkning af socialstyrelsens vejledning,  

 kontaktede han socialstyrelsen hvor en medarbejder oplyste, at ferieophold i  

 udlandet af længere varighed end fjorten dage - tre uger ikke kunne  

 accepteres, idet man i så fald var uden for bistandslovens  

 dækningsområde.
Socialforvaltningen meddelte D, at han  

 måtte kontakte forvaltningen, såfremt plejefamilien tog til  

 Frankrig, idet der i givet fald hurtigt kunne etableres en anden ordning for  

 ham.
Det forudsatte imidlertid D's egen medvirken.
Appellanten har gjort  

 gældende, at det var en væsentlig og for indstævnte  

 kendelig forudsætning for kontraktens indgåelse, at appellanten  

 kunne have D med på turen til Frankrig.
Såfremt dette ikke  

 antages, gøres gældende, at der ikke har foreligget en så  

 væsentlig misligholdelse, at den har berettiget indstævnte til at  

 ophæve kontrakten.
Der er ikke tale om et almindeligt  

 ansættelsesforhold, og appelanten har tilsidesat en instruks, der fra  

 indstævntes side hvilede på en retsvildfarelse.
Indstævnte  

 havde endvidere ikke sørget for, at D kunne blive anbragt et andet  

 sted, mens familien var i Frankrig.
Appellanten har endelig anført, at  

 han har krav på betaling ud fra almindelige  

 berigelsesgrundsætninger eller reglerne om uanmodet  

 forretningsførelse.
Indstævnte har gjort gældende, at  

 appellantens forudsætning om, at D skulle deltage i turen til Frankrig,  

 der ikke er nævnt i kontrakten, ikke har været kendelig for  

 indstævnte, og at risikoen herfor påhviler appellanten.
Der er  

 tale om et almindeligt ansættelsesforhold, hvor indstævnte har  

 tilsyns- og instruktionsbeføjelser, og appellanten har groft  

 misligholdt kontrakten ved at tilsidesætte indstævntes klare  

 instruks.
Der er ikke grundlag for at tilkende appellanten noget beløb  

 efter reglerne om uanmodet forretningsførelse eller  

 berigelsesgrundsætning.
Landsretten skal udtale: Det er ubestridt, at  

 det på mødet i februar hos appellanten blev nævnt, at  

 familien skulle på ferie til Frankrig.
Appellanten, hvem bevisbyrden  

 påhviler, har imidlertid ikke godtgjort, at han over for  

 indstævnte tilkendegav det som en betingelse eller forudsætning  

 for at indgå kontrakten, at D kunne deltage i dennne tur.
Selv om den  

 indgåede ansættelseskontrakt er af en særlig karakter,  

 findes den dog at hjemle indstævnte en tilsyns- og  

 instruktionsbeføjelse, som omfatter adgangen til at give appellanten  

 et pålæg som det foreliggende.
Det ligger fast, at  

 pålægget stod ved magt, da appellanten rejste til Frankrig, og  

 appellanten måtte vide dette, idet han var klar over, at K1 ikke havde  

 bemyndigelse til at ændre afgørelsen på egen hånd.  

 Særlig når henses til, at appellanten ved flere henvendelser til  

 indstævnte var gjort udtrykkelig opmærksom på  

 følgerne af, at påbudet ikke blev efterlevet, findes hans  

 handlen i strid hermed at være en så væsentlig  

 misligholdelse, at indstævnte var berettiget til at ophæve  

 kontrakten uden varsel.
Herefter vil dommen være at stadfæste.  

 --- I sagsomkostninger for landsretten betaler appellanten,  

 A1, til indstævnte, K Kommune, 10.000 kr.
 HØJESTERETS DOM.
Den indankede dom er afsagt af Østre Landsret.
I  

 pådømmelsen har deltaget fem dommere: Hornslet, Marie-Louise  

 Andreasen, Jørgen Nørgaard, Walsøe og Lorentzen.  

 Appellanten, A1 der har fri proces for Højesteret, har for  

 Højesteret nedlagt påstand om, at indstævnte, K Kommune,  

 Socialudvalget, til ham skal betale 136.244,50 kr. med tillæg af  

 sædvanlig procesrente fra 14. marts 1989, subsidiært et mindre  

 beløb efter rettens skøn.
I forhold til påstanden for  

 landsretten er beløbet reduceret med ydelserne vedrørende juli  

 1988, der blev betalt i 1988. Indstævnte, der har påstået  

 stadfæstelse, er enig i den beløbsmæssige opgørelse  

 af kravet.
I Socialstyrelsens skrivelse af 30. maj 1989 udtaler styrelsen -  

 ud over de i civilrettens dom citerede afsnit - bl.a.: »Socialstyrelsen  

 finder...anledning til at kritisere det uheldige i, at K kommune ikke i  

 højere grad forsøgte at støtte D ved at søge at  

 forklare ham de eventuelle konsekvenser af, at han trods afslaget fra det  

 sociale udvalg valgte at deltage i rejsen.
Ligeledes finder man, at  

 forvaltningen i god tid før afrejsen burde have realitetsbehandlet  

 muligheden for et aflastningsophold i ferieperioden eller overvejet en anden  

 hjælpeforanstaltning for ham.« I den Sociale Ankestyrelses  

 afgørelse af 12. juli 1989 vedrørende spørgsmålet  

 om indstævntes berettigelse til at nægte at yde hjælp til  

 turen til Frankrig hedder det - ud over de i civilrettens dom citerede afsnit  

 bl.a.: »Ankestyrelsen finder, at bestemmelsen i bistandslovens § 1 ikke er  

 til hinder for at yde hjælp efter bistandsloven under kortvarige ferie-  

 og lejrskoleophold i udlandet.
Dette gælder både eventuel  

 hjælp i form af lommepenge m.m. og ydelse af plejeløn til  

 plejefamilien, der udbetales med hjemmel i bistandslovens bestemmelser.« I  

 skrivelse af 13. september 1989 fra Socialministeriet til appellanten siges  

 det bl.a.: »Socialministeriet skal efter en gennemgang af sagens akter  

 meddele, at man er enig i Socialstyrelsens kritiske vurdering dels af K  

 Kommunes manglende information af D og dels af forvaltningens indsats for at  

 skaffe D et aflastningsophold i ferien.
Socialministeriet finder imidlertid  

 tillige, at der er anledning til at fremsætte en kritik af K Kommunes  

 bistandsudøvelse over for D i månederne efter hans hjemkomst fra  

 Frankrig.
Socialministeriet har bemærket sig brev af 8. februar 1989  

 fra det sociale udvalg i K Kommune, hvorefter det var det sociale udvalgs  

 opfattelse, at D af familieplejen blev gemt af vejen fysisk og psysisk,  

 hvorfor det ikke var muligt omkring sommerferien 1988 og i månederne  

 efter at arbejde på en anden hjælpeforanstaltning for D.  

 Socialudvalget har i brev af 5. april 1989 uddybet brevet af 8. februar 1989  

 og har bl.a. anført, at udtrykket fysisk og psykisk er tænkt  

 bredt i den forstand, at D rent faktisk ikke var til at træffe efter  

 afrejsen til Frankrig (-fysisk), og at han efter udvalgets opfattelse - ikke  

 underligt - delte plejeforældrenes opfattelse af  

 udvalgets/forvaltningens handlemåde (psykisk).
Efter Socialministeriets opfattelse ses den omtalte  

 fysiske forhindring for at arbejde på en anden  

 hjælpeforanstaltning for D ikke at have været til stede i  

 månederne efter sommerferien, og Socialministeriet vil mene, at  

 forvaltningen burde have ydet en indsats for at overvinde de psykiske  

 barrierer, som ansås at forhindre et arbejde med en anden  

 hjælpeforanstaltning.
Socialministeriet lægger herved vægt  

 på, at D's problemer har været anset af en sådan  

 beskaffenhed, at forvaltningen mindre end 4 måneder tidligere har anset  

 betingelserne for at iværksætte en hjælpeforanstaltning for  

 opfyldt.
Ud fra kommunens breve af 8. februar og 5. april 1989 går  

 Socialministeriet ud fra, at kommunen ikke har anset formålet med  

 hjælpeforanstaltningen for opfyldt ved D's hjemkomst fra Frankrig.  

 Socialministeriet finder, at netop sagens hidtidige forløb og  

 kommunens og plejefamiliens åbenbare kontroverser burde have givet  

 kommunen anledning til at søge en direkte kontakt med D med henblik  

 på at yde en relevant rådgivning og derved give ham en reel  

 mulighed for at kunne tage stilling til sine fremtidige muligheder og  

 herunder eventuelt samtykke i en anden form for hjælpeforanstaltning  

 efter bistandsloven end den afbrudte.
På baggrund af, at K Kommune  

 så kort tid forinden havde fundet behov for at iværksætte  

 en hjælpeforanstaltning for D, finder Socialministeriet således  

 anledning til at kritisere, at kommunen ikke aktivt forsøgte at  

 følge den afbrudte hjælpeforanstaltning op ved en direkte  

 henvendelse til D i månederne efter sommerferien 1988 med henblik  

 på at støtte ham ved at afklare hans fremtidige muligheder efter  

 bistandsloven.« Der er til brug for Højesteret tilvejebragt yderligere  

 oplysninger og afgivet nye forklaringer.
I skrivelse af 17. september 1991  

 fra Justitsministeriet til K Kommune, Socialudvalget, hedder det bl.a.: »Det  

 fremgår af sagen, at D, da han fraflyttede A1 s bopæl, var  

 undergivet tilsyn fra kriminalforsorgen.
Justisministeriet skal i den  

 forbindelse anmode om oplysning om, hvorvidt D var anbragt i familiepleje i  

 henhold til bestemmelserne i en dom eller på baggrund af en frivillig  

 aftale mellem kommunen og klienten.
Justitsministeriet skal tillige anmode om  

 oplysninger om, hvorvidt plejeforholdet efter hjemkomsten fra Frankrig blev  

 opsagt over for klienten, og om hvorvidt kommunen derefter i givet fald tog  

 initiativ til at etablere et nyt plejeforhold for klienten.« I kommunens svarskrivelse af 15. oktober 1991 siges bl.a.:  

 »Under henvisning til Deres skrivelse af den 17. f.m. har ministeriet bedt om  

 en række oplysninger i forbindelse med A1 s anmodning om tilladelse om  

 anke til Højesteret.
 1. Der var tale om en frivillig anbringelse i familiepleje  

 i henhold til bistandslovens § 33 stk. 1, nr. 3.
 2. Ved en samtale på kontoret før turen til  

 Frankrig med såvel A1 og klienten blev det slået fast at  

 plejeforholdet ville blive ophævet såfremt klienten tog med A1  

 til Frankrig.
Efter opholdet i Frankrig har forvaltningen ikke  

 været i forbindelse med klienten.« Højesterets bemærkninger.
Højesteret  

 finder det godtgjort, at D's deltagelse i rejsen sammen med plejefamilien -  

 herunder tre andre plejeanbragte unge, for hvem der forelå tilsagn om  

 støtte fra hjemkommunerne - allerede inden plejekontraktens oprettelse  

 blev nævnt over for indstævntes repræsentant, uden at hun  

 tog afstand herfra.
Også efter afslagene var indstævnte klar  

 over, at den planlagte rejse ville blive gennemført i hvert fald med  

 de andre plejeanbragte.
Uanset dette havde indstævnte ikke taget skridt  

 til at tilvejebringe nogen alternativ hjælpeforanstaltning for D under  

 plejefamiliens bortrejse.
Det må efter Socialstyrelsens skrivelse af  

 30. maj 1989 og Den Sociale Ankestyrelses afgørelse af 12. juli 1989  

 lægges til grund, at Socialudvalget ikke var berettiget til alene under  

 henvisning til manglende hjemmel i bistandsloven at nægte at yde  

 hjælp til D's deltagelse i rejsen.
Som følge af det  

 anførte finder Højesteret, at appellanten ikke ved at lade D  

 deltage i rejsen har udvist en adfærd, som berettigede indstævnte  

 til at ophæve plejekontrakten.
Efter plejefamilien var vendt tilbage  

 til Danmark i begyndelsen af august 1988, boede D hos plejefamilien på  

 samme måde som tidligere.
Det lægges til grund, at  

 indstævnte - der ikke havde ændret sin beslutning om behovet for  

 hjælpeforanstaltninger - var bekendt hermed.
Samtidig var  

 indstævntes nægtelse af at yde hjælp til rejsen genstand  

 for administrativ rekurs.
Højesteret finder på denne baggrund,  

 at plejeforholdet først blev bragt til ophør ved appellantens  

 skrivelse af 12. december 1988. Der må derfor gives appellanten medhold  

 i det fremsatte krav, mod hvis beløbsmæssige opgørelse  

 indstævnte ikke har haft indvendinger.
Thi kendes for ret: Indstævnte, K Kommune,  

 Socialudvalget, skal til appellanten, A1, betale 136.244,50 kr. med  

 sædvanlig procesrente fra 14. marts 1989. I sagsomkostninger for byret  

 og landsret skal indstævnte betale 40.000 kr. til appellanten.
I  

 sagsomkostninger for Højesteret skal indstævnte betale 25.000  

 kr. til statskassen.
De idømte beløb skal betales inden 14 dage  

 efter denne højesteretsdoms afsigelse.
