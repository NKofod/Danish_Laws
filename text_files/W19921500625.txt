En 26-årig kvinde indlagdes på hospital, hvor hun fik foretaget en  

 abort.
Ved udskrivningen blev hun tilrådet kontrol efter 10 dage, hvilket  

 ikke skete.
Efter 2 1/2 måned konstateredes langt fremskreden graviditet.
 Patientklagenævnet fandt ikke grundlag for kritik.
 5.1.6. Information om risiko for fortsat graviditet efter provokeret  

 abort.
 Patientklagenævnet har behandlet en klage, hvor hverken  

Sundhedsstyrelsen eller Patientklagenævnet fandt anledning til  

 kritik af bl.a. informationen til en 26-årig kvinde, der fik foretaget  

 provokeret abort.
Der var vanskeligheder med at udhente abortvæv, hvorefter der blev gået  

 efter med sug.
Mikroskopi viste moderkagevæv men ingen fosterdele.
Ved  

 udskrivningen fra sygehus tilrådes kontrol hos egen læge efter 10 dage.
Dette  

 sker ikke, men 2 1/2 måned senere henvender hun sig til egen læge på grund af  

 udebleven menstruation.
Herefter konstatereres langt fremskreden graviditet.
Nævnet tiltrådte her Sundhedsstyrelsens indstilling, hvorefter  

 sandsynligheden for, at en graviditet fortsætter efter et abortindgreb, hvor  

 man har udsuget dele af moderkagen, er meget lille.
Det foreliggende tilfælde  

 måtte derfor betegnes som en hændelig komplikation, der optræder så sjældent,  

 at specifik information vedrørende risikoen for fortsat graviditet ikke har  

 været påkrævet.
Henvisningen til kontrol hos egen læge er den centrale  

 sikkerhedsforanstaltning i forbindelse med abortindgreb.
