 Til AF-cheferne.
Som det fremgår af vedlagte oversigt, bruger AF-kontorerne taget under eet  

 i stigende omfang henvisning til samtale som formidlingsform.
Der er  

 imidlertid fra kontor til kontor betydelig forskel på, hvor hyppigt  

 henvisningsformen bruges i forhold til anvisningsformen, ligesom udviklingen  

 fra 1980 til 1981 tyder på, at denne forskel i AF-kontorernes  

 formidlingspraksis bliver større.
 Det er direktoratets opfattelse, at den tiltagende forskel i  

 arbejdsformidlingskontorernes formidlingspraksis ikke kan begrundes i en  

 tilsvarende forskellig udvikling på de enkelte regionale delarbejdsmarkeder.
I relation til rundskrivelsen vedrørende ensartet praksis med hensyn til  

 brugen af anvisning/henvisning skal direktoratet derfor anmode  

 arbejdsformidlingscheferne om at tage en drøftelse med de relevante  

 formidlingsmedarbejdere om den eksisterende praksis på formidlingsområdet,  

 idet der gøres opmærksom på, at sigtet med omtalte rundskrivelse er, at  

 kontorerne anvender en mere ensartet praksis.
Forskelle i brugen af  

 anvisningsformen og henvisningsformen skal alene være begrundet i karakteren  

 af det regionale arbejdsmarked.
 Til kontorernes orientering skal det oplyses, at direktoratet i løbet af  

 1982 med visse mellemrum og for bestemte tidsperioder vil indkalde udfyldt  

 blanketmateriale vedrørende ordinær formidling fra kontorerne for på denne  

 måde at kunne danne sig et indtryk af udviklingen i praksis på området.
 P.D.V.
Else Marie Kjerkegaard kontorchef /C.
Høymann Olsen fuldmægtig R U N D S K R I V E L S E Til Arbejdsformidlingskontorerne.
 Til Arbejdsløshedskasserne.
 Direktoratet skal herved under henvisning til AF-cirlulære nr. 159/78,  

 AK-cirkulære nr. 51/78 af 23. juni 1978 gøre opmærksom på, at hovedformålet  

 med henvisning til samtale som formidlingsform er at frembringe bedre  

 formidling, herunder sikre bedre formidlinger på områder, hvor  

 arbejdsformidlingen tradionelt kun har været benyttet i begrænset omfang i  

 forbindelse med rekuttering af arbejdskraft.
 Direktoratet skal understrege, at det ikke kan accepteres, at der er  

 væsentlige forskelle i AF-kontorernes praksis med hensyn til brugen af  

 anvisning/henvisning, med mindre disse forskelle kan begrundes i karakteren  

 af det arbejdsmarked, det enkelte kontor eller den enkelte formidler  

 betjener.
 På denne baggrund skal direktoratet foretage præciseringer vedrørende  

 følgende forhold:
1.:Arbejdsformidlingens kendskab til den arbejdssøgendes ønsker og kvalifikationer samt til det udbudte job.
Den stigende specialiseringsgrad på arbejdsmarkedet bevirker formentlig,  

 at stadig flere stillinger besættes mest hensigtsmæssigt gennem brug af  

 henvisning til samtale.
Samtidig har udviklingen på arbejdsmarkedet med det  

 store antal ledige fremkaldt en situation, hvor arbejdsformidlingens viden om  

 de arbejdssøgende set i forhold til de udbudte jobs ikke altid er detaljeret  

 nok.
Det skal på denne baggrund indskærpes over for kontorerne, at der i  

 forbindelse med henvisning til samtale skal findes en udførlig beskrivelse af  

 jobbet og arbejdsvilkårene, ligesom det er af afgørende betydning, at der er  

 opnået grundigt kendskab til de henviste personers ønsker, personlige og  

 faglige kvalifikationer samt aktuelle beskæftigelsesmæssige status (ferie,  

 sygdom etc.) inden formidlingen finder sted.
Vigtigheden af ajour-førte  

 oplysninger om de ledige skal således også understreges.
 Henvisning til samtale må altså ikke anvendes som »undskyldning«  

 for ikke forud for formidlingen at have indhentet de fornødne oplysninger.  

 Valget af henvisning til samtale kontra anvisning må heller ikke gøres  

 afhængigt af de dertil knyttede sanktioner.
 2. Formidling til stillinger, der kan indebære varig ansættelse.
Ansættelsesforholdets forventede varighed er ligeledes af afgørende  

 betydning for valget af henvisning som formidlingsform.
Af § 20, stk. 2, i  

 lov om arbejdsformidling og arbejdsløshedsforsikring m.v. fremgår det  

 således, at der til stillinger, hvortil der kræves særlige kvalifikationer  

 -el~ ler som indebærer varig ansættelse kan formidles via en henvisning.  

 Dette kan eksempelvis indebære, at en ufaglært specialarbejder godt kan  

 henvises til samtale, selvom der ikke er stillet særlige kvalifikationskrav  

 til jobbet, når blot ansættelsen må forventes at være af varig karakter.
Efter direktoratets opfattelse bør hovedreglen være, at  

 ansættelsesforhold, der kan forventes at strække sig over en periode, der  

 typisk er længere and rent løsarbejde, kortvarig vikariater m.v., etableres  

 via en henvisning.
Det vil sige, at ansættelsesforhold med en forventet  

 varighed på 5 uger og derover eller hvis der ikke er viden om eller grund til  

 at tro, at jobbet er ganske kortvarigt, typisk bør udløse en henvisning i  

 stedet for en anvisning.
 Forudsætningen for sidstnævnte er imidlertid, at betingelserne nævnt under  

 punkt 1 er opfyldt, og at besættelsen af den ledige stilling inden for en  

 rimelig frist ikke forspildes ved at anvende henvisningsformen i stedet for  

 anvisningsformen.
 3. Formidling til stillinger, der skal besættes med kort varsel.
Almindeligvis vil det være sådan, at der til stillinger, hvor  

 henvisningsformen kan tænkes bragt i anvendelse, vil være en frist af en vis  

 varighed til at besætte stillingen.
Imidlertid kan henvisninger også bruges  

 ved stillingsbesættelser med kort varsel, hvis betingelserne i øvrigt er  

 opfyldt, herunder at de fornødne oplysninger er til stede for at kunne  

 foretage en kvalificeret henvisning.
 4. Henvisning af een eller flere arbejdssøgende til samtale.
 Ifølge § 20 stk. 2 i lov om arbejdsformidling og arbejdsløshedsforsikring  

 m.v. kan der i forbindelse med brugen af henvisning formidles kontakt mellem  

 arbejdsgiveren og een eller flere arbejdssøgende efter nærmere aftale med  

 arbejdsgiveren.
Såfremt arbejdsformidlingskontoret undtagelsesvis alene finder een  

 arbejdssøgende egnet til at overtage det ledige job, vil dette forhold altså  

 ikke i sig selv udelukke brugen af henvisning.
Findes flere personer  

 kvalificeret, hvad der vil være den altovervejende hovedregel, må der aftales  

 tid til samtaler for et passende antal arbejdssøgende.
Det kan ikke  

 accepteres, at der i denne situation alene henvises een person, fordi man  

 ønsker at afvente resultatet af den første formidling, før den næste person  

 henvises.
Brugen af henvisning til samtaler som formidlingsform skal altså  

 indebære valgmuligheder for såvel arbejdsgiver som arbejdstager.
Det er den ledige stillings karakter, der afgør, hvor mange arbejdssøgende  

 der i hvert enkelt tilfælde bør henvises til samtale.
Der er dog efter  

 direktoratets opfattelse en grænse for, hvor mange der bør henvises til een  

 enkelt stilling.
Det normale antal vil være 3-5 personer pr. ledigmeldt  

 stilling.
 Såfremt arbejdsgiveren ikke ansætter nogen af de personer, som er blevet  

 henvist, må det drøftes med arbejdsgiveren, om der har foreligget  

 misforståelser med hensyn til kvalifikationskrav m.v., inden  

 formidlingsarbejdet i relation til den pågældende stilling videreføres.
 Direktoratet skal anmode om, at ovenstående retningslinier følges i  

 formidlingsvirksomheden.
 P.D.V.
Else Marie Kjergaard kontorchef /C.
Høymann Olsen fuldmægtig An~ tal henvisninger i procent af samtlige anvisninger og henvisninger foretaget af AF-kontorerne.
 (* 1) I den seneste opgørelse (15.-19. juni 1981) kan der være tale om  

 visse unøjagtigheder i de opgivne talstørrelser, idet nogle kontorer har  

 modtaget andre kategorier end de ordinært formidlede.
