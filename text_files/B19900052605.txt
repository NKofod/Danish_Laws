I medfør af § 131, stk. 7 og stk. 8 og § 260, stk. 3 i lov om forsikringsvirksomhed, jf. lovbekendtgørelse nr. 127 af 23. marts 1984, som ændret senest ved lov nr. 305 af 16. maj 1990, samt § 49, stk. 6  og stk. 7 og § 71, stk. 5 i lov nr. 326 af 24.  

 maj 1989 om tilsyn med firmapensionskasser, som ændret senest ved lov nr. 305 af 16. maj 1990, fastsættes:
Anvendelsesområde § 1.  Livsforsikringsselskaber og pensionskasser,  

 omfattet af kap. 22 i lov om forsikringsvirksomhed, samt firmapensionskasser,  

 omfattet af lov om tilsyn med firmapensionskasser, skal føre et register over  

 aktiver til en bogført værdi, der til enhver tid mindst modsvarer de af  

 selskabernes og pensionskassernes aktuarer opgjorte  

 livsforsikringshensættelser og pensionshensættelser.
 Stk. 2.  Forsikringsselskaber og generalagenturer for  

 udenlandske forsikringsselskaber, der driver lovpligtig  

 arbejdsskadesforsikringsvirksomhed, jf. kap. 23 A i lov om  

 forsikringsvirksomhed, skal på samme måde som i stk. 1 registrere aktiver til  

 en bogført værdi, der til enhver tid mindst modsvarer de af selskaberne eller  

 generalagenturerne opgjorte hensættelser til dækning af løbende ydelser, jf.  

 lovens § 210 f.
 Stk. 3.  Udenlandske forsikringsselskaber, der driver  

 direkte livsforsikringsvirksomhed, jf. kap. 24 i lov om  

 forsikringsvirksomhed, skal på samme måde som i stk. 1 registrere aktiver til  

 en bogført værdi, der til enhver tid modsvarer de af aktuarerne for  

 selskabernes herværende generalagenturer opgjorte livsforsikringshensættelser  

 vedrørende generalagenturerne, jf. lovens § 223, stk. 2.
 Stk. 4.  Udenlanske forsikringsselskaber, der driver  

 direkte skadesforsikringsvirksomhed, skal på samme måde som i stk. 1  

 registrere aktiver til en bogført værdi, der til enhver tid modsvarer de  

 opgjorte forsikringsmæssige hensættelser vedrørende generalagenturerne, jf.  

 lovens § 224, stk. 3, 2. punktum, medmindre der er undtaget fra reglen om  

 registrering i medfør af lovens § 224, stk. 3, 3. punktum.
 Registerets indretning m.v.
 § 2.  Registeret skal til enhver tid udvise de  

 aktiver, der omfattes af registreringen.
 Stk. 2.  I registeret opføres aktiverne i samme orden  

 som efter reglerne for virksomhedernes regnskabsaflæggelse.
 § 3.  Samtlige aktiver skal specificeres i registeret  

 og anføres med den nominelle værdi og den bogførte værdi.
 Stk. 2.  For indskud i pengeinstitutter anføres tillige  

 pengeinstituttets navn og kontonummer.
 Stk. 3.  For fondsaktiver registreret i  

 Værdipapircentralen anføres tillige det kontoførende institut og kontonummer.
 Stk. 4.  For andre aktiver, der er indlagt i et  

 pengeinstitut, anføres tillige pengeinstituttets navn og det  

 registreringsnummer, hvorunder aktivet er indlagt i pengeinstituttet.
 Stk. 5.  For fast ejendom, der tilhører virksomheden,  

 registreres et tinglyst ejerpantebrev.
Forretningsgang § 4.  Der skal foreligge en af virksomhedens ledelse  

 fastsat forretningsgang for registerets indretning og anvendelse.  

 Forretningsgangen skal sikre, at registeret til stadighed indeholder  

 registrerede aktiver til en bogført værdi, der mindst svarer til de  

 lovpligtige hensættelser.
Deponering § 5.  Finanstilsynet kan i henhold til lov om  

 forsikringsvirksomhed § 131, stk. 9 og lov om firmapensionskasser § 49, stk.  

 8 kræve registeret deponeret.
 Stk. 2.  Ved den i stk. 1 omhandlede deponering skal,  

 med hensyn til fondsaktiver, Finanstilsynet registreres som berettiget i  

 Værdipapircentralen, og med hensyn til de øvrige midler, der tjener til  

 dækning af hensættelserne, skal disse håndpantsættes til fordel for  

 Finanstilsynet.
 Årsopgørelse og indberetning m.m.
 § 6.  Livsforsikringshensættelser,  

 pensionshensættelser, hensættelser til dækning af løbende ydelser samt  

 forsikringsmæssige hensættelser opgøres hvert år ved regnskabsårets slutning.  

 Senest 3 måneder efter skal de fornødne aktiver til dækning af hensættelserne  

 være registreret.
 § 7.  I løbet af regnskabsåret skal virksomhederne  

 efter hvert kvartal indsende en opgørelse over, hvorledes hensættelserne  

 skønnes at være vokset i den forløbne del af regnskabsåret, og indsende en  

 opgørelse over de registrede aktiver, der skal dække hensættelserne.
 Stk. 2.  Indberetning sker ved benyttelse af de af  

 Finanstilsynet hertil udarbejdede skemaer.
 Stk. 3.  Indberetning underskrives for så vidt angår  

 opgørelse over, hvorledes hensættelserne skønnes at være vokset, af den  

 godkendte aktuar, og underskrives, for så vidt angår opgørelse over de  

 registrerede aktiver, af virksomheden og af virksomhedens statsautoriserede  

 revisor, der erklærer, at opgørelsen er i overensstemmelse med de  

 registrerede aktiver og bogføringen.
Revision § 8.  Virksomhedens statsautoriserede revisor skal  

 påse, at der foreligger den i § 4 nævnte forretningsgang.
 Stk. 2.  Revisor skal i løbet af regnskabsåret påse, at  

 forretningsgangen overholdes og er sikkerhedsmæssigt betryggende.
Stk. 3.  Ud over at afgive den i § 7, stk. 3 omhandlede  

 erklæring, skal revisor mindst to gange om året foretage uanmeldt revision og  

 i denne forbindelse kontrollere tilstedeværelsen af fornødne registrerede  

 aktiver.
Såfremt en sådan uanmeldt revision giver anledning til særlige  

 bemærkninger, skal revisor straks indberette herom til Finanstilsynet.
 Stk. 4.  I revisionsprotokollatet vedrørende  

 årsregnskabet skal revisor redegøre for den foretagne kontrol, samt afgive en  

 erklæring om, hvorvidt den i § 4 nævnte forretningsgang er sikkerhedsmæssigt  

 betryggende.
Straffebestemmelser § 9.  Overtrædelse af §§ 1-4 og 6-8 straffes med bøde.
 Stk. 2.  Er overtrædelse som nævnt i stk. 1 begået af et  

 aktieselskab, et gensidigt selskab, en pensionskasse eller lignende, kan der  

 pålægges selskabet eller pensionskassen som sådant bødeansvar for  

 overtrædelse af bekendtgørelsens bestemmelser.
Overgangsbestemmelser § 10.  Aktiver, der er håndpantsat eller pantsat før  

 1. juli 1990 ved båndlæggelse i henhold til lov om forsikringsvirksomhed  

 eller lov om tilsyn med firmapensionskasser (tidligere lov om tilsyn med  

 pensionskasser) med Finanstilsynet (Forsikringstilsynet eller  

 Forsikringsrådets tillidsmand) som berettiget, kan frigives uden  

 Finanstilsynets samtykke.
Ikrafttrædelse Bekendtgørelsen træder i kraft ved offentliggørelse i Lovtidende.
