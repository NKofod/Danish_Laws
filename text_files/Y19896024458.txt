En ejendomsmæglerforening anførte i en annonce, hvori man  

 sammenlignede foreningens medlemmer med andre ejendomsmæglere, at deres  

 medlemmer havde Industriministeriets blå stempel og at de handlede huse  

 »med den præcision og faglige stolthed, som tre års studier ved  

 Handelsskolerne og mindst 2 års praktisk erfaring i ejendomshandel  

 giver.«.Forbrugerombudsmanden fandt annoncens overskrift og oplysningen  

 om »Industriministeriets blå stempel« utilbørlig over for andre  

 ejendomsformidlere og i strid med Markedsføringslovens § 1 og § 2, stk. 2,  

 idet Industriministeriet ikke havde givet tilladelse hertil.
Da foreningens  

 medlemmer ikke alle havde gennemgået den anførte uddannelse på en  

 Handelsskole, fandt ombudsmanden denne del af annoncen for vildledende.
 Ombudsmanden udtalte endvidere, at annoncen på grund af dens  

 sammenlignende karakter giver det indtryk, at forbrugeren ved henvendelse til  

 andre ejendomsmæglere ikke kan forvente at få den betjening, der er nævnt som  

 karakteristisk for ejendomsmæglere, og derfor er utilbørlig overfor andre  

 ejendomsformidlere.
 3.7.2. Sammenlignende reklame - »Hvilke huse bliver handlet af en  

 højtuddannet specialist«.
 Foreningen af Danske Ejendomsformidlere klagede over en dagspresseannonce  

 indrykket af Dansk Ejendomsmægler Forening.
 Annoncens billeddel viste fem paphuse, hvoraf de tre var påført Dansk  

 Ejendomsmægler Forenings logo - et hus med en stjerne mens de resterende to  

 var uden kendetegn.
 Annoncen lød:
»Hvilke huse bliver handlet af en højtuddannet specialist? Alle fem boliger bliver handlet gennem mennesker, som har gjort det til  

 deres levevej at handle med fast ejendom... Men kun tre af dem bliver handlet  

 med Industriministeriets blå stempel.
Kun tre af dem bliver handlet med den  

 præcision og faglige stolthed, som tre års studier ved handelskolerne og  

 mindst to års praktisk erfaring i ejendomshandel giver.
Fordi kun tre af dem  

 bliver handlet af en statsautoriseret ejendomsmægler.
 Det er dem med stjernen.
Stjernen viser, at handelen er sket gennem et medlem af Dansk  

 Ejendomsmægler Forening.
Det er Deres sikkerhed for, at handelen er i  

 hænderne på en fagmand, som frivilligt har underlagt sig strenge normkrav og  

 forretningsetiske regler.
Går De efter stjernen i boligannoncerne, er De sikker på en personlig  

 assistance fra en specialist, som til stadighed følger kurser og  

 efteruddannelse.
En fagmand, som sætter en ære i at opnå et optimalt resultat  

 for begge parter i en ejendomshandel.
En tryg ejendomshandel starter med en stjerne i annoncen.« FO udtalte: »Efter min opfattelse må annoncens overskrift  

 samrnenholdt med brødtekstens oplysning om »Industriministeriets blå  

 stempel«, præcision og faglig stolthed anses for at være utilbørlig over  

 for andre erhvervsdrivende, der handler med fast ejendom, jfr.  

 markedsføringslovens § 1 om god markedsføringsskik og lovens § 2, stk. 2, der  

 forbyder angivelser, der på grund af deres form, eller fordi de angår  

 uvedkommende forhold, er utilbørlige over for andre erhvervsdrivende eller  

 forbrugere.
 Da Industriministeriet mig bekendt ikke har givet foreningen tilladelse  

 til i annoncer at henvise til, at ejendomme, der sælges gennem  

 ejendomsmægler, handles med »Industriministeriets blå stempel«,  

 skal jeg anmode om, at denne passus udelades i foreningens fremtidige  

 reklamering.
Endvidere er jeg afden opfattelse, at annoncen giver det indtryk, at alle  

 ejendomsmæglere, der er medlem af Dansk Ejendomsmægler Forening, har  

 gennemgået de nævnte studier ved Handelshøjskolen, hvilket efter det oplyste  

 ikke er tilfældet.
Denne del af annoncen må således anses for at være  

 vildledende og i strid med markedsføringslovens § 2, stk. 1.
 I fortsættelse af brødtekstens første afsnit anføres det som overskrift  

 til næste afsnit, at »det er dem med stjernen«.
I denne forbindelse finder jeg, at annoncen giver indtryk af, at alle  

 medlemmer, der benytter den nævnte stjernemarkering, er ejendomsmæglere og  

 har gennemgået den oven for nævnte uddannelse.
Dette indtryk får man, også  

 selv om det anføres, at stjernen kan henvise til et medlem af Associeret  

 Forening eller Foreningen for Associerede Medlemmer.
 Endelig finder jeg, at sidste afsnit i annoncen under overskriften  

 »det er dem med stjernen« sammenholdt med annoncens hovedoverskrift  

 er utilbørlig over for andre erhversdrivende, der handler med fast ejendom,  

 jfr. markedsføringslovens §§ 1 og 2, stk. 2.
Ved min vurdering lægger jeg vægt pa, at annoncen på grund af dens  

 sammenlignende karakter giver det indtryk, at forbrugeren ved henvendelse til  

 andre end ejendomsmæglere ikke kan forvente at få den betjening, der er nævnt  

 som karakteristisk for ejendomsmæglere.' Efterfølgende bekræftede foreningen, at den ved fremtidig reklamering  

 ville iagttage det af FO anførte.
 *1) Offentliggjort i forbrugerstyrelsens juridiske årbog 1989, side 43,  

 nr. 3.7.2.
