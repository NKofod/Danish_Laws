 I henhold til § 81 i kildeskatteloven, jfr. lovbekendtgørelse nr. 396 af  

 18. juli 1984, bestemmes følgende:
§ 1.  Såfremt en skattepligtig ved sin underskrift på  

 selvangivelsen erklærer, a. ikke i indkomståret at have haft indkomst, eller b. ikke at have haft anden form for indkomst, fradrag eller formue, end  

 hvad det fremgår af selvangivelsen, at skattemyndighederne er bekendt med, er vedkommende fritaget for i selvangivelsen at angive yderligere om de  

 pågældende indkomst- og formueforhold.
 § 2.  Har den skattepligtige haft anden indkomst,  

 fradrag eller formue end nævnt i § 1, litra b, skal selvangivelsen indeholde  

 oplysninger herom i overensstemmelse med skattekontrollovens §§ 1 og 2. Den  

 skattepligtige er dog fritaget for at angive indtægter m.v., som nævnt i § 1,  

 litra b.
 § 3.  Den skattepligtige, der ved sin underskrift på  

 selvangivelsen afgiver erklæring om de i § 1 nævnte indkomst- og  

 formueforhold er forpligtet til på begæring at meddele sådanne oplysninger,  

 som han skulle have meddelt, hvis han ikke havde afgivet sådan erklæring.
 § 4.  Bekendtgørelsen har virkning fra og med  

 indkomståret 1984. Samtidig ophæves ministeriet for skatter og afgifters  

 bekendtgørelse nr. 499 af 26. oktober 1983.
