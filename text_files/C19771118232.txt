1. I meddelelsesblad nr. 7 pkt. 2 (juli 1957) har jeg  

 givet retningslinier for behandlingen af færdselssager, hvor udenlandske  

 motorførere er impliceret.
Efter at reglerne om uforsvarlig kørsel og  

 spirituskørsel er ændret ved færdselsloven af 1976, fastsættes følgende:
 2. Sager mod udenlandske motorførere skal som  

 hovedregel behandles på samme måde som andre sager, såvel med hensyn til  

 tiltalerejsning som med hensyn til straf- og frakendelsespåstand, se dog  

 nedenfor under 6.
 3. Spirituskørsel med promille over 1,50, begået af en  

 udlænding, kan ikke anses for omfattet af ordlyden i færdselslovens § 117,  

 stk. 1, om »mindre grove tilfælde«, hvorfor en påstand om  

 hæftestraf ikke kan erstattes af påstand om bøde.
 4.1. Promillekørsel og som hovedregel også uforsvarlig kørsel medfører som  

 bekendt betinget frakendelse, jfr. færdselslovens § 126. Der er ikke mulighed  

 for at undlade frakendelsespåstand i sager, der er omfattet af denne  

 bestemmelse.
 4.2. Spirituskørsel medfører ubetinget førerretsfrakendelse, jfr. § 125.  

 Under særlig formildende omstændigheder kan frakendelse ske betinget, men  

 frakendelsen kan ikke undlades (cfr. fl. af 1955 § 70, stk. 2 sidste pkt.).  

 Det kan ikke anses som en »særlig formildende omstændighed«, at  

 motorføreren er udlænding.
5. Det er af ganske særlig betydning, at sager mod  

 udenlandske motorførere fremmes med størst mulig hurtighed, således at de  

 søges afgjort og fuldbyrdet, inden de pågældendes udrejse af landet.
Kan  

 dette ikke ske, eller kan den idømte eller vedtagne bøde ikke betales, må  

 køretøjet foranlediges tilbageholdt efter reglerne i fl. af 1955 § 69, stk. 6  

 (pr. 1.5.1977 § 120, stk. 1 i fl. af 1976). Dette gælder dog ikke førere, der  

 er hjemmehørende i de nordiske lande.
6. Ved mindre betydningsfulde overtrædelser af  

 færdselsloven begået af udlændinge kan den fremgangsmåde, der ellers ville  

 være blevet fulgt, fraviges, såfremt omstændighederne, herunder den  

 pågældendes betalingsmuligheder, taler herfor.
Ligeledes kan sager, der alene  

 angår bagatelforseelser, henlægges i videre omfang, såfremt et eventuelt  

 erstatningsspørgsmål er ordnet, og praktiske hensyn iøvrigt taler derfor.
Der  

 bør dog udvises tilbageholdenhed, når forseelsen er begået af en  

 erhvervschauffør.
 7. I mange tilfælde vil sager, der ikke kan afgøres  

 inden den pågældendes udrejse af landet, kunne retsforfølges i hans hjemland.  

 Opmærksomheden henledes i den forbindelse på min meddelelse af 4.9.1972.
8. Efter fl. § 60, stk. 3 skal en fører, der er  

 frakendt førerretten betinget for uforsvarligt kørsel, som hovedregel inden  

 en vis frist aflægge en orienterende køreprøve.
Denne bestemmelse kan ikke  

 antages at gælde for personer, der har bopæl i udlandet.
 9. Rigsadvokatens meddelelsesblad nr. 7 punkt 2  

 ophæves.
 Per Lindegaard.
