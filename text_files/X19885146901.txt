 Forfatteren Benny Andersen nedlagde indsigelse mod registrering af  

 varemærket SNØVSEN for varer i kl. 29, kød, fisk, mejeriprodukter m.v. under  

 henvisning til, at SNØVSEN er navnet på hovedpersonen i en række børnebøger.  

 Indsigelsen ikke taget til følge, idet forfatterens ophavsret til  

 børnebogsfiguren ikke kunne antages at blive krænket ved registrering for  

 spisevarer henset til, at snøvsen er et eksisterende ord i det danske sprog.  

 Udtalt at indsigelsen formentlig ville være blevet taget tilfølge, hvis det  

 havde drejet sig om en ansøgning om registrering af mærket for bøger og andet  

 i kl. 16.
Vedr.: Indsigelse mod ansøgning af varemærke SNØVSEN I medfør af bestemmelsen i § 20 i Varemærkeloven nedlagde Borgens Forlag  

 A/S, København i skrivelse hertil af 3 jul 1987 på vegne forfatteren Benny  

 Andersen indsigelse mod ovennævnte varemærkes registrering.
Ansøgningen er  

 indgivet af øst JYSKE slagteier a.m.b.a., Bjerringbro, og omfatter alle varer  

 i klasse 29.
 Til støtte for indsigelsen blev det gjort gældende, at Benny Andersen har  

 formuleret SNØVSEN som et begreb og derfor har ophavsretten til dette.
I skrivelse hertil af 7 dec 1987 har ansøgerne anført, at det er  

 uforståeligt, at Benny Andersen skal have ophavsret til ordet SNØVSEN.
Man er  

 ikke bekendt med, at der eksisterer en sammenhæng mellem forfatteren og  

 brugen af ordet SNØVSEN.
Det er heller ikke angivet hvornår og i hvilken form  

 ordet SNØVSEN er blevet anvendt.
Med skrivelsen var vedlagt en kopi af  

 Politikens Nu-dansk Ordbog, hvor ordet »snøvsen« og »at gå fra  

 snøvsen« er forklaret.
Det menes derfor ikke, at Benny Andersen kan have  

 ophavsret hertil, da ordet har eksisteret i umindelige år i det danske sprog.
De har i skrivelse hertil af 24 nov 1987 uddybet indsigelsen og oplyst, at  

 Benny Andersen er ophavsmand til børnebogsfiguren SNØVSEN, der er  

 hovedpersonen i adskilige af Benny Andersens værker, såsom »SNØVSEN på  

 sommerferie«.
Disse børnebøger er meget kendte, og det af forfatteren  

 skabte fantasinavn for børnebøgernes hovedperson er gennem udgivelsen af  

 bøgerne kendt af stort set alle børn og også voksne, der har kontakt med  

 børn.
Fantasinavnet SNØVSEN er originalt, og ophavsmandens skabelse af navnet  

 er en anerkendelses- og beskyttelsesværdig indsats.
Indsigelsen mod  

 registrering støttes på flere bestemmelser i Varemærkeloven, men navnlig på §  

 14, stk. 1, nr. 5. Efter denne bestemmelse må et varemærke ikke registreres,  

 når det indeholder noget, der er egnet til at opfattes som særegen titel på  

 en andens beskyttede litterære eller kunstneriske værk, eller når det krænker  

 en andens ophavsret til et sådant værk.
Der skal efter denne bestemmelse blot  

 være tale om, at mærket af forbrugeren opleves eller forstås som Benny  

 Andersens hovedperson i SNØVSEN-bøgerne.
Hertil kommer, at ordet  

 »snøvs« er anvendt i den bestemte form »snøvsen«, der er  

 identisk emd hovedpersonen i SNØVSEN-bøgerne.
Ansøgeren kan derfor misbruge  

 den good-will og reklamemæssige værdi, der er oparbejdet af Benny Andersen.
De har desuden bemærket, at navne, der ikke opfattes som egentlige  

 personnavne normalt kan registreres, men det er en forudsætning for en sådan  

 registrering, at ansøgeren selv har skabt navnet.
I det foreliggende tilfælde  

 er det Benny Andersen, der har skabt fantasinavnet, og der foreligger ikke  

 den fornødne hjemmel for ansøgeren til at anvende det ansøgte mærke. § 14,  

 nr. 4 er derfor også til hinder for mærkets registrering.
Det er tilføjet, at  

 der ikke er tale om, at Benny Andersen skulle have opnået eneret til ordet  

 »snøvsen« i den bestemte form, men alene at man på grund af  

 skabelsen af navnet SNØVSEN, ophavsretten til bøgerne og det udbredte  

 kendskab til hovedpersonen efter Varemærkeloven vil kunne modsætte sig en  

 kommerciel anvendelse af ordet SNØVSEN som varemærke.
I skrivelse hertil af 13 apr 1988 har ansøgeren gjort gældende, at det af  

 indsigerne anførte om, at navnet SNØVSEN skulle være noget originalt, må  

 afvises.
Ordet snøvs og snøvsen har været kendt før Benny Andersens tid, og  

 det er derfor klart, at han ikke kan nyde nogen generel eneret.
Skal der ydes  

 beskyttelse, kan det højst strække sig til brug af navnet i lignende  

 børnelitteratur.
Ansøgningen angår et mærke til brug i forbindelse med varer  

 i klasse 29, der omfatter visse spisevarer, og det ses ikke, at der ved  

 anvendelse af det ansøgte varemærke kan opstå risiko for forveksling, eller  

 at der kan være tale om udnyttelse af et litterært værk.
 Sagen er herefter optaget til afgørelse.
I medfør af bestemmelsen i § 14, nr. 4 i Varemærkeloven må et varemærke  

 ikke registreres, når det indeholder noget, der er egnet til at opfattes som  

 anden mands navn.
Det har stedse været antaget, at der med navn alene sigtes  

 til slægtsnavn og ikke til fornavn.
Fornavne anses ikke for omfattet af  

 bestemmelsen og registreres, når de øvrige registreringsbetingelser er  

 opfyldt.
Begrundelsen herfor er, at der med fornavne ikke sigtes til en  

 enkelt person eller familie.
Direktoratet nægter således ikke registrering af  

 fornavne som OTTO og MARTIN, uanset at disse også eksisterer som  

 slægtssnavne, idet de alene opfattes som fornavne.
SNØVSEN er ikke et  

 slægtsnavn, og dette mærke er derfor ikke uegnet til registrering i medfør af  

 ovennævnte bestemmelse.
Indsigelsen nedlagt under henvisning til denne  

 bestemmelse kan derfor ikke tages tilfølge.
 I medfør af bestemmelsen i § 14, nr. 5 må et mærke ikke registreres, når  

 det indeholder noget, der er egnet til at opfattes som særegen titel på en  

 andens beskyttede litterære eller kunstneriske værk, eller når det krænker en  

 andens ophavsret til sådant værk.
Da SNØVSEN må anses for at udgøre den væsentligste del af de i Deres  

 indsigelsesskrivelse nævnte titler på bøger af Benny Andersen, er  

 Direktoratet enig i, at SNØVSEN kan opfattes som en titel på et beskyttet  

 literært værk.
Ordene snøvsen og snøvs er imidlertid almindelige ord i det  

 danske sprog, der har været kendt i umindelige tider i betydningen snude  

 eller næse.
Ordet »snøvsen« kendes specielt fra udtrykket »gå  

 fra snøvsen«.
Som følge deraf må det anses for tvivlsomt om ordet  

 anvendt for spisevarer af det købende publikum vil blive opfattet som en  

 særegen titel på et kunstnerisk værk.
Der foreligger i øvrigt ingen  

 oplysninger om, at ophavsret til ordet SNØVSEN er fastslået af domstolene.
På  

 det foreliggende grundlag finder Direktoratet derfor ikke, at det kan  

 fastslås, at indsigernes ophavsret krænkes ved brugen af ordet SNØVSEN for  

 spisevarer i klasse 29.
 Indsigelsen nedlagt i medfør af bestemmelsen i § 14, nr. 5 kan derfor  

 heller ikke tages til følge.
Det skal tilføjes, at havde det drejet sig om varer i klasse 16, hvortil  

 bl.a. bøger, blade og tidsskrifter henføres, ville Direktoratet formentlig  

 havde taget indsigelsen til følge, idet ordet SNØVSEN i relation til disse  

 varearter ville blive opfattet som en særegen titel på en andens beskyttede  

 litterære værk.
En registrering af ordet SNØVSEN for bl.a. bøger ville også  

 være vildledende, idet køberen i disse tilfælde ville forledes til at tro, at  

 disse handler om barnet SNØVSEN fra Benny Andersens bøger.
Den trufne afgørelse kan i medfør af bestemmelse i § 44 i Varemærkeloven  

 indbringes for Patentankenævnet, Helgeshøj Alle 81, 2630 Taastrup inden to  

 måneder fra dato.
Det foreskrevne klagegebyr af 2.000,00 kr. må indsendes  

 samtidig med ankeskrivelsen.
