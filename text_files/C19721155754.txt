 Ved skrivelse af 11. juli 1972 anmodede direktoratet om oplysning om visse  

 forhold i forbindelse med spørgsmålet om medlemskab i Almindelig Dansk  

 Gartnerforening.
 Af de modtagne besvarelser fremgår, at hovedparten af anstalterne er  

 tilsluttet foreningen efter reglerne for institutioners medlemskab, d.v.s.  

 som ekstraordinære medlemmer, medens et mindretals tilslutning til foreningen  

 beror på den ledende værkmesters persnlige ordinære medlemskab.
 Direktoratet er af den opfattelse, at det grundliggende behov for den  

 enkelte anstalts gartneri ligger i at kunne modtage faglige oplysninger ved  

 hjælp af foreningens publikationer og i at kunne benytte sig af den givne  

 konsulentordning, hvorimod den enkelte anstalt ikke kan have nogen væsentlig  

 selvstændig interesse i at udøve stemmeret i henhold til foreningens  

 vedtægter.
Under henvisning hertil finder direktoratet det rigtigst, at anstalter som  

 har produktions-gartnerier optages som ekstraordinære medlemmer (hvis det  

 ikke allerede i forvejen er tilfældet) med fuld kontingent incl.  

 erhvervskontingent.
Om medlemskab bedes anstalten rette henvendelse til  

 Almindelig Dansk Gartnerforening, Anker Heegaardsgade 2,1572 København V.
 Det tilføjes, at direktoratet ikke har noget at indvende imod, at  

 funktionærer beskæftiget ved anstaltens gartneri selv er eller søger sig  

 optaget i foreningen som ordinært medlem, men i så fald må kontingent betales  

 af vedkommende selv.
 E.B.
Jacobsen Fængselsvæsenets anstalter (bortset fra Statsfængslet Kærshovedgård,  

 Statsfængslet på Kragskovhede og Københavns Fængsler).
