(Til samtlige amtsråd, Københavns  

 magistrat og Frederiksberg kommunalbestyrelse m.v.) I betænkning nr. 802/1977 om koordinering af visse pleje- og  

 omsorgsuddannelser blev der stillet forslag om ændringer af den i  

 sundhedsstyrelsens cirkulære af 6. december 1973 foreskrevne uddannelse af  

 sygehjælpere.
Ændringsforslaget, der sigter mod at udvide uddannelseskapaciteten for at  

 kunne tilgodese plejehjemmenes behov for sygehjælpere uden derved at forøge  

 sygehusenes medvirken ved praktikuddannelsen, gik ud på en grendeling af  

 uddannelsen i den sidste praktikperiode, som derved skulle blive bestemmende  

 for hvilket virksomhedsområde - på sygehuse eller på plejehjem - uddannelsen  

 kvalificerede til.
Forslaget angav endvidere de vilkår, der skulle opfyldes  

 ved overgang fra beskæftigelse på sygehuse til plejehjem eller omvendt.
 Under henvisning til, at der under arbejdet med den detaljerede udformning  

 af dette forslag viste sig en række principielle og praktiske problemer, har  

 sundhedsstyrelsen påny overvejet sagen og opnået tilslutning fra  

 Amtsrådsforeningen i Danmark, Kommunernes Landsforening, Københavns og  

 Frederiksbergs kommuner, Dansk Kommunal Arbejderforbund og Dansk Sygeplejeråd  

 til en uddannelse af sygehjælpere, i hvilken teoriundervisningen i samfunds-  

 og omsorgsfagene forøges, og kravene til praktikuddannelsen ændres, således  

 at indtil to af de tre foreskrevne praktikperioder kan finde sted uden for  

 intermediære afdelinger inden for medicin og kirurgi, hvorved den foreslåede  

 grendeling ikke bliver påkrævet.
 Efter at indenrigsministeriet efter samråd med uddannelsesnævnet har  

 godkendt gennemførelsen af en sådan ordning, fastsætter sundhedsstyrelsen  

 herved følgende regler for uddannelsen af sygehjælpere.
I.
SYGEHJÆLPERBEGREBET.
 § 1.  Ved uddannede sygehjælpere forstås personer, der  

 har fået udstedt bevis som sygehjælper efter at have gennemgået den i det  

 følgende foreskrevne uddannelse eller den i sundhedsstyrelsens cirkulære af  

 6. december 1973 fastsatte uddannelse, og som derved er kvalificeret til at  

 påtage sig de opgaver, der hører til sygehjælperens normale arbejdsområde,  

 jf. bilag A til retningslinierne for uddannelsen.
 Stk. 2.  Ved uddannede sygehjælpere forstås endvidere  

 personer, der har fået udstedt bevis som sygehjælper efter enten at have  

 gennemgået den i sundhedsstyrelsens cirkulære af 4. marts 1960 foreskrevne  

 uddannelse af sygehjælpere ELLER at have opnået dispensation - helt eller  

 delvis - fra uddannelseskravene/ uddannelseskravene i nævnte cirkulære enten  

 i henhold til §§ 1 og 10 i cirkulæret eller til dispensationsbestemmelserne i  

 sundhedsstyrelsens meddelelser nr. 1 af juni 1963, nr. 2 af august 1971 og  

 nr. 3 af februar 1973 om uddannelse af sygehjælpere.
 Stk. 3.  Sygehjælpere, der er uddannet efter de i stk. 2  

 nævnte regler, udfører det arbejde, der anvises de pågældende ved plejen af  

 patienter, og andet forefaldende arbejde inden for sygehjælperens  

 arbejdsområde, som beskrevet i 1960-cirkulæret.
 Stk. 4.  De i stk. 2 nævnte sygehjælpere vil kunne blive  

 kvalificeret til at bestride de i nærværende cirkulære beskrevne  

 arbejdsopgaver, jf. bilag A, gennem deltagelse i den efteruddannelse, der  

 omtales i retningslinierne for uddannelse af sygehjælpere, afsnit VII.
II.
SYGEHJÆLPERUDDANNELSENS FORMÅL, VARIGHED OG TILRETTELÆGGELSE.
 § 2.  Uddannelsens formål er at kvalificere eleven til  

 varetagelse af de til sygehjælperens normale arbejdsområde fremtidig hørende  

 opgaver, herunder medvirke ved individualiseret patient-/ klientpleje og  

 -omsorg, ved at give eleven mulighed for at tilegne sig den fornødne viden,  

 samt indsigt og forståelse af arbejdets specielle karakter og en hermed  

 overensstemmende holdning tillige med færdighed i udførelse af arbejdet.
§ 3.  Sygehjælperuddannelsen, der varer 48 uger  

 eksklusive ferie, er teoretisk og praktisk.
Teoriundervisningen omfatter 360  

 timer, der gives som dagundervisning med et gennemsnitligt ugentligt timetal  

 på 30, i alt 12 uger, fordelt på flere teorikursus.
Praktikuddannelsen  

 omfatter 36 uger, fordelt på flere praktikperioder, alle af samme varighed.
 Stk 2.  Teoriundervisningen og praktikuddannelsen  

 tilrettelægges normalt i 3 teorikursus og 3 praktikperioder.
 Uddannelsen vil dog, hvor særlige forhold gør det påkrævet, kunne  

 tilrettelægges, enten således at en del af teoriundervisningen gives  

 sideløbende med praktikuddannelsen og inden for den normale arbejdstid,  

 forudsat at undervisningen ikke herved forringes, og at praktiktiden  

 forlænges tilsvarende, ELLER at teoriundervisningen fordeles på 2 teorikursus  

 adskilt af mindst 1 praktikperiode, og praktik-uddannelsen/  

 praktikuddannelsen begrænses til 2 perioder, begge af samme varighed.
Stk. 3.  Uddannelse af sygehjælpere skal finde sted på  

 sygehjælperskoler, der opfylder de i § 4 anførte bestemmelser.
Skolerne er  

 ansvarlige for såvel den teoretiske som den praktiske uddannelse og kan, hvor  

 forholdene tillader det, med fordel etableres i nær tilknytning til en skole,  

 der giver beslægtet uddannelse, f. eks. en sygeplejeskole, for herved at opnå  

 en mere effektiv udnyttelse af uddannelsesmæssige ressourcer - personale,  

 lokaler og undervisningsmateriel m.v.
III.
BESTEMMELSER OM SYGEHJÆLPERSKOLER.
 § 4.  En sygephjælperskole skal opfylde følgende  

 betingelser: 1) Uddannelsen skal gives i overensstemmelse med de for  

 sygehjælperuddannelsen givne retningslinier, 2) elevoptagelsen skal ske efter  

 de i retningslinierne, afsnit I, fastsatte betingelser og finde sted til  

 forud fastsatte tidspunkter i årets løb, 3) ved skolen oprettes et  

 undervisningsråd, jf. § 6, 4) den daglige ledelse af sygehjælperuddannelsen  

 forestås af en hertil kvalificeret sygeplejerske med uddannelse fra Danmarks  

 Sygeplejerskehøjskole eller tilsvarende uddannelse, og et tilstrækkeligt  

 antal uddannede sygeplejelærere tillige med andre kvalificerede undervisere  

 tilknyttes skolen, 5) tilfredsstillende lokaler, inventar og  

 undervisningsmateriel m.v. 6) skolen undergives sundhedsstyrelsens tilsyn og  

 foretager indberetninger om sin virksomhed efter styrelsens nærmere  

 bestemmelse.
IV.
SYGEHJÆLPERSKOLENS UDDANNELSESKAPACITET OG VIRKSOMHED.
 § 5.  Skolens uddannelseskapacitet bør videst muligt  

 fastlægges i overensstemmelse med det i forbindelse med amtskommunens/  

 kommunernes planlægning beregnede personalebehov.
 Stk. 2.  Sygehjælperskolen skal udarbejde en detailleret  

 uddannelsesplan og funktionsplan for både den teoretiske og den praktiske  

 uddannelse i overensstemmelse med bestemmelserne i retningslinierne, afsnit  

 II-IV.
Af uddannelsesplanen skal det fremgå, hvorledes teoriundervisningen  

 tilrettelægges, om den gives i kursus eller sideløbende med  

 praktikuddannelsen eller gives dels i kursus, dels sideløbende med  

 praktikuddannelsen og hvorledes praktikuddannelsen fordeles på de med skolen  

 samarbejdende sygehuse og plejehjem.
Endvidere skal der redegøres for de  

 enkelte afdelinger med oplysning om patientbelægningens art og antal,  

 personalets antal og sammensætning, antal uddannelsespladser og planlægningen  

 af elevernes uddannelse på afdelingen.
 Stk. 3.  En forudsætning for anvendelse af afdelinger  

 til praktikuddannelsen vil være, at de har en passende størrelse, en  

 belægning af patienter/klienter med somatiske lidelser, som kræver aktiv  

 behandling og sygepleje af differentieret karakter, og at de har en  

 tilstrækkelig høj sygeplejestandard, hvortil bl. a. hører, at personalets  

 sammensætning og størrelse, herunder antallet af sygeplejersker, svarer til  

 de krav, som patient/ klientbehandlingen stiller.
§ 6.  Ved sygehjælperskolen skal der oprettes et  

 undervisningsråd, der udpeges af skoleejeren.
Skolens leder er  

 »født« medlem af skolens undervisningsråd, hvori der endvidere er  

 repræsentanter for skoleejeren, lærerstaben, eleverne, enkelte af de med  

 skolen samarbejdende sygehuse og plejehjem, for en sygeplejeskole og for  

 sygehjælpernes faglige organisation.
Stk. 2.  Undervisningsrådet har indseende med  

 uddannelsen og medvirker til, at den bliver effektiv og til enhver tid  

 svarende til de krav, der må stilles til såvel den teoretiske som den  

 praktiske uddannelse.
Rådet kan være rådgivende ved ansættelse og  

 afskedigelse af lærerpersonale.
Desuden fastsætter rådet - inden for de i  

 retningslinierne givne rammer - nærmere regler for elevoptagelse samt for  

 afskedigelse af elever.
 Stk. 3.  Rådet afholder mindst 4 møder om året og kan  

 nedsætte et arbejdsudvalg til at varetage rådets løbende opgaver.
§ 7.  Skolens leder tilrettelægger i samarbejde med  

 skolens lærerkræfter uddannelsesplanen omfattende såvel den teoretiske som  

 den praktiske uddannelse.
Lederen træffer endvidere aftaler med sygehuse og  

 plejehjem om medvirken ved praktikuddannelsen, herunder hvem af  

 sygeplejerskepersonalet, der på de enkelte afdelinger skal være ansvarlig for  

 elevernes systematiske vejledning og instruktion.
Bistået af de øvrige lærere  

 fører lederen samtaler med ansøgere inden indstilling om optagelse samt 2-3  

 vejledende samtaler med hver enkelt elev om dennes standpunkt under  

 uddannelsen.
V.
SYGEHJÆLPERENS RETTIGHEDER OG PLIGTER.
 § 8.  Til elever, der på tilfredsstillende måde har  

 gennemgået den af sundhedsstyrelsen i dette cirkulære foreskrevne uddannelse  

 af sygehjælpere, udsteder skolens leder bevis som sygehjælper i  

 overensstemmelse med den formular, der er aftrykt som bilag H til  

 retningslinierne.
 Stk. 2.  Til en person, der kan dokumentere at have  

 erhvervet tilstrækkelige kundskaber i nogle af - eller alle - de fag, der  

 indgår i sygehjælperuddannelsen, kan skolen efter nærmere herfor givne  

 retningslinier meddele dispensation - helt eller delvist - fra kravet om  

 teoretisk uddannelse.
Stk. 3.  Skolens leder kan udstede bevis som sygehjælper  

 til personer, der ikke har gennemgået den i dette cirkulære foreskrevne  

 uddannelse af sygehjælpere, men kan dokumentere at have gennemgået en  

 tilsvarende teoretisk og praktisk uddannelse enten i udlandet eller ved en  

 skole, der giver en tilsvarende eller højere uddannelse.
For udlændinge er  

 det dog en forudsætning, at disse behersker det danske sprog og har fået  

 orientering om sygehjælperens pligter og normale arbejdsområde og om  

 samarbejdet med det øvrige sygeplejepersonale.
Sundhedsstyrelsen kan give  

 nærmere retningslinier herfor.
 § 9.  En sygehjælper er forpligtet til under udførelse  

 af sit arbejde at udvise omhu og samvittighedsfuldhed.
 Stk. 2.  En sygehjælper er under ansvar efter borgerlig  

 straffelov § 264, b, jf. § 275, forpligtet til ikke at røbe privatlivet  

 tilhørende hemmeligheder, som pågældende er kommet til kundskab om under  

 arbejdet som sygehjælper, medmindre vedkommende er forpligtet til at udtale  

 sig eller handler i berettiget varetagelse af åbenbar almen interesse eller  

 af egen eller andres tarv.
 § 10.  Det påhviler enhver sygehjælperskole at føre en  

 fortegnelse (kartotek) over de ved skolen uddannede sygehjælpere med kopi af  

 de efter afsluttet uddannelse udstedte uddannelsesbeviser.
VI.
OVERGANGSREGLER.
 § 11.  Den i dette cirkulære foreskrevne uddannelse  

 iværksættes senest fra januar 1979.
 Stk. 2.  Fra 31. december 1979 ophæves  

 sundhedsstyrelsens cirkulære af 6. december 1973 om uddannelse af  

 sygehjælpere.
 SUNDHEDSSTYRELSEN, DEN 20. JANUAR 1978.
SØREN K.
SØRENSEN /C.
Jess.
 SUNDHEDSSTYRELSEN Bilag 1.
 RETNINGSLINIER FOR UDDANNELSE AF SYGEHJÆLPERE.
 Uddannelsen af sygehjælpere har siden 1. april 1975 været givet efter  

 retningslinierne i sundhedsstyrelsens cirkulære af 6. december 1973 om  

 uddannelse af sygehjælpere, der bygger på det i Betænkning nr. 680/1973 om  

 uddannelse af sygehjælpere fremsatte forslag.
I medfør af sundhedsstyrelsens cirkulære af 20. januar 1978 om uddannelse  

 af sygehjælpere gives følgende bestemmelser om uddannelsen.
Disse bygger på  

 det i Betænkning nr. 802/1977 om koordinering af visse pleje- og  

 omsorgsuddannelser fremsatte forslag til ændring af sygehjælperuddannelsen og  

 de ved høring herom modtagne kommentarer.
Den ændrede uddannelse tilsigter at  

 kvalificere sygehjælperne til at deltage i patient/klientpleje og -omsorg på  

 såvel sygehuse som plejehjem, jf.
Sygehjælperens normale arbejdsområde, bilag  

 A.
 Sygehjælperuddannelsen, der er teoretisk og praktisk, skal gives ved en  

 sygehjælperskole og være af 1 års varighed.
I.
OPTAGELSESBETINGELSER.
Optagelse på en sygehjælperskole er betinget af, at pågældende - mand  

 eller kvinde II.
UDDANNELSENS VARIGHED OG TILRETTELÆGGELSE.
1. Sygehjælperuddannelsen er en teoretisk og praktisk  

 1-årig uddannelse.
Den omfatter 360 timers teoriundervisning og 36 ugers  

 praktikuddannelse eksklusive ferie.
 2. Undervisningen bør normalt gives koncentreret i 3  

 teorikurser af en varighed på henholdsvis 6, 4 og 2 uger, i alt 12 uger.  

 Praktikuddannelsen bør normalt omfatte 3 praktikperioder, hver med en  

 varighed på 12 uger.
 Uddannelsen vil dog, hvor særlige forhold taler herfor, kunne  

 tilrettelægges således, at en del af teoriundervisningen gives sideløbende  

 med praktikuddannelsen og inden for den normale arbejdstid, forudsat at  

 undervisningen ikke herved forringes, og at praktiktiden forlænges  

 tilsvarende, ELLER teoriundervisningen fordeles på 2 teorikursus adskilt af  

 mindst 1 praktikperiode, og praktikuddannelsen begrænses til 2 perioder,  

 begge af samme varighed.
 3. Uddannelsen bør tilrettelægges med sigte på en  

 trinvis opbygning af undervisningen og en så nær vekselvirkning mellem teori  

 og praktik som mulig.
En funktionsplan med 12 ugers teoriundervisning, fordelt på 3 kurser og  

 med 3 praktikperioder er eksempelvis anført i BILAG B.
Denne er bl. a.  

 udarbejdet med henblik på videst muligt at tilsikre afdelingerne et konstant  

 elevtal og at opnå en effektiv udnyttelse af skolens undervisningslokaler.
III.
DEN TEORETISKE UDDANNELSE.
1. Formålet med teoriundervisningen er, at eleven  

 tilegner sig den fornødne viden til med forståelse at kunne udføre  

 sygehjælperens normale arbejdsopgaver, jf.
BILAG A, at eleven erhverver de  

 fornødne forudsætninger for at kunne opnå et effektivt udbytte af  

 praktikuddannelsen, opnår indsigt i sygehjælperens funktion og betydning som  

 led i samfundets sygdomsforebyggende og -behandlende bestræbelser, samt  

 udvikler en for arbejdets kvalitet hensigtsmæssig holdning.
 2. Teoriundervisningens indhold med time- og  

 fagfordeling:
Orientering, studievejledning samt arbejdsvejledning.......................................28 timer Psykologi og socialpsykologi.................................30 timer Anatomi og fysiologi med sundhedslære .......................49 timer Mikrobiologi.................................................10 timer Bevægelsesfysiologi .........................................10 timer Elementær sygeplejelære med demonstrationer og øvelser...................................85 timer Symptomlære, sygdomslære, speciel sygeplejelære, diætetik .....................................79 timer Orientering om medikamentel behandling.......................10 timer Svangerskab, fødsel, det normale barns udvikling, ernæring og pleje..................................6 timer Sundhedsvæsenet, samfundshygiejne, sociale foranstaltninger.............................................28 timer førstehjælp, beredskabsorientering............................9 timer Omsorgs- og handicaplære.....................................16 timer I alt ......................................................360 timer Ved valg af undervisningsmetoder og -former skal der lægges vægt på størst  

 mulig elevaktivitet.
3. Fag- og timefordelingen inden for de 3 teorikursus  

 er angivet i BILAG C.
Målsætning og fagbeskrivelse for de enkelte fag i  

 teoriundervisningen og timefordeling inden for de enkelte fag er angivet i  

 BILAGENE D OG E.
 4. Under teoriundervisningen afholdes 3 prøver.
Ved afslutningen af 1. teorikursus afholdes en prøve i anatomi og  

 fysiologi med sundhedslære og mikrobiologi.
Prøven kan være skriftlig af  

 flervalgstypen (multiple choice) og af 60 minutters varighed.
 I begyndelsen af 2. teorikursus afholdes en teoretisk-praktisk prøve i  

 elementær sygeplejelære til bedømmelse af resultatet af undervisningen herom  

 på 1. teorikursus og den praktiske indlæring under 1. praktikperiode.
 Ved uddannelsens afslutning gives en teoretisk og praktisk prøve i form af  

 en situationsopgave inden for sygehjælperens normale arbejdsområde.
 Prøverne bedømmes »bestået« eller »ikke bestået«.
 Er en prøve ikke bestået, har eleven adgang til påny at gennemgå  

 teorikursus og tage omprøve, forudsat at pågældendes standpunkt efter en  

 helhedsbedømmelse taler herfor, og at uddannelsen forlænges tilsvarende.
IV.
PRAKTIKUDDANNELSEN.
1. Formålet med praktikuddannelsen er, at eleven skal  

 kunne udføre på betryggende måde de opgaver, der hører til sygehjælperens  

 normale arbejdsområde, 2. Praktikuddannelsen, der varer 36 uger, bør finde  

 sted på 3 forskellige afdelinger, hvoraf mindst en skal være en intermediær  

 sygehussengeafdeling inden for medicin eller kirurgi, medens de øvrige  

 afdelinger kan være andre sygehussengeafdelinger, langtidsmedicinsk afdeling  

 eller plejehjem, der opfylder de i cirkulæret § 5, stk. 3, anførte  

 betingelser.
Under uddannelsen deltager eleven i dagtjeneste såvel som i aften- og  

 nattevagt, dog må de to sidstnævnte vagter tilsammen ikke udgøre mere end en  

 trediedel af uddannelsestiden på den enkelte afdeling og skal altid foregå  

 under en sygeplejerskes tilsyn og vejledning.
Under de 4 første uger af  

 praktikuddannelsen bør eleven ikke deltage i aften- eller nattevagt.
3. De afdelinger, hvor praktikuddannelsen finder sted,  

 anvender til støtte ved uddannelsen af eleverne en uddannelsesbog, jf.
BILAG  

 F, hvor de til sygehjælperens normale arbejdsområde hørende funktioner er  

 anført med plads til registrering ved en sygeplejerskes underskrift, når  

 eleven har demonstreret tilstrækkelig færdighed i udførelsen af de enkelte  

 funktioner.
4. Ved afslutningen af uddannelsen på hver afdeling  

 afgiver afdelingens leder i samråd med de sygeplejersker m. fl. på  

 afdelingen, som har medvirket ved vejledningen af eleven, en udtalelse om  

 elevens standpunkt.
Udtalelsen skal drøftes med eleven, der med sin  

 underskrift bekræfter, at dette er sket.
Skema med vejledning til anvendelse  

 ved afgivelse af denne udtalelse er anført i BILAG G.
5. Til tilfredsstillende gennemgået praktikuddannelse  

 kræves, at udtalelserne fra de tre afdelinger skal være  

 »tilfredsstillende«.
Får en elev udtalelsen »ikke  

 tilfredsstillende« og skolen ved en helhedsbedømmelse af elevens  

 standpunkt finder, at eleven har forudsætning for at gennemføre uddannelsen,  

 bør eleven have mulighed for at forbedre sit standpunkt ved påny at gennemgå  

 den pågældende praktikperiode.
Dette vil dog medføre en tilsvarende  

 forlængelse af uddannelsen.
Får en elev »ikke tilfredstillende«  

 mere end en gang, skønnes eleven ikke egnet, og uddannelsen må afbrydes.
V.
FRAVÆR UNDER UDDANNELSEN.
 1. Fravær under teoriundervisningen på grund af sygdom  

 eller anden eleven utilregnelig årsag vil, såfremt elevens standpunkt derved  

 er blevet væsentligt forringet, medføre, at eleven påny må gennemgå det  

 pågældende teorikursus og uddannelsen forlænges tilsvarende.
 2. Fravær under praktikuddannelsen i sammenlagt mere  

 end 14 dage medfører, at uddannelsen forlænges med en uge for hver påbegyndt  

 periode af 7 dages fravær udover 14 dage.
VI.
UDDANNELSESBEVIS.
 1. Til elever, der på tilfredstillende måde har  

 gennemgået den teoretiske og praktiske uddannelse, udstedes der af skolens  

 leder et bevis som sygehjælper i overensstemmelse med den i BILAG H angivne  

 formular.
 2. Til sygehjælpere, der har bevis som sygehjælper  

 efter de i sundhedsstyrelsens cirkulære af 4. marts 1960 fastsatte  

 bestemmelser, og som gennemgår efteruddannelse efter de nedenfor angivne  

 retningslinier og derved uddannelsesmæssigt kan ligestilles med sygehjælpere  

 med den nuværende sygehjælperuddannelse, udstedes der et i princippet  

 tilsvarende bevis som sygehjælper, jf. den i BILAG J angivne formular.
 3. Til personer, der kan dokumentere at have  

 gennemgået en til sygehjælperuddannelsen svarende uddannelse, kan der efter  

 herfor af sundhedsstyrelsen givne nærmere retningslinier udstedes bevis som  

 sygehjælper i overensstemmelse med den i BILAG K anførte formular.
VII.
EFTERUDDANNELSE AF SYGEHJÆLPERE.
 Sygehjælpere, der har bevis som sygehjælper i henhold til  

 sundhedsstyrelsens cirkulære af 4. marts 1960 om uddannelse af sygehjælpere,  

 bør have adgang til efteruddannelse for herved at kvalificere sig til at  

 virke på linie med sygehjælpere, der har gennemgået den i sundhedsstyrelsens  

 cirkulære af december 1973 eller januar 1978 foreskrevne  

 sygehjælperuddannelse.
 EFTERUDDANNELSEN OMFATTER FØLGENDE FAG:
Orientering med studievejledning (4 timer) og arbejdsvejledning (6 timer)...............................10 timer Anatomi og fysiologi med sundhedslære, herunder psykologi og socialpsykologi .......................25 timer Symptomlære, sygdomslære og speciel sygepleje ...............57 timer Mikrobiologi..................................................4 timer Orientering om medikamentel behandling.......................10 timer Sundhedsvæsenet (2 timer) og sociale foranstaltninger......................................4 timer Omsorgs- og handicaplære.....................................10 timer I alt ......................................................120 timer Denne undervisning vil med den angivne timefordeling kunne gives i et 4  

 ugers dagkursus ELLER den kan gives inden for normal arbejdstid, f. eks. i  

 form af ugentlige studiedage, i forbindelse med sygehjælperens beskæftigelse.  

 Gives undervisningen sideløbende med beskæftigelsen, bør den højst strække  

 sig over 9 måneder.
 Forslag til timefordelingen for de enkelte fag i efteruddannelsen er givet  

 i BILAG L.
 Forsømmer en deltager mere end 10 pct. af undervisningen, må den for  

 undervisningen ansvarlige instans træffe afgørelse om, hvorvidt den  

 pågældendes udbytte af undervisningen derved er så væsentligt forringet, at  

 den bør gennemgås påny i sin fulde udstrækning, eller om pågældende på anden  

 måde har mulighed for at indhente det forsømte.
 Det henstilles til sygehusejerne at etablere en sådan efteruddannelse for  

 beskæftigede sygehjælpere, der er uddannet efter reglerne i  

 sundhedsstyrelsens fornævnte cirkulære af 1960, og at søge efteruddannelsen  

 af disse gennemført over en 5-årig periode.
VIII.
SYGEHJÆLPERENS ARBEJDSOMRÅDE OG KOMPETENCE I RELATION TIL DEN GENNEMGÅEDE UDDANNELSE.
Sygehjælpere, der har gennemgået den i sundhedsstyrelsens cirkulære af  

 1973 fastsatte uddannelse, eller som gennemgår den i dette cirkulære  

 foreskrevne uddannelse, har derved kvalificeret sig til at udføre de  

 funktioner i sygeplejen, der hører til sygehjælperens normale arbejdsområde,  

 jf. bilag A, alt efter patientens tilstand og med forskellig grad af  

 selvstændighed.
Dette arbejdsområde vil sygehjælpere, der er uddannet med  

 henblik på det i sundhedsstyrelsens cirkulære af 4. marts 1960 beskrevne  

 normale arbejdsområde for sygehjælpere, kunne kvalificere sig til at bestride  

 gennem den efteruddannelse, der er anført i afsnit VII.
Herudover kan der til sygehjælperen i særlige tilfælde delegeres  

 arbejdsopgaver uden for det normale arbejdsområde.
Der påhviler i dette  

 tilfælde derved den læge eller sygeplejerske, der ud fra sit eget  

 arbejdsområde overdrager sygehjælperen arbejdsopgaver af denne art, ansvar  

 for, at den enkelte sygehjælper, der efter konkret vurdering skønnes egnet  

 hertil, forinden har fået fornøden undervisning og instruktion.
 Sygehjælperen vil i denne forbindelse alene kunne pådrage sig ansvar ved  

 ikke at handle i nøje overensstemmelse med den modtagne instruktion.
 Sygehjælperen vil aldrig være pligtig at påtage sig arbejdsopgaver, som  

 han/hun ikke er uddannet til at udføre - bortset fra fornævnte delegerede  

 arbejdsopgaver - og må være klar over det ansvar, han/ hun herved kan pådrage  

 sig.
IX.
INTRODUKTIONS- OG INSTRUKTIONSPROGRAMMER FOR SYGEHJÆLPERE, DER  

 BESKÆFTIGES På SÆRLIGE AFDELINGER ELLER INDEN FOR SÆRLIGE SYGEPLEJEGRENE.
 1. UDVIDEDE INTRODUKTIONSPROGRAMMER.
For sygehjælpere, der beskæftiges på særlige afdelinger, f. eks. intensiv  

 afdelinger, neurokirurgiske afdelinger, røntgenafdelinger, bør der  

 tilrettelægges et udvidet introduktionsprogram.
I princippet tilrettelægges  

 dette efter de samme retningslinier som introduktionsprogrammer for ny-ansat  

 personale på sygehusafdelinger eller plejehjem i øvrigt, men på grund af  

 arbejdets særlige karakter må der beregnes tid til mere indgående orientering  

 om de for afdelingen karakteristiske forhold.
Det udvidede introduktionsprogram vil for en stor dels vedkommende kunne  

 afvikles for flere personalekategorier samtidigt - sygeplejersker,  

 sygeplejeelever, sygehjælpere m. fl. - der alle er nye på afdelingen og  

 derfor har behov for orientering om de for afdelingen karakteristiske  

 forhold.
Ved fælles afvikling af introduktionsprogrammet for de forskellige  

 personalekategorier i den udstrækning, dette er hensigtsmæssigt, tilsikrer  

 man, at alle nye medarbejdere får samme generelle oplysninger.
Dette vil  

 kunne fremme samarbejdet i afdelingen samt bidrage til, at alle hurtigt  

 bliver fortrolige med afdelingens arbejde, og vil herved tillige være  

 tidsbesparende.
 2.
 INSTRUKTIONSPROGRAMMER FOR HERTIL EGNEDE SYGEHJÆLPERE.
 Hvor der på særlige sygehusafdelinger eller inden for særlige  

 sygeplejegrene kan blive tale om at delegere sygeplejeopgaver - uden for  

 sygehjælperens normale arbejdsområde - til nogle af de mere varigt  

 beskæftigede sygehjælpere, der efter en individuel bedømmelse findes egnede  

 hertil, bør der for disse tilrettelægges et instruktionsprogram for at sikre,  

 at den enkelte sygehjælper har opnået fornøden indsigt og teknisk kunnen til  

 på den pågældende afdeling at udføre funktioner af denne art på forsvarlig  

 måde.
 Instruktionsprogrammet, der kan støttes af audio-visuelle  

 undervisningsmidler, bør indeholde:
a.
En detailleret oversigt over de funktioner - uden for sygehjælperens  

 normale arbejdsområde - som undervisningen tilsigter at kvalificere  

 pågældende til at udføre(* 1).
b.
Målet for instruktionsprogrammet c.
Indhold, omfang og tilrettelæggelse a. instruktion, demonstration og  

 øvelser b. praktisk oplæring d.
Undervisningens varighed e.
Funktionsskema til registrering af den givne instruktion og de  

 færdigheder, den enkelte sygehjælper har opnået.
Af skemaet vil det efter  

 afsluttet instruktion fremgå, hvilken instruktion sygehjælperen har modtaget,  

 hvilke særlige funktioner der er indøvet, og med hvilken grad af  

 selvstændighed den enkelte sygehjælper kan udføre disse.
Retningslinier for delegering af disse funktioner til sygehjælpere, der på  

 tilfredsstillende måde har gennemgået instruktionsprogrammet, bør fastsættes  

 på den enkelte afdeling.
Den ansvarhavende sygeplejerske må dog ud fra  

 patientens tilstand foretage en konkret vurdering af, om sygehjælperen vil  

 være i stand til at påtage sig en given sygeplejeopgave.
 SUNDHEDSSTYRELSEN, DEN 20. JANUAR 1978.
SØREN K.
SØRENSEN.
/C.
Jess.
 BILAG A.
 SYGEHJÆLPERENS NORMALE ARBEJDSOMRÅDE.
Sygehjælperens arbejde udføres under den ledende sygeplejerskes daglige  

 tilsyn og ledelse, herunder arbejdsfordeling.
Ved fastlæggelsen af  

 sygehjælperens normale arbejdsområde er afgrænset de opgaver, som det vil  

 være forsvarligt at lade en sygehjælper varetage, der har gennemgået den i  

 cirkulære af 6. december 1973 eller januar 1978 foreskrevne uddannelse; dog  

 vil patientens tilstand kunne bevirke, at en anden arbejdsfordeling vil være  

 påkrævet.
 Skulle der være behov for at lade en sygehjælper udføre funktioner, der er  

 specielle for enkelte afdelingstyper, forudsættes indlæringen af disse  

 funktioner indpasset i introduktionsprogrammet for sygehjælpere på de  

 pågældende afdelinger.
 Arbejdsopgaverne er inddelt efter den grad af selvstændighed, hvormed de  

 kan udføres af sygehjælperen, idet følgende tal angiver de enkelte grader:
 BILAG B.
 BILAG D.
MÅLSÆTNING OG FAGBESKRIVELSE FOR DE ENKELTE FAG I TEORIUNDERVISNINGEN AF SYGEHJÆLPERE.
ORIENTERING, STUDIEVEJLEDNING OG ARBEJDSVEJLEDNING. 28 TIMER MÅLET for undervisningen er, at eleven - anvender hensigtsmæssige indlæringsmetoder ved kundskabstilegnelsen - opnår indsigt vedrørende sygehjælperens plads inden for sundhedsvæsenet - opnår indsigt vedrørende uddannelsens mål, krav og tilrettelæggelse samt  

 om sygehjælperens pligter og rettigheder under og efter uddannelsen - kan anvende enkle principper i arbejdsvejledning.
 FAGBESKRIVELSE:
 Undervisningen omfatter læse- og indlæringsmetoder, kommunikationsmetoder,  

 herunder også betydningen af at lytte, at opfatte og videregive meddelelser,  

 at modtage og afgive rapport samt et kursus i arbejdsvejledning; endvidere  

 orientering om uddannelsens formål, indhold og tilrettelæggelse,  

 sygehjælperens plads inden for sundhedsvæsenet, arbejdsområde og samarbejde  

 med det øvrige sygeplejepersonale, ansættelsesvilkår under og efter  

 uddannelsen, herunder om TAVSHEDSPLIGTEN.
PSYKOLOGI OG SOCIALPSYKOLOGI. 30 TIMER MÅLET for undervisningen er, at eleven - får orientering om menneskets psykiske udvikling med dannelse af  

 forskellige adfærdsmønstre - opnår indblik i de psykiske behov og deres indflydelse på adfærd og  

 trivsel - får kendskab til nogle af de almindeligste forsvarsmekanismer over for  

 frustrationer - får kendskab til gruppepsykologiske forhold som forudsætning for  

 samarbejde og trivsel på arbejdspladsen.
 FAGBESKRIVELSE:
 Undervisningen omfatter en indføring i den normale psykiske udvikling af  

 mennesket, dannelse af adfærdsmønstre, de psykiske behov og deres  

 indflydelse, forsvarsmekanismer over for frustrationer samt lidt om  

 gruppedynamik, herunder om det at være ny i en gruppe, og hvorledes man kan  

 lette det nye gruppemedlems tilpasning til gruppen, samt om de  

 mellemmenneskelige relationers betydning for samarbejde og trivsel.
ANATOMI OG FYSIOLOGI MED SUNDHEDSLÆRE. 49 TIMER MÅLET for undervisningen er, at eleven - tilegner sig fornøden viden om det sunde menneskes opbygning og funktion  

 samt om normale ændringer heri under indflydelse af alderen - opnår indsigt i betingelserne for sund levevis og bestræbelser for  

 forebyggelse af sygelige tilstande - opfatter sygeplejearbejdet som en bestræbelse for at retablere en normal  

 helbredstilstand - kan gennem observation erkende afvigelser fra normale forhold - opnår forudsætninger for tilegnelse af viden om sygelige tilstande og  

 disses symptomer m.v.
 FAGBESKRIVELSE:
Undervisningen omfatter en gennemgang af de væsentlige træk af den voksne  

 menneskelige organismes opbygning og funktion; det normale barns fysiske  

 udvikling og de normale aldersforandringer i seniet.
Sundhedslæren gennemgås  

 i relation til de enkelte organers eller organsystemers funktion.
Faget  

 danner baggrund for undervisningen i mikrobiologi, bevægelseslære, hygiejne,  

 symptomlære, sygdomslære, samt sundheds- og sygeplejelære.
MIKROBIOLOGI. 10 TIMER MÅLET for undervisningen er, at eleven - tilegner sig en vis viden om mikroorganismer og deres betydning for  

 sundhed og sygdom - anvender sin viden om mikroorganismer til forståelse af principperne for  

 hygiejne, personlig såvel som samfundshygiejne - anvender sin viden om mikroorganismer til forståelse af forbyggende  

 foranstaltninger mod infektioner, herunder også institutionsinfektioner.
 FAGBESKRIVELSE:
 Undervisningen omfatter mikroorganismernes forekomst og betydning for  

 sundhed og sygdom, forebyggelse af infektioner, antiseptik, aseptik,  

 desinfektion, sterilisation og lidt om infektionssygdomme.
BEVÆGELSESFYSIOLOGI. 10 TIMER MÅLET for undervisningen er, at eleven - anvender sin viden om bevægelsesorganernes opbygning og funktion til at  

 bruge fornuftige arbejdsstillinger og -bevægelser - anvender sin viden om anatomi og fysiologi samt sygelige forandringer i  

 organismen til at hjælpe patienterne til fornuftige gang-, sidde- og  

 liggestillinger.
 FAGBESKRIVELSE:
Undervisningen omfatter forelæsninger med demonstrationer, efterfulgt af  

 øvelsestimer.
Faget følges op i undervisningen i sygeplejelære.
ELEMENTÆR SYGEPLEJELÆRE. 85 TIMER MÅLET for undervisningen er, at eleven - anvender de grundlæggende principper i udførelsen af sygeplejen - kan medvirke ved gennemførelsen af patient/klientcentreret sundheds- og  

 sygepleje - opøver færdighed i at udføre sygeplejen inden for sygehjælperens  

 arbejdsområde - kan observere patienter/klienter og meddele sine iagttagelser i en  

 fyldestgørende rapport - opnår kendskab til sygehusets og plejehjemmets opbygning og den enkelte  

 afdelings funktion - udvikler en hensigtsmæssig holdning til sygehjælperarbejdet,  

 sygehjælperens plads inden for institutionen og samarbejdet med det øvrige  

 sygeplejepersonale.
 FAGBESKRIVELSE:
Undervisningen omfatter en gennemgang af de grundlæggende principper i  

 sygeplejen med demonstrationer og øvelser.
Endvidere gennemgås forhold, der  

 gør sig gældende, når patienten er et barn eller et gammelt menneske.
Desuden  

 omtales de særlige krav, arbejdet stiller, i omgang med patienter/klienter og  

 pårørende og i relation til det øvrige sygeplejepersonale.
Endelig drøftes  

 medansvaret for afdelingens hygiejniske standard, dens økonomiske drift og  

 for en hensigtsmæssig løsning af arbejdsopgaver.
 Hvor det er muligt, vil nogle af øvelsestimerne foregå på en sygeafdeling.
SYMPTOMLÆRE, SYGDOMSLÆRE, SPECIEL SYGEPLEJELÆRE, DIÆTETIK. 79 TIMER MÅLET for undervisningen er, at eleven - kan observere sygdomstegn hos patienter/klienter - opøver sin evne til at redegøre for sine iagttagelser - opnår kendskab til hvilke observations- og plejemæssige  

 foranstaltninger, de forskellige symptomer kan give anledning til - opnår kendskab til de almindeligst forekommende sygelige forandringer i  

 organer eller organsystemer - kan genkende væsentlige symptomer ved de nævnte sygelige tilstande og  

 kan redegøre herfor - tilegner sig kendskab til de almindeligst anvendte undersøgelser og  

 behandlinger, herunder diætbehandling - får forudsætninger for at udføre den specielle sygepleje, som falder  

 inden for sygehjælperens normale arbejdsområde.
 FAGBESKRIVELSE:
 Undervisningen omfatter en gennemgang af de væsentligste symptomer i  

 relation til sygelige forandringer i organismen, i enkelte organer eller  

 organsystemer, disses årsag, forebyggelse, diagnosticering, behandling,  

 sygepleje, omsorg og revalidering.
ORIENTERING OM MEDIKAMENTEL BEHANDLING 10 TIMER MÅLET for undervisningen er, at eleven - orienteres om principperne for medikamentel behandling, herunder  

 ansvaret ved medicingivning - får kendskab til virkningen af de almindeligst anvendte medikamenter - kan medvirke ved observation af patienter/klienter under medikamentel  

 behandling.
 FAGBESKRIVELSE:
 Undervisningen omfatter en orienterende gennemgang af de almindeligst  

 anvendte grupper af lægemidler, deres former, indgiftsmåde, forhold i  

 organismen og bivirkninger.
SVANGERSKAB, FØDSEL, DET NORMALE BARNS UDVIKLING, ERNÆRING OG PLEJE. 6 TIMER MÅLET for undervisningen er, at eleven - får orientering om det normale svangerskab og den normale fødsels forløb - får orientering om barnets normale fysiske udvikling, ernæring og pleje.
 FAGBESKRIVELSE: Undervisningen omfatter en gennemgang af det normale  

 svangerskab og den normale fødsel, barnets normale udvikling, ernæring og  

 pleje.
OMSORG- OG HANDICAPLÆRE. 16 TIMER MÅLET for undervisningen er, at eleven - får kendskab til de problemer, der kan opstå for en beboer ved  

 indflytning på et plejehjem og tilpasning til den nye tilværelse - bliver opmærksom på de særlige muligheder og forhold, som kendetegner  

 arbejdet på et plejehjem - får kendskab til den særlige pleje og omsorg, som såvel aldersbetingede  

 som fysiske og psykiske handicaps skaber behov for.
 FAGBESKRIVELSE:
 Undervisningen omfatter en gennemgang af de forskellige handicaps, og de  

 pleje- og omsorgsmæssige opgaver drøftes ud fra konkrete  

 patient/plejehjemsbeboersituationer.
SUNDHEDSVÆSENET, SAMFUNDSHYGIEJNE OG SOCIALE FORANSTALTNINGER. 28 TIMER MÅLET for undervisningen er, at eleven får kendskab til - sundhedsvæsenets opbygning - samfundets bestræbelser til opretholdelse af befolkningens  

 sundhedstilstand - hygiejnens forskellige områder - de dele af sociallovgivningen, som har betydning for befolkningens  

 sundhedstilstand.
 FAGBESKRIVELSE:
 Undervisningen omfatter en gennemgang af sundhedsvæsenets opbygning,  

 hygiejnens forskellige områder, sundhedsfremmende foranstaltninger og områder  

 inden for sociallovgivningen som forsikring, pension, omsorg og forsorg.
FØRSTEHJÆLP OG BEREDSKABS-ORIENTERING. 9 TIMER MÅLET for undervisningen er, at eleven kan - yde hensigtsmæssig førstehjælp - opnå kendskab til det civile beredskabs opbygning og funktion.
 FAGBESKRIVELSE:
Undervisningen omfatter demonstrationer af og øvelser i førstehjælp ved  

 ulykker, forgiftninger, forbrændinger og el-ulykker.
Endvidere gives der  

 orientering om civilforsvarets opgaver og organisation, egenbeskyttelsen i og  

 uden for hjemmet, angrebs- og forsvarsmidler, evakuering samt om  

 brandslukning.
 BILAG F.
 EKSEMPEL PÅ OPBYGNING AF SYGEHJÆLPERELEVENS UDDANNELSESBOG VEDRØRENDE  

 PRAKTIKUDDANNELSEN.
 BILAG G.
 VEJLEDNING I BRUGEN AF SKEMA TIL STANDPUNKTSBEDØMMELSE AF  

 SYGEHJÆLPERELEVER.
 Hensigten med standpunktsbedømmelse af sygehjælpereleverne på de enkelte  

 afdelinger er at give sygehjælperskolen mulighed for at følge elevernes  

 standpunkt gennem uddannelsestiden med henblik på at kunne yde eleverne hjælp  

 og vejledning (om fornødent) eller at kunne afgøre på et så tidligt tidspunkt  

 som muligt, om en elev er uegnet til sygehjælperarbejdet.  

 Standpunktsbedømmelsen kan tillige være retningsvisende for eleven i dennes  

 aktive indsats for at dygtiggøre sig, idet bedømmelsen giver udtryk for  

 elevens stærke og svage sider.
I samarbejde mellem sygehjælperskolen og de ledende sygeplejersker ved de  

 respektive sygehuse og plejehjem fastlægges, hvad sygehjælpereleven normalt  

 vil kunne lære i praktiktiden på den enkelte afdeling.
På hver afdeling  

 indledes uddannelsen med en orientering af eleven vedrørende uddannelsens  

 målsætning, og under uddannelsen holdes eleven orienteret om sit standpunkt,  

 bl. a. i forbindelse med gennemgang af elevens uddannelsesbog.
 For at standpunktsbedømmelsen kan blive det tilsigtede hjælpemiddel for  

 såvel sygehjælperskole som sygehjælperelev må følgende forhold tages i  

 betragtning:
 1. Bedømmelsen af elevens præstationsniveau ved  

 uddannelsens afslutning på den enkelte afdeling må ske ud fra elevens  

 uddannelsestrin og ud fra den fastsatte målsætning for sygehjælperelevens  

 uddannelse på den pågældende afdeling.
 2. Bedømmelsen må foretages af afdelingens leder i  

 samråd med de sygeplejersker m. fl., som har medvirket ved vejledningen af  

 eleven.
 3. Bedømmelsen skal drøftes med eleven, som med sin  

 underskrift på skemaet bekræfter, at dette er sket.
 Ved bedømmelsen af elevens præstationer inden for de på skemaet nævnte  

 områder anvendes en af 2 bedømmelsesmuligheder:
 Såfremt elevens præstationer svarer til eller ligger over, hvad der kan  

 forventes på elevens uddannelsestrin, gives bedømmelsen  

 »tilfredsstillende«.
 Er elevens præstationer derimod under, hvad der kan forventes på elevens  

 uddannelsestrin, gives bedømmelsen »ikke tilfredsstillende«.
 Opmærksomheden henledes på, at de på skemaet nævnte 12 punkter ikke er af  

 lige stor betydning, hvorfor man ved besvarelsen af spørgsmålet om elevens  

 standpunkt som helhed IKKE skal foretage en gennemsnitsberegning af disse  

 besvarelser, men som anført foretage en helhedsbedømmelse.
Bilag L.
Forslag til timefordeling inden for de enkelte fag ved  

 efteruddannelse af sygehjælpere (* 1) Oversigten udarbejdes med angivelse af den grad af selvstændighed,  

 hvormed sygehjælperen forventes at kunne udføre den enkelte funktion, jf.  

 bilag A.
 (* 2) Tid til prøve er inkluderet i timetallet.
 (* 3) Sundhedslære.
 (* 4) I henhold til sundhedsstyrelsens cirkulære af 4. marts 1960 eller  

 sundhedsstyrelsens meddelelser nr. 1 af juni 1963, nr. 2 af august 1971 eller  

 nr. 3 af februar 1973 om uddannelse af sygehjælpere.
 (* 5) Her anføres hvilken uddannelse, det drejer sig om og for udlændinge  

 i hvilket land.
 (* 6) Det ikke-aktuelle overstreges.
