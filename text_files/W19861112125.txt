 Adoptionsnævnet anså det for rigtigst, at krav om, at den eventuelle  

 senere forundersøgelse skulle indledes med en psykologisk test, udgik som  

 betingelse for godkendelsen til optagelse på venteliste til dansk barn.
 Adoptionsnævnet ændrede en af samrådet truffet afgørelse, hvorefter et  

 ansøgerpar blev godkendt til optagelse på venteliste til dansk barn på  

 betingelse af, at forundersøgelsen til sin tid indledes med en psykologisk  

 test af ansøgerinden.
 Adoptionsnævnet fandt, at man ikke på tidspunktet for afgørelsen om  

 godkendelse til optagelse på venteliste kunne tage stilling til, om der i  

 forbindelse med en senere forundersøgelse, der typisk ville finde sted 1-2 år  

 senere, ville være behov for en psykologisk test.
 For det tilfælde, at samrådet til sin tid ville træffe en ny afgørelse om  

 psykologisk eller anden specialundersøgelse, blev ansøgerne henvist til  

 eventuelt at indbringe denne afgørelse for Adoptionsnævnet.
