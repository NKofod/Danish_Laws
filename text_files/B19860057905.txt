 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Miljøministeren har i dag godkendt  

 frikommuneregulativ nr. 1 for Ringsted kommune om proceduren for behandling  

 af mindre dispensationer fra kommuneplanen.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Ringsted kommune: Kommuneplanloven,  

 jfr. lovbekendtgørelse nr. 391 af 22. juli 1985, § 14, stk. 3, samt § 25,  

 stk. 1, 1. pkt. for så vidt angår bestemmelsen om at amtsrådet påser, at et  

 forslag til lokalplan er i overensstemmelse med en kommuneplan.
 § 3.  Det i § 1 nævnte frikommuneregulativ træder i  

 kraft den 1. oktober 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som byrådets mødedagsordener, jfr. lov om  

 kommunernes styrelse § 8, stk. 4.
