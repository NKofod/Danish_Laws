Bekendtgørelse om ændring af bekendtgørelse om garantiordning for udlån til store virksomheder § 1 I bekendtgørelse nr. 276 af 26. marts 2020 om garantiordning for udlån til store virksomheder, som ændret ved bekendtgørelse nr. 384 af 6. april 2020 og bekendtgørelse nr. 507 af 24. april 2020, foretages følgende ændring:
 1. § 7, stk. 4, affattes således:
»Stk. 4. Det er en forudsætning for garantistillelsen, at det opnåede låneprovenu ikke anvendes til at afdrage anden gæld til det långivende pengeinstitut, leasingselskab m.v. i en periode på fem måneder efter, garantien træder i kraft.« § 2 Bekendtgørelsen træder i kraft ved bekendtgørelsen i Lovtidende.
