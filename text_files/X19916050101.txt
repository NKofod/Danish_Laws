Finanstilsynet har meddelt, at udstedelsen af betalingskort samt  

 administration af betalingskortordninger anses for pengeinstitutvirksomhed  

 jf. § 1, stk. 4. Administrationen af klubordninger ansås imidlertid for at  

 være accessorisk virksomhed jf. § 1 a, stk. 2 Finanstilsynets afgørelse af 11. juli 1991 vedrørende fortolkning af  

 begrebet pengeinstitutvirksomhedi bank- og sparekasselovens § 1, stk. 4,  

 samt begrebet accessorisk virksomhedi bank- og sparekasselovens § 1a,  

 stk. 2.
 Et pengeinstitut anmodede tilsynet om en udtalelse vedrørende en række  

 aktiviteter, som påtænkes udført i et nyt datterselskab af banken.
 Datterselskabet skulle udøve følgende aktiviteter:
 1. Udstedelse af betalingskort, hvortil der kan være knyttet en kredit  

 ydet af finansieringsselskab.
 2. Administration af betalingskortordninger med tilknyttet udstedelse af  

 kort og ydelse af kredit til kunder i forretninger, der ønsker etablering af  

egnebetalingskort.
 3. Administration af forretningers eller forretningskæders  

 klubkortordninger, hvortil der ikke er knyttet betalingsfunktion eller  

 kredit, men hvor korthaver får adgang til rabatter og informationer  

 vedrørende forhandlede produkter.
 Tilsynet udtalte følgende:
 Udstedelse af betalingskort (1) og administration af  

 betalingskortordninger (2) vil være at anse for pengeinstitutvirksomhed, jf.  

 bank- og sparekasselovens § 1, stk. 4. Denne virksomhed vil kunne udøves  

 gennem et datterselskab.
 Administration af klubkortordninger er efter tilsynets opfattelse ikke  

 pengeinstitutvirksomhed.
 En virksomhed som den nævnte, anså tilsynet imidlertid for at være  

 accessorisk virksomhed, jf. bank- og sparekasselovens § 1a, stk. 2.
 Dette indebærer, at bankens aktieandele og efterstillede kapitalindskud i  

 datterselskabet skal fradrages ved beregning af bankens ansvarlige kapital,  

 jf. § 21a, stk. 9, i lov om banker og sparekasser m.v.
 Tilsynet oplyste yderligere, at ved udstedelse af betalingskort vil  

 udstederen være omfattet af lov om betalingskort.
