Fremsat den 6. oktober 2020 af finansministeren (Nicolai Wammen) Forslag til Lov om ændring af lov om fastsættelse af udgiftslofter for stat, kommuner og regioner for finansåret 2021, lov om fastsættelse af udgiftslofter for stat, kommuner og regioner for finansåret 2022 og lov om fastsættelse af udgiftslofter for stat, kommuner og regioner for finansåret 2023 (Konsekvenser af ny 2025-ramme og regeringens forslag til finanslov for 2021) § 1 I lov om fastsættelse af udgiftslofter for stat, kommuner og regioner for finansåret 2021, jf. lovbekendtgørelse nr. 234 af 24. februar 2020, foretages følgende ændringer:
 1. I § 1, stk. 1, ændres »481,6« til: »492,2«, »209,4« ændres til: »221,2«, og »272,2« ændres til: »271,0«.
 2. I § 1, stk. 2, ændres »262,5« til: »267,5«.
 3. I § 1, stk. 3, ændres »121,2« til: »124,4«, og »118,6« ændres til: »121,8«.
§ 2 I lov om fastsættelse af udgiftslofter for stat, kommuner og regioner for finansåret 2022, jf. lovbekendtgørelse nr. 236 af 24. februar 2020, foretages følgende ændringer:
 1. I § 1, stk. 1, ændres »499,2« til: »513,6«, »216,1« ændres til: »228,3«, og »283,1« ændres til: »285,3«.
 2. I § 1, stk. 2, ændres »262,5« til: »267,5«.
 3. I § 1, stk. 3, ændres »121,2« til: »124,4«, og »118,6« ændres til: »121,8«.
§ 3 I lov nr. 1551 af 27. december 2019 om fastsættelse af udgiftslofter for stat, kommuner og regioner for finansåret 2023 foretages følgende ændringer:
 1. I § 1, stk. 1, ændres »508,0« til: »513,3«, »225,7« ændres til: »227,2«, og »282,3« ændres til: »286,1«.
 2. I § 1, stk. 2, ændres »262,5« til: »267,5«.
 3. I § 1, stk. 3, ændres »121,2« til: »124,4«, og »118,6« ændres til: »121,8«.
§ 4 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Indledning Lovforslaget har til formål at ændre de konkrete niveauer for udgiftslofter for stat, kommuner og regioner for finansårene 2021, 2022 og 2023, jf. budgetlovens § 6, stk. 2.
Ændringerne afspejler, at der som led i tilrettelæggelsen af finanspolitikken for de kommende år er gennemført en række genopretningstiltag mv. og en justering af de mellemfristede udgiftsrammer frem mod 2025 for at bidrage til en gradvis genopretning af dansk økonomi.
Derudover afspejler ændringerne regeringens øvrige prioriteringer på finanslovsforslaget for 2021 mv.
2. Lovforslagets hovedpunkter 2.1 Budgetloven og udgiftslofter Budgetlovens § 6, stk. 2, fastsætter, at finansministeren i særlige tilfælde kan fremsætte et forslag til lov om ændring af de love, der nævnes i stk. 1 om fastsættelse af udgiftslofter for stat, kommuner og regioner.
Bestemmelsen tager sigte på en samlet forhøjelse eller reduktion af de tre udgiftslofter under ét, altså ændringer i niveauet for de samlede offentlige udgifter.
 Bestemmelsen i § 6, stk. 2, åbner mulighed for i særlige tilfælde dels at ændre de gældende udgiftslofter og dels at gøre det på andre tidspunkter end i forbindelse med Folketingets vedtagelse af forslaget til finanslov.
Bestemmelsen kan fx finde anvendelse efter et folketingsvalg, eller når der på baggrund af større politisk besluttede reformer er udarbejdet en ny makroøkonomisk fremskrivning, der giver grundlag for en ændret loftsfastsættelse.
Endvidere kan bestemmelsen fx finde anvendelse ved væsentlige diskretionære ændringer af statens indtægter.
2.2. Ændring af de gældende udgiftslofter for 2021-2023 De samlede forslag til ændringer af udgiftslofter for stat, regioner og kommuner fremgår af nedenstående tabel og kan overordnet henføres til:
  Ændringer af udgiftslofterne som følge af ny 2025-ramme, genopretningstiltag og midlertidige tiltag mv.
  Ændringer af udgiftslofterne som følge af øvrige prioriteringer på regeringens forslag til finanslov for 2021.
 Tabel 1 viser de samlede ændringer.
 Korrektionerne er uddybet i dokumentationsnotatet »Korrektioner af gældende udgiftslofter«, der er offentliggjort på Finansministeriets hjemmeside.
 2.2.1. Korrektioner som følge af ny 2025-ramme, genopretningstiltag og øvrige midlertidige tiltag mv.
Med afsæt i en ny 2025-ramme i DK2025 - Grøn, retfærdig og ansvarlig genopretning af dansk økonomi tilvejebringes et midlertidigt provenu til nye initiativer i 2021-2023. Provenuet medgår dels til at dække allerede gennemførte genopretningstiltag mv., dels til en særskilt reserve til midlertidige udfordringer i lyset af COVID-19, herunder til køb af vacciner mod COVID-19, styrket beredskab på sundhedsområdet og eventuelle yderligere finanspolitiske stimuli-tiltag mv.
På baggrund af den nye 2025-ramme er der desuden foretaget en genfastsættelse af det statslige delloft for indkomstoverførsler for 2021-23.
 Der lægges på den baggrund op til, at delloftet for driftsudgifter (netto) opjusteres med 14.933 mio. kr. i 2021, 15.137 mio. kr. i 2022 og 4.390 mio. kr. i 2023. Det statslige delloft for indkomstoverførsler nedjusteres med 7.282 mio. kr. i 2021, 4.105 mio. kr. i 2022 og 2.420 mio. kr. i 2023.
2.2.2. Korrektioner som følge af prioriteringer på regeringens forslag til finanslov for 2021 Regeringens forslag til finanslov for 2021 mv. indeholder en række prioriteringer med betydning for de fastsatte udgiftslofter, herunder implementeringen af afskaffelsen af deltagerbetaling og ændrede regler for depositum for danskuddannelse til udenlandske arbejdstagere, studerende m.fl.
 På baggrund af prioriteringerne lægges der op til, at delloftet for driftsudgifter nedjusteres med 206 mio. kr. i 2021, 199 mio. kr. i 2022 og 209 mio. kr. i 2023.
3. Økonomiske konsekvenser og implementeringskonsekvenser for det offentlige Lovforslaget har ingen økonomiske konsekvenser eller implementeringskonsekvenser for det offentlige.
 4. Økonomiske og administrative konsekvenser for erhvervslivet m.v.
 Lovforslaget har ingen økonomiske eller administrative konsekvenser for erhvervslivet m.v.
5. Administrative konsekvenser for borgerne Lovforslaget har ingen administrative konsekvenser for borgerne.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ingen EU-retlige aspekter.
 8. Hørte myndigheder og organisationer m.v.
 Lovforslaget har været sendt i høring hos følgende myndigheder, organisationer mv.: Danmarks Nationalbank, Formandskabet for De Økonomiske Råd og Rigsrevisionen.
Bemærkninger til lovforslagets enkelte bestemmelser Til § 1 Til nr. 1 Bestemmelsen ændrer det samlede statslige udgiftsloft fra 481,6 mia. kr. til 492,2 mia. kr., det statslige delloft for driftsudgifter fra 209,4 mia. kr. til 221,2 mia. kr. samt det statslige delloft indkomstoverførsler fra 272,2 mia. kr. til 271,0 mia. kr. for finansåret 2021.
Til nr. 2 Bestemmelsen ændrer det kommunale udgiftsloft fra 262,5 mia. kr. til 267,5 mia. kr. for finansåret 2021.
Til nr. 3 Bestemmelsen ændrer det samlede regionale udgiftsloft fra 121,2 mia. kr. til 124,4 mia. kr. samt det regionale delloft for sundhedsudgifter fra 118,6 mia. kr. til 121,8 mia. kr. for finansåret 2021.
 Der kan om baggrunden for og det nærmere indhold af bestemmelsen henvises til lovforslagets almindelige bemærkninger pkt. 2.2.
Til § 2 Til nr. 1 Bestemmelsen ændrer det samlede statslige udgiftsloft fra 499,2 mia. kr. til 513,6 mia. kr., det statslige delloft for driftsudgifter fra 216,1 mia. kr. til 228,3 mia. kr. samt det statslige delloft indkomstoverførsler fra 283,1 mia. kr. til 285,3 mia. kr. for finansåret 2022.
Til nr. 2 Bestemmelsen ændrer det kommunale udgiftsloft fra 262,5 mia. kr. til 267,5 mia. kr. for finansåret 2022.
Til nr. 3 Bestemmelsen ændrer det samlede regionale udgiftsloft fra 121,2 mia. kr. til 124,4 mia. kr. samt det regionale delloft for sundhedsudgifter fra 118,6 mia. kr. til 121,8 mia. kr. for finansåret 2022.
 Der kan om baggrunden for og det nærmere indhold af bestemmelsen henvises til lovforslagets almindelige bemærkninger pkt. 2.2.
Til § 3 Til nr. 1 Bestemmelsen ændrer det samlede statslige udgiftsloft fra 508,0 mia. kr. til 513,3 mia. kr., det statslige delloft for driftsudgifter fra 225,7 mia. kr. til 227,2 mia. kr. samt det statslige delloft indkomstoverførsler fra 282,3 mia. kr. til 286,1 mia. kr. for finansåret 2023.
Til nr. 2 Bestemmelsen ændrer det kommunale udgiftsloft fra 262,5 mia. kr. til 267,5 mia. kr. for finansåret 2023.
Til nr. 3 Bestemmelsen ændrer det samlede regionale udgiftsloft fra 121,2 mia. kr. til 124,4 mia. kr. samt det regionale delloft for sundhedsudgifter fra 118,6 mia. kr. til 121,8 mia. kr.  for finansåret 2023.
 Der kan om baggrunden for og det nærmere indhold af bestemmelsen henvises til lovforslagets almindelige bemærkninger pkt. 2.2.
Til § 4 Det foreslås, at, at loven træder i kraft dagen efter bekendtgørelsen i Lovtidende.
 Baggrunden for ikrafttrædelsesbestemmelsen er, at finansministeren ifølge budgetlovens § 7, stk. 2, lægger de gældende udgiftslofter for 2021-2023 samt forslaget til udgiftslofter for det nye fjerdeår 2024 til grund for budgetteringen af forslagene til finanslove for finansårene 2021 til 2024.
 Det er således nødvendigt, at loven træder i kraft samtidig med finansloven for 2021, så de på finansloven indeholdte udgiftslofter svarer til de gældende udgiftslofter.
Det foreslås, at loven ikke skal gælde for Færøerne og Grønland, idet hovedlovene ikke gælder for Færøerne og Grønland.
Budgetloven gælder heller ikke for Færøerne og Grønland.
