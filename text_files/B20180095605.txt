Bekendtgørelse om ændring af bekendtgørelse om tobaksafgifter § 1 I bekendtgørelse nr. 186 af 26. februar 2013 om tobaksafgifter foretages følgende ændringer:
 1. Indledningen affattes således:
»I medfør af § 1, stk. 2, § 5, stk. 1, 4. pkt., § 9, stk. 6, § 10, stk. 4, § 10 a, stk. 9, § 19, stk. 5, § 20, stk. 2, 2. pkt., § 25, stk. 2, § 28, stk. 4, 2. pkt., og § 29, stk. 5, i tobaksafgiftsloven, jf. lovbekendtgørelse nr. 19 af 8. januar 2018, og § 35, stk. 1-4, i skatteforvaltningsloven, jf. lovbekendtgørelse nr. 678 af 31. maj 2018, fastsættes:« 2. Efter § 3 indsættes:
»§ 3 a.
Som opvarmet tobak betragtes 1) tobak som defineret efter § 2, der er bestemt til at inhaleres, og som er bestemt til at producere damp uden brug af en forbrændingsproces, og 2) tobak som defineret efter § 3, der er bestemt til at inhaleres, og som er bestemt til at producere damp uden brug af en forbrændingsproces.« § 2 Bekendtgørelsen træder i kraft den 1. juli 2018.
