0...................1.år..........2.år...........3.år......... 4 år V = Virksomhedsuddannelse varighed angivet i uger K = Kursus på teknisk skole varighed angivet i uger Uddannelsens mål Lærlingen skal, gennem uddannelsen, opnå erhvervskompetence som  

 blikkenslager og VVS-montør i overensstemmelse med nedenstående regler for  

 uddannelsen og de for uddannelsen fastsatte kursusplaner.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen i virksomheden skal tilrettelægges således, at lærlingen ved  

 beskæftigelse med de i faget forekommende arbejdsmetoder opnår en rutine, der  

 giver mulighed for, efter endt læretid, at kunne påtage sig at udføre  

 blikkenslager og VVS-montørarbejde i god kvalitet.
Uddannelse under skoleopholdene Undervisningen på teknisk skole omfatter teoretisk og praktisk orientering  

 og indlæring i emnerne tegningslæsning, fagtegning, faglig regning og  

 materialelære, pladearbejde og tagarbejde, gasinstallationer,  

 afløbsinstallationer, vandinstallationer og varmeinstallationer, herunder  

 gassvejsning og lysbuesvejsning.
 Pensum er opdelt således:
1. skoleophold, forskole - varighed 10 uger Undervisning i tegningslæsning, fagtegning (udfoldninger), faglig regning,  

 materialelære og regulativer for vand-, varme-, gas- og afløb.
 Praktikøvelser i tildannelse og opsætning af render og nedløb i zink -  

 tagdækning med eternitskifer, zinkinddækninger og afslutninger -  

 stålpladearbejde ved tildannelse af knærør og overgangsrør -  

 rørinstallationer med stålrør, kobberrør og PVC-rør - bukning af stålrør -  

 frasvejsning og flammeskæring af rør.
2. skoleophold, trin 1 - varighed 10 uger Undervisning i tegningslæsning, fagtegning (udfoldninger) faglig regning  

 og materialelære, regulativer og forskrifter for vand-, gas-, afløbs- og  

 varmeinstallationer.
 Praktikøvelser i tildannelse og opsætning af PVC-render - nedløb og  

 aftrækshætter i zink - tagdækning med eternitskifer, zinkinddækninger og  

 afslutninger - rørinstallationer med stålrør, kobberrør og PVC-rør, herunder  

 bukning og samling - frasvejsning og flammeskæring af rør.
3. skoleophold, trin 2 - varighed 10 uger Undervisning i tegningslæsning, regulativer og forskrifter samt materiale  

 lære ved udførelse af vand-, gas og afløbsinstallationer.
 Praktikøvelser i vandinstallationer, herunder anboringer på  

 plastledninger, opsætning og samling af afløbsledninger støbejern, plast og  

 stål, herunder montering af afløbsskåle og sanitetsgenstande -  

 gasinstallationer med B- og F-gas og naturgas,herunder montering af  

 målerregulator og gasforbrugende apparater, svejsning, lodning (blød og hård)  

 og PE-svejsning.
4. skoleophold, trin 3 - varighed 10 uger Undervisning i tegningslæsning (diagramlæsning), beregning af bøjninger og  

 reduktioner, regulativer og forskrifter samt materialelære ved udførelse af  

 varmeinstallationer.
 Praktikøvelser i udførelse af centralvarmeanlæg med kedel, olie- og  

 gasfyr, varmepumpe, forekommende ventiler, pumper, beholdere, armaturer og  

 rørledninger - fjernvarmeanlæg som trykstyre og temperaturstyret -  

 lysbuesvejsning, modsvejsning, frasvejsning og flammeskæring af rør og  

 bæringer.
5. skoleophold, trin 4 - varighed 10 uger Undervisning i fagtegning, med særlig vægt på udfoldninger, faglig regning  

 og materialelære.
 Praktikøvelser i zink- og kobberarbejde ved tildannelse og opsætning af  

 tagrender og nedløb, skotrender og inddækningsprofiler, aftrækskanaler og  

 -hætter.
- stålpladearbejde ved tildannelse og samling af runde og firkantede rør,  

 bøjninger, overgangsrør og afgreninger til ventilationsanlæg - tagarbejde med eternitskifer, herunder forekommende inddækninger -  

 kvistinddækning med bly og zink - falset tagdækning med kobber - tyndpladesvejsning, med frasvejsning og beskyttelsesgassvejsning.
 Fællesfag:
 1. skoleophold omfatter undervisning i førstehjælp,  

 brandbekæmpelse, sikkerhed og ergonomi.
 2. til 5. skoleophold omfatter undervisning i dansk,  

 samtidsorientering, virksomhedslære og samarbejdslære.
Uddannelsesregler Fastsat af Lærlingerådet i henhold til § 24 stk. 5 i lov nr. 261 af 2. oktober 1956 om lærlingeforhold.
Uddannelsen i praktikvirksomhederne Uddannelsen i praktikvirksomheden skal tilrettelægges således, at eleven  

 opnår rutiner i følgende arbejdsområder/discipliner:
rørinstallationer til vand og gas, afløbsinstallationer,  

 varmeinstallationer, herunder svejsning, tagarbejde, render og nedløb samt  

 inddækninger.
Forekommende reparations- og renoveringsarbejder.
 I øvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
