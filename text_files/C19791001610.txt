Cirkulærskrivelse til generalforsamlingsvalgte revisorer i forsikringsselskaber I de senere år, hvor de økonomiske forhold indenfor forsikringsvirksomhed  

 her i landet har været præget af stærk konkurrence og samtidig stærk  

 forøgelse af erstatningsudgifter samt lønninger og priser, har  

 forsikringsrådet i en række tilfælde måtte gribe ind overfor  

 forsikringsselskaber, hvis økonomiske forhold gav anledning til det.
 På grundlag af disse erfaringer, og i øvrigt også på grundlag af  

 erfaringer i udlandet, har det vist sig, at den interne kontrol i  

 forsikringsselskaber ikke altid er pålidelig, for så vidt angår den interne  

 kontrol med erstatningssagerne.
Forsikringsrådet finder derfor anledning til at fremhæve, at den  

 generalforsamlingsvalgte revisor efter rådets opfattelse har pligt til at  

 undersøge, hvorledes kontrollen, særlig på det nævnte område, fungerer, og om  

 den er betryggende.
I modsat fald vil den generalforsamlingsvalgte revisor  

 kunne risikere at få udleveret et mangelfuldt materiale til revision af  

 erstatningsreservensstørrelse, således at dette medfører, at  

 erstatningsreservens størrelse undervurderes.
 Der bør derfor fremtidig til revisionsprotokollen gives erklæring om disse  

 forhold.
