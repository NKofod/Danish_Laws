God revisorskik Ved skrivelse modtaget den 7. marts 1997 har revisor Steen  

 Eiring på vegne Erik Petersen indgivet en klage over registreret  

 revisor Poul Neumeyer.
 Erhvervs- og Selskabsstyrelsen har oplyst, at revisor Poul  

 Neumeyer har været optaget i Revisorregistret siden den 27. april  

 1989.
Klageren har oplyst over for nævnet, at han  

 omkring den 1. juli 1996 ønskede at købe et anpartsselskab (et  

 skuffeselskab) med henblik på at drive edb-virksomhed.
I denne  

 anledning rettede han henvendelse til indklagede, der oplyste, at han kunne  

 formidle salg af et selskab ved navn Ejendomsselskabet af 25. februar 1984  

 ApS.
Klageren betalte herefter købesummen på 8.000 kr. til  

 indklagede og åbnede den 1. juli 1996 forretning, idet han gik ud fra,  

 at indklagede foretog det videre fornødne vedrørende selskabet.  

 I slutningen af august 1996 kom Told og Skat på uanmeldt besøg  

 hos klageren, som nu kunne forstå, at registreringsforholdene ikke var  

 bragt i orden.
Indklagede oplyste imidlertid over for klageren, at der  

var fremsendt papirer til Erhvervs- og Selskabsstyrelsen og Told og  

 Skat.
I oktober 1996 blev klageren kontaktet af indklagede med henblik  

 på underskrivelse af nogle papirer.
Ved henvendelser til Erhvervs- og  

 Selskabsstyrelsen den 22. november 1996 og den 3. januar 1997 fik klageren  

 dog oplyst, at der ikke var modtaget nogen ændringsanmeldelser.  

 Indklagede reagerede efterfølgende ikke på adskillige  

 henvendelser fra klageren.
Indklagede har i en skrivelse til nævnet af  

 18. juni 1997 oplyst, at han blev kontaktet af klageren og en person ved navn  

 Henrik Hansen den 21. juni 1996, der fortalte, at de i fællesskab  

 ønskede at købe et anpartsselskab med henblik på at drive  

 edb-forretning.
De rådede imidlertid ikke over 125.000 kr. til at  

 stifte et nyt selskab.
Indklagede oplyste, at han kunne formidle salg af en  

 klients anpartsselskab.
Den 24. juni 1996 betalte klageren på  

 indklagedes kontor den aftalte købesum, på 8.000 kr., inkl. et  

 gebyr på 1.075 kr. til Erhvervs- og Selskabsstyrelsen.
Indklagede  

 påtog sig at ordne ændringerne i Erhvervs- og Selskabsstyrelsen,  

 når selskabets papirer var modtaget fra sælgeren.
Den 20. juli  

 1996 udfyldte og indsendte indklagede registreringsblanket til Told- og  

 Skatteregion Hvidovre.
Den 9. september 1996 afholdtes møde med  

 køberne om regnskabsføringen.
Det blev ikke oplyst, at klageren  

 havde kontaktet en ny revisor.
Selskabets papirer blev modtaget fra  

 sælgeren den 14. oktober 1996. Den 15. oktober 1996 udarbejdede  

 indklagede nye vedtægter for selskabet og besøgte klageren og  

 Henrik Hansen, således at anmeldelsesblanket til Erhvervs- og  

 Selskabsstyrelsen kunne blive underskrevet.
Den 4. november 1996 telefaxede  

 indklagede til Told- og Skatteregion Hvidovre efter anmodning en kopi af den  

 indsendte anmeldelsesblanket til Told og Skat.
Efterfølgende oplyste  

 skatteregionen, at registreringen var blevet stoppet af en person ved navn  

 Steen.
 Indklagede har i øvrigt anført, at klageren  

 ville have fået svar på sine spørgsmål, hvis han  

 havde kontaktet indklagede, ligesom klageren i Erhvervs- og Selskabsstyrelsen  

 kunne have fået oplyst, at der verserede en ændringssag.
 Den 2. januar 1998 skrev Disciplinærnævnets  

 formand til klageren og bad ham om at præcisere den indbragte  

 klage.
Foranlediget heraf skrev klageren v/ revisor Steen  

 Eiring den 14. januar 1998 til nævnet.
Det fremgår af skrivelsen  

 bl.a., at "hovedformålet ... er, at klage over de  

 handlinger som [indklagede] ikke har foretaget i sin egenskab af  

 registreret revisor.
Efter min og min kundes opfattelse alle punkter, som man  

 må forvente at den registrerede revisor udfører, når han  

 er blevet anmodet herom.
Det er min opfattelse endvidere ganske beklageligt,  

 at en registreret revisor udnytter usandheder om sin egen handlemåde  

 eller handlinger i øvrigt".
 Den 19. marts 1998 skrev Disciplinærnævnets  

 formand bl.a. følgende til indklagede:
"Det fremgår af Deres brev af 18. juni 1997 til  

 Disciplinærnævnet bl.a., at De i 1996 af en af Deres klienter var blevet anmodet om  

 at formidle et salg af et anpartsselskab (ApS 65.143), at De formidlede salget af anpartsselskabet den 24. juni  

 1996 på Deres kontor, hvor De modtog købesummen, kr. 8.000  

 (inkl. gebyr til Erhvervs- og Selskabsstyrelsen på kr. 1.075) af  

 køberen (klageren i nærværende sag), at De påtog Dem at "ordne ændringerne i  

 Erhvervs- og Selskabsstyrelsen", at De den 20. juli 1996 udfyldte og indsendte  

 registreringsblanket til Told & Skat, at De den 15. oktober 1996 udarbejdede nye vedtægter  

 for anpartsselskabet og sørgede for, at klageren underskrev  

 anmeldelsen til Erhvervs- og Selskabsstyrelsen, og at De den 19. december 1997 til klageren fremsendte Deres  

 nota for det udførte arbejde (hvilken nota dog blev  

 returneret).
 Disciplinærnævnet skal på denne  

 baggrund udbede sig Deres bemærkninger til spørgsmålet, om  

 ovennævnte aktiviteter er forenelige med bestemmelserne i § 4 a, stk.  

 1, jf. § 6 a, stk. 2, i loven om registrerede revisorer vedrørende en  

 registreret revisors lovlige arbejdsområde ...".
 Indklagede har  - efter gentagne gange at  

 være blevet rykket af nævnet for svar - ved skrivelse af 19. maj  

 1998 anført følgende:
 "Under henvisning til Deres brev af 19. marts har jeg  

 følgende kommentarer.
 Jeg har i mit brev af 18. juni 1997 skrevet, at jeg  ' var  

 blevet anmodet om at formidle', hvilket skal forstås, at jeg har bragt  

 sælger og køber sammen, og ikke fungeret som formidler, da jeg  

 ikke har fået betaling herfor.
Jeg har ved salget modtaget købesummen og afleveret  

 denne til sælgeren.
Med hensyn til at jeg skulle 'ordne  

 ændringerne i Erhvervs- & Selskabsstyrelsen' , skulle jeg for  

 sælgeren påse, at han trådte ud af selskabet, i forbindelse  

 med salget.
Da køberne af selskabet anmodede mig om assistance  

 i forbindelse med deres indtræden i selskabet, var jeg dem  

 behjælpelig med at udfylde momsregistreringen og  

 ændringsmeddelelsen til Erhvervs- & Selskabsstyrelsen.
For dette  

 arbejde og nogle møder udskrev jeg en nota.
Jeg skal dog  

 bemærke, at jeg aldrig har fået betaling for denne.
 Da jeg således kun har assisteret køber og  

 sælger i forbindelse med ændringer og ikke har været  

 formidler eller modtaget betaling herfor, anser jeg mit arbejde for  

 udført assistance som henhørende under Lov om registrerede  

 revisorer pgf. 4 ' samt rådgivning og assistance i forbindelse  

 hermed og inden for tilgrænsende områder" .
 DISCIPLINÆRNÆVNET SKAL UDTALE:
 Nærværende sag angår i alt  

 væsentligt indklagedes angiveligt mangelfulde og langsommelige arbejde  

 i forbindelse med salget af et anpartsselskab til klageren.
I denne forbindelse har indklagede oprindelig oplyst over  

 for nævnet, at han 1996 af en af sine klienter var  

 blevet anmodet om at formidle et salg af et anpartsselskab, at han formidlede salget af  

 anpartsselskabet til klageren den 24. juni 1996, hvor han  

modtog købesummen, kr. 8.000 (inkl. gebyr til Erhvervs- og  

 Selskabsstyrelsen på kr. 1.075), at indklagede påtog sig  

at "ordne ændringerne i Erhvervs- og Selskabsstyrelsen", at han den 20. juli 1996 udfyldte og indsendte  

 registreringsblanket til Told & Skat, og at han den 15. oktober 1996 udarbejdede  

 nye vedtægter for selskabet og sørgede for, at klageren  

 underskrev anmeldelsen til Erhvervs- og Selskabsstyrelsen.
 Indklagede har dog efterfølgende oplyst, at han  

"kun har assisteret køber og sælger i forbindelse med  

 ændringer og ikke har været formidler eller modtaget betaling  

 herfor". Han anser derfor sit arbejde som henhørende under lov om  

 registrerede revisorer, hvorefter det er tilladt revisor at yde  

"rådgivning og assistance i forbindelse hermed og inden for  

 tilgrænsende områder".
 Ved på den beskrevne måde suverænt at  

 have forestået salget af anpartsselskabet og de hermed forbundne  

 ændringer af vedtægter finder nævnet imidlertid, at  

 indklagede har drevet virksomhed som advokat, i klar strid med § 4 a, stk.  

 1, og § 6 a, stk. 2, i loven om registrerede revisorer, hvorefter  

 stillingen som registreret revisor er uforenelig med udøvelsen af  

 anden erhvervsvirksomhed end "revision af regnskaber m.v. samt  

 rådgivning og assistance i forbindelse hermed [fremhævet  

 af nævnet] og inden for tilgrænsende områder".
 Nævnet har ingen kompetence til - som  

 påstået af klageren - at tage stilling til selve kvaliteten af  

 den af indklagede ovenfor anførte - ulovlige - virksomhed, idet  

 eventuelle mangler ved det af indklagede udførte arbejde ikke vil  

 kunne udgøre en tilsidesættelse af god revisorskik, når  

 det pågældende arbejde slet ikke lovligt kan udføres af en  

 registreret revisor.
Derimod finder nævnet, at indklagede ved i det hele  

 taget at have befattet sig med advokatarbejde har tilsidesat de pligter, som  

 stillingen som registreret revisor medfører.
Indklagede har derfor i  

 medfør af § 11 a, stk. 1, i loven om registrerede revisorer forskyldt  

 en disciplinærbøde, der passende kan fastsættes til 25.000  

 kr.
 T h i  b e s t e m m e s :
 Indklagede registreret revisor Poul Neumeyer  

 pålægges en bøde på 25.000 kr.
