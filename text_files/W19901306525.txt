 Tilladelse til udstykning af 4,6 ha stor parcel fra landbrugsjendom  

 med henblik på oprettelse som ny landbrugsejendom (agerhønsefarm).
 Både den nye ejendom og restejendommen på 24,8 ha kunne danne grundlag  

 for en jordbrugsbedrift, der kan drives erhvervsmæssigt.
 I skrivelse af 3. november 1989 til landbrugsministeren har De påklaget  

 Jordbrugsdirektoratets afgørelse, hvorefter der ikke kan meddeles tilladelse  

 til den udstykning, som landinspektør Jacob Norholt ved skrivelse af 28.  

 september 1989 på Deres vegne har indgivet ansøgning om.
I forbindelse med Deres salg af landbrugsejendommen matr. nr.   

 2a Tvede Gårde, Tvede m.fl. ønskes parcellen matr. nr. 5 m Lindbjerg  

 By, Harridslev udstykket som en selvstændig ejendom med beboelsesbygning.
På  

 ejendommen ønskes gennemført produktion med opdræt af agerhøns.
Jordbrugsdirektoratet har begrundet sin afgørelse med, at der ved  

 oprettelse af en ny landbrugsejendom med opførelse af nye bygninger skal  

 lægges vægt på, at der skabes grundlag for en jordbrugsbedrift, som ejeren  

 kan drive på erhvervsmæssig måde.
De henviser i Deres klageskrivelse bl.a.  

 til den foreliggende sagkyndige udtalelse, hvorefter en opdrætsfarm som den  

 planlagte vil kunne beskæftige en mand på fuld tid.
- 2 Det fremgår af sagen, at Århus amtskommune ved skrivelse af 21. marts  

 1989 har meddelt den fornødne tilladelse efter zoneloven til oprettelse af  

 den pågældende ejendom til etablering af en agerhønsefarm.
Fredningsnævnet  

 for Århus amt har ved skrivelse af 21. september 1989 meddelt dispensation  

 fra skovbyggelinien efter naturfredningslovens § 47, stk. 1.
Vildtforvaltningskonsulent Frode S.
Pedersen, Nibe, har ved skrivelser af  

 13. juni 1988 og 30. januar 1989 anbefalet projektet, bl.a. under henvisning  

 til ejendommens velegnethed med henblik på et sådant projekt.
Han har oplyst,  

 at arealet omkring huset er rigeligt stort til at rumme en farm, som kan  

 beskæftige en mand på fuld tid.
Ifølge § 14 i lov om landbrugsejendomme kan landbrugsministeren tillade  

 udstykning af en landbrugsejendom med henblik på oprettelse af en ny  

 selvstændig landbrugsejendom.
Efter praksis vil en sådan tilladelse normalt  

 forudsætte, at både den nye landbrugsejendom og restejendommen kan danne  

 grundlag for en jordbrugsbedrift, hvor ejeren kan drive jordbrug på  

 erhvervsmæssig måde, og at erhververen af den udstykkede ejendom opfylder  

 lovens sædvanlige betingelser for erhvervelse af en sådan ejendom.
Det fremgår af sagen, at restejendommen også efter den ansøgte udstykning  

 vil have en sådan størrelse, ca. 24,8 ha, som normalt vil kunne danne  

 grundlag for et erhvervsmæssigt jordbrug.
Det fremgår endvidere af sagen, at  

 den udstykkede ejendom af areal ca. 4,6 ha ved etablering af en opdrætsfarm  

 formentlig ligeledes vil kunne danne grundlag for et erhvervsmæssigt  

 jordbrug.
Det fremgår, at De agter at tage bopæl på ejendommen, ligesom De i  

 øvrigt opfylder landbrugslovens - 3 betingelser for erhvervelse af en ejendom  

 som den pågældende.
Landbrugsministeriet finder ikke grundlag for at kritisere  

 Jordbrugsdirektoratets afgørelse.
Landbrugsministeriet finder imidlertid  

 efter omstændighederne at kunne imødekomme det ansøgte.
 Landbrugsministeriet meddeler således betinget tilladelse til udstykning  

 af landbrugsejendommen matr. nr.  2a  Tvede Gårde, Tvede m.fl., således at  

 parcellen matr. nr. 5 m Lindbjerg By, Harridslev af areal 4,6180 ha udstykkes  

 som en selvstændig landbrugsejendom med bygninger.
Som anført er der tale om en betinget tilladelse.
Ved oprettelse af en ny  

 landbrugsejendom efter landbrugslovens § 14 vil normalt blive stillet  

 betingelser bl.a. om tinglysning af deklaration på ejendommen om byggepligten  

 og om en vis sikkerhedsstillelse for byggeomkostningerne.  

 Landbrugsministeriet har anmodet Jordbrugsdirektoratet om i overensstemmelse  

 med praksis nærmere at fastsætte og underrette Dem og landinspektør Norholt  

 om de pågældende vilkår, der skal opfyldes, forinden endelig godkendelse af  

 udstykningen kan meddeles.
 P.M.V.
 e.b.
