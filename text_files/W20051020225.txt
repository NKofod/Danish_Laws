Klage over manglende indlæggelse Nævnet fandt ikke grundlag for kritik af  

 ambulancebehandleren, men fandt, at det havde været hensigtsmæssigt, at den  

 pågældende havde målt blodtryk, iltmætning samt ført iagttagne værdier på  

 ambulancejournalen, ligesom det havde været hensigtsmæssigt, om den  

 pågældende  

 havde kontaktet hjemmeplejen for at orientere om, hvad der var aftalt med  

 patienten.
Nævnet lagde vægt på, at ambulancebehandleren lavede en relevant  

 undersøgelse og vurdering, hvor han bedømte patientens tilstand som ikke  

 kritisk.
Videre lagde nævnet vægt på, at ambulancebehandleren instruerede i,  

 at  

 patienten eller dennes pårørende ved forværring skulle kontakte 112.
