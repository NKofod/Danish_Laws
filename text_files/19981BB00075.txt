Fremsat den 13. januar 1999 af  

 Tove Videbæk (KRF), Flemming Kofod-Svendsen (KRF),  

 Ole M.
Nielsen (KRF) og Jann Sjursen (KRF) Forslag til folketingsbeslutning om fleksibel børnepasning Folketinget pålægger regeringen snarest muligt  

 og inden den 1. juli 1999 at fremsætte lovforslag, der  

 pålægger alle kommuner at etablere mulighed for deltidspasning i  

 daginstitutioner for børn.
Bemærkninger til forslaget Forældre, der ønsker det, skal  

 have mulighed for at lade deres børn passe i daginstitutionerne  

 på deltid uden at optage og betale for en fuldtidsplads.
I regeringsgrundlaget fra marts 1998 nævnes, at der  

 skal forhandles med kommunerne om mere fleksible åbningstider, så  

 pasning kan ske, når behovet er der.
Der skal endvidere være  

 bedre mulighed for pasning på deltid.
 Forslagsstillerne er enige med regeringen i, at det er  

 nødvendigt at få etableret bedre muligheder for pasning på  

 deltid.
 Forslagsstillerne finder det imidlertid vigtigt, at  

 forældre i alle kommuner får ret til fleksible pasningsmuligheder  

 for deres børn, og foreslår derfor, at alle kommuner ved lov  

 pålægges at oprette mulighed for deltidspasning.
 Forældrebetalingen skal stå i forhold til den  

 tid, barnet passes i institutionen, og i forhold til de driftsomkostninger,  

 pasningen giver anledning til.
Af hensyn til en pædagogisk forsvarlig  

 tilrettelæggelse af pasningen bør institutionen inddele  

 åbningstiden i moduler.
Forældre skal have mulighed for at  

 vælge pasning i de moduler, der passer bedst med deres behov.
 Forslaget vil nedbringe ventelisterne til institutionerne,  

 da det bliver muligt at udnytte den ledige kapacitet, der er i  

 institutionerne som følge af, at ikke alle børn passes i fuld  

 tid.
Beslutningsforslaget indgår i en samlet pakke  

 bestående af beslutningsforslag nr.
B 76 om økonomisk  

 støtte til forældre, der selv passer deres børn, og  

 beslutningsforslag nr.
B 77 om ret til deltid for forældre.
Skriftlig fremsættelse Tove Videbæk (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fleksibel  

 børnepasning.
(Beslutningsforslag nr.
B 75).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
