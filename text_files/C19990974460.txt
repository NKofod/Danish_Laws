 Supplement til Vejledning om Sociale tilbud  

 til ældre m.fl.
(Plejevederlag) Til samtlige amter og kommuner m.fl.
 Supplement til Socialministeriets vejledning om Sociale  

 tilbud til ældre m.fl. (Lov om social service) af 6. marts 1998,  

 vedrørende kapitel 10 om bestemmelserne om plejevederlag m.v.,  

 punkterne 268 om tillæg til plejevederlaget på 12,5 pct. og pkt.  

 272 om skat m.v.
 Socialministeriet skal hermed korrigere enkelte punkter i  

 kapitlet om plejevederlag m.v. i Socialministeriets vejledning om sociale  

 tilbud til ældre m.fl., samt orientere om forestående  

 ændringer på området.
 Af afsnittet under pkt. 268 fremgår det i  

 vejledningens nuværende form, at der udbetales et tillæg til  

 plejevederlaget på 12, 5 pct. svarende til det beløb, som den  

 pågældende ville have fået som feriepenge, hvis der havde  

 været tale om et ansættelsesforhold.
Plejevederlaget udgør et beløb, der svarer  

 til 1,5 gange det sygedagpengebeløb, som pågældende ville  

 have fået i tilfælde af egen sygdom.
Ved at gange  

 sygedagpengebeløbet med 1,5 er der blandt andet taget højde for  

 et tillæg svarende til det beløb pågældende ville  

 have fået som feriepenge, hvis der havde været tale om et  

 ansættelsesforhold.
Det afsnit under pkt. 268, der indledes med  

 ordene "Der udbetales et tillæg..." skal således  

 udgå, og der skal ikke udbetales tillæg til plejevederlaget  

 svarende til feriepenge.
Af pkt. 272, fremgår det i forbindelse med  

 udbetaling af plejevederlag til personer, der passer en  

 nærtstående i eget hjem, at kommunen ikke skal foretage  

 indeholdelse af A-skat, arbejdsmarkedsbidrag og ATP.
Det fremgår  

 endvidere, at plejevederlaget er skattepligtigt som A-indkomst og at der skal  

 betales arbejdsmarkedsbidrag (men ikke ATP) af plejevederlaget.
Det er i den  

 forbindelse forudsat, at de sociale myndigheder oplyser skattemyndighederne  

 om det udbetalte plejevederlag.
 Ligningsreglerne er imidlertid blevet ændret  

 således, at kommunen skal indeholde A-skat og arbejdsmarkedsbidrag  

 af det tilkendte plejevederlag, hvilket følger af  

 Skatteministeriets bekendtgørelse om opkrævning af indkomstskat  

 for personer m.v. ("kildeskattebekendtgørelsen") nr. 734 af  

 10. oktober 1998, § 20, stk. 1, nr. 3. Dette gælder uanset, at der  

 ikke er tale om et ansættelsesforhold med kommunen som  

 arbejdsgiver.
 Endelig kan det til foreløbig orientering oplyses,  

 at en del af bestemmelserne om tilskud til medicin efter den sociale  

 lovgivning, herunder bestemmelsen om medicintilskud til døende, med  

 omlægningen af tilskudssystemet vil blive overført til  

 sygesikringsloven, der henhører under Sundhedsministeriet.  

 Sundhedsministeriet har oplyst, at omlægningen vil betyde, at  

 døende i plejehjem, plejeboliger o.l. tilskudsmæssigt bliver  

 sidestillet med døende i eget hjem eller hospice. Ændringerne,  

 der blev vedtaget af Folketinget den 18. december 1998 i tilknytning til  

 Finanslovsaftalen træder i kraft fra årsskiftet 1999/2000.  

 Sundhedsministeriet vil på et senere tidspunkt orientere nærmere  

 om ændringerne.
