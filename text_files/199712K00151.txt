Nr LSF 151 Forslag til Lov om ændring af forskellige skattelove og lov om  

 arbejdsmarkedsfonde (Rentenedsættelse og indførelse af symmetrisk  

 renteberegning ved ansættelsesændringer m.v.) Fremsat af skatteministeren (Carsten Koch) den 17. december 1997 § 1 I lov om opkrævning af indkomstskat for personer m.v. (Kildeskat), jf.  

 lovbekendtgørelse nr. 614 af 10. juli 1997, som ændret ved § 2 i lov nr. 888  

 af 3. december 1997, foretages følgende ændringer:
 1. § 23, stk. 2 og 3 , affattes således:
 »Stk. 2. Overskydende skat efter § 62, stk. 1, og godtgørelse  

 efter § 62, stk. 2, medregnes ikke ved opgørelsen af den skattepligtige  

 indkomst.
 Stk. 3. De i § 62, stk. 3, 2. pkt., og § 62 A nævnte renter  

 medregnes ikke ved opgørelsen af den skattepligtige indkomst.«.
 2. I § 59 ændres i 2. pkt. »i det år, ligningen  

 foretages.« til: »i året efter indkomståret.«, og i 3. pkt.  

 ændres »i det år, hvori ligningen foretages,» til: »i året  

 efter indkomståret,».
 3. § 61, stk. 2, affattes således:
 »Stk. 2. Ved betaling af restskat skal der tillige betales et  

 statskassen tilfaldende tillæg på 7 pct. af restskatten.«.
 4. I § 61, stk. 3, 1. pkt., ændres »i det år, hvori  

 ligningen foretages« til: »i året efter indkomståret«, og  

 »stk. 2, 2. pkt.« ændres til: »stk. 2«.
 5. I § 61, stk. 4, 1. pkt., ændres »stk. 2, 1.  

 pkt.,» til: »stk. 2«, og »i det år, hvori ligningen  

 foretages« ændres til: »i året efter indkomståret«.
 6. I § 61, stk. 5, 1. pkt., ændres »i det år, hvori  

 ligningen foretages« til: »i året efter indkomståret«, og  

 »stk. 2, 2. pkt.« ændres til: »stk. 2«.
 7. I § 61, stk. 6, 1. pkt., ændres »stk. 2, 1.  

 pkt.,» til: »stk. 2«.
 8. I § 62, stk. 2, ændres »4 pct.« til: »3  

 pct.«.
 9. I § 62, stk. 3, 1. pkt., ændres »i det år, hvori  

 ligningen foretages« til: »i året efter indkomståret«.
 10. I § 62, stk. 3, 2. pkt., ændres »1 pct.« til:  

 »0,6 pct.«, og », jf. dog § 62 A, stk. 5« udgår.
 11. I § 62 A, stk. 1, 2. pkt., ændres »i det år, hvori  

 ligningen foretages« til: »i året efter indkomståret«.
 12. I § 62 A, stk. 1, indsættes som 3. pkt. :
 »Restskat eller yderligere restskat efter 1. pkt. med tillæg efter §  

 61, stk. 2, forrentes med 0,6 pct. pr. påbegyndt måned fra den 1. oktober i  

 året efter indkomståret og indtil udskrivningsdatoen.«.
 13. I § 62 A, stk. 2, 1. pkt., ændres »med godtgørelse  

 efter § 62, stk. 2, og eventuelle renter efter § 62, stk. 3, 2. pkt.«  

 til: »med godtgørelse efter § 62, stk. 2.«.
 14. I § 62 A, stk. 2, indsættes efter 1. pkt. :
 »Det samlede beløb efter 1. pkt. forrentes med 0,6 pct. pr. påbegyndt  

 måned fra den 1. oktober i året efter indkomståret og indtil  

 udskrivningsdatoen.«.
 15. § 62 A, stk. 3, 2. pkt., affattes således:
 »Der tilkommer den skattepligtige en rente på 0,6 pct. pr. påbegyndt  

 måned fra den 1. oktober i året efter indkomståret.«.
 16. § 62 A, stk. 3, 3. pkt., ophæves.
 17. I § 62 A, stk. 3, 6. pkt., der bliver 5. pkt., ændres  

 »i det år, hvori ligningen foretages« til: »i året efter  

 indkomståret«.
 18. § 62 A, stk. 5, ophæves.
 19. I § 63, stk. 1, ændres »1 pct.« til:  

 »0,6 pct.«.
 20. I § 89 ændres i 1. pkt. »han« til:  

 »skatteministeren«, og i 2. pkt. ændres »1 pct.«  

 til: »0,6 pct.«.
§ 2 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret ved § 1 i lov  

 nr. 888 af 3. december 1997 og lov nr. 891 af 3. december 1997, foretages  

 følgende ændringer:
 1. I § 29 A, stk. 5, 3. pkt., ændres »1 pct.«  

 til: »0,6 pct.«.
 2. I § 29 B, stk. 5, ændres to steder »7 pct.«  

 til: »6 pct.«.
 3. I § 29 B, stk. 5, 10. pkt., ændres »1 pct.«  

 til: »0,6 pct.«.
 4. I § 29 B, stk. 6, ændres to steder »2 pct.«  

 til: »1,5 pct.«.
 5. I § 29 B, stk. 8, ændres »Tillæg og  

 godtgørelse« til: »Tillæg, renter og godtgørelse«.
 6. § 30, stk. 1, 2. pkt., affattes således:
 »Renter som nævnt i § 29 A, stk. 5, 3. pkt., opkræves sammen med  

 indkomstskatten for det pågældende indkomstår.«.
 7. I § 30 indsættes efter stk. 1 som nyt stykke:
»Stk. 2. Medfører en forhøjet skatteansættelse, at selskabet  

 eller foreningen m.v. skal betale restskat eller yderligere restskat,  

 forfalder beløbet og tillæg efter § 29 B, stk. 4, til betaling den 1. i den  

 måned, der følger efter meddelelsen om forhøjelsen, dog tidligst det i stk. 1  

 nævnte tidspunkt.
Medfører en forhøjet skatteansættelse for et selskab eller  

 en forening m.v., at overskydende skat nedsættes eller bortfalder, forfalder  

 beløbet og godtgørelse efter § 29 B, stk. 5, til betaling den 1. i den måned,  

 der følger efter meddelelsen om forhøjelsen, dog tidligst det i stk. 1 nævnte  

 tidspunkt.
Beløb som nævnt i 1. og 2. pkt. forrentes med 0,6 pct. pr.  

 påbegyndt måned fra den 1. november i kalenderåret efter indkomståret, eller  

 ved forskudt indkomstår fra den 1. november i kalenderåret efter det  

 kalenderår, som det forskudte indkomstår træder i stedet for, og indtil  

 betalingsdagen, dog ikke længere end indtil udgangen af den måned hvor  

 beløbet forfalder.
Renten kan ikke fradrages ved opgørelsen af den  

 skattepligtige indkomst.«.
 Stk. 2-6 bliver herefter stk. 3-7.
 8. I § 30, stk. 3, 1. pkt., der bliver stk. 4, 1. pkt.,  

 ændres »skattebeløbet efter stk. 1 og 2« til: »beløb efter  

 stk. 1-3«.
 9. I § 30, stk. 3, 2. pkt., der bliver stk. 4, 2. pkt .,  

 ændres »1 pct.« til: »0,6 pct.«.
 10. I § 30, stk. 3, der bliver stk. 4, indsættes efter  

2. pkt. :
 »I de i 2. pkt. nævnte tilfælde forrentes beløbet ikke efter stk. 2,  

 3. pkt., i den måned, hvori beløbet forfaldt til betaling.«.
 11. § 30, stk. 4, der bliver stk. 5, affattes således:
»Stk. 5. Medfører en nedsat skatteansættelse for et selskab  

 eller en forening m.v., at en tidligere beregnet restskat nedsættes eller  

 bortfalder, tilbagebetales beløbet og tillæg efter § 29 B, stk. 4, senest den  

 20. i den måned, der følger efter nedsættelsen.
Medfører en nedsat  

 skatteansættelse for et selskab eller en forening m.v., at der fremkommer  

 overskydende skat eller yderligere overskydende skat, tilbagebetales beløbet  

 med godtgørelse efter § 29 B, stk. 5, senest den 20. i den måned, der følger  

 efter nedsættelsen.
Af de i 1. og 2. pkt. nævnte beløb tilkommer der  

 selskabet eller foreningen m.v. en rente på 0,6 pct. pr. påbegyndt måned fra  

 den 1. november i kalenderåret efter indkomståret, eller ved forskudt  

 indkomstår fra den 1. november i kalenderåret efter det kalenderår, som det  

 forskudte indkomstår træder i stedet for.
Renten medregnes ikke til den  

 skattepligtige indkomst.«.
 12. I § 30, stk. 5, 1. pkt., der bliver stk. 6, 1. pkt. ,  

 ændres »i stk. 1« til: »i stk. 1 eller 2«.
 13. § 30, stk. 5, 5. pkt., der bliver stk. 6, 5. pkt. ,  

 affattes således:
 »Stk. 4 , 2. pkt., finder tilsvarende anvendelse.«.
 14. § 30 A, stk. 1, 4. pkt., ophæves.
§ 3 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som ændret senest ved § 2 i lov nr. 893 af 3. december 1997,  

 foretages følgende ændringer:
 1. I § 13, stk. 6, ophæves 2. pkt., og i stedet  

 indsættes:
 »Betales bidrag efter stk. 3 ikke rettidigt, skal der betales 0,6  

 pct. i månedlig rente for hver påbegyndt måned fra forfaldsdagen at regne.  

 Betales bidrag efter stk. 4 ikke rettidigt, skal der betales 1 pct. i  

 månedlig rente for hver påbegyndt måned fra forfaldsdagen at regne.«.
 2. I § 15, stk. 1, 3. pkt., ændres »62 A, stk. 1, 1.  

 pkt.« til: »62 A, stk. 1, 1. og 3. pkt.«.
§ 4 I lov om skattemæssige afskrivninger m.v., jf. lovbekendtgørelse nr. 932  

 af 24. oktober 1996, som ændret ved § 2 i lov nr. 1223 af 27. december 1996,  

 foretages følgende ændringer:
 1. I § 29 A, stk. 3, 3. pkt., ændres »1 pct.«  

 til: »0,6 pct.«.
 2. I § 29 P, stk. 8, ændres to steder »1 pct.«  

 til: »0,6 pct.«.
§ 5 I lov om afgift ved overdragelse af aktier m.v. (Aktieafgiftsloven), jf.  

 lovbekendtgørelse nr. 718 af 1. august 1994, som ændret ved § 42 i lov nr.  

 1071 af 20. december 1995, ændres i § 6, stk. 3, »1 pct.«  

 til: »0,6 pct.«.
§ 6 I lov om beskatning af fortjeneste ved afståelse af aktier m.v.  

 (Aktieavancebeskatningsloven), jf. lovbekendtgørelse nr. 817 af 30. oktober  

 1997, ændres i § 13 a, stk. 5, 8. pkt., »1 pct.« til:  

 »0,6 pct.«.
§ 7 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, foretages følgende ændringer:
 1. I § 38 ændres to steder »1 pct.« til:  

 »0,6 pct.«.
 2. I § 44, stk. 2, indsættes som 3. pkt. :
 »Ved beregning af renter i henhold til § 33, stk. 1, 3 og 7, i lov om  

 afgift af arv og gave, jf. lovbekendtgørelse 712 af 15. oktober 1991 med  

 senere ændringer, anvendes dog en rentesats på 0,6 pct. pr. måned.«.
§ 8 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, som ændret senest ved §  

 2 i lov nr. 198 af 14. marts 1997, ændres i § 4, stk. 4, 1. pkt.,  

 »1 pct.« til: »0,6 pct.«.
§ 9 I lov om beskatningen af pensionsordninger m.v., jf. lovbekendtgørelse nr.  

 776 af 22. august 1996, som ændret senest ved § 13 i lov nr. 803 af 24.  

 oktober 1997, ændres i § 39, stk. 3, 1. pkt., »1 pct.« til:  

 »0,6 pct.«.
§ 10 Stk. 1. Loven træder i kraft dagen efter bekendtgørelsen i  

 Lovtidende.
Stk. 2. § 1, nr. 1-9, 11-18, § 2, nr. 2, 4, 7, 8 og 10-14, og § 3,  

 nr. 2, har virkning for restskat, overskydende skat og acontoskattebetalinger  

 vedrørende indkomståret 1998 og efterfølgende indkomstår.
Dog har  

 rentesatserne i kildeskattelovens § 62 A, stk. 3, 2. pkt., som affattet ved  

 denne lovs § 1, nr. 15, og selskabsskattelovens § 30, stk. 4, der bliver stk.  

 5, som affattet ved denne lovs § 2, nr. 10, tillige virkning for renter, der  

 påløber fra og med 1. juli 1998 som følge af en ændret årsopgørelse  

 vedrørende indkomståret 1997 eller tidligere.
 Stk. 3. § 1, nr. 10, 19 og 20, § 2, nr. 1, 3 og 9, § 3, nr. 1, og  

 §§ 4-9 har virkning for renter, der påløber fra og med den 1. juli 1998.
Bemærkninger til lovforslaget Det har længe været hensigten, at der skal gennemføres en harmonisering af  

 rentebestemmelserne på Skatteministeriets område, således at beregningen af  

 renter vedrørende told, skatter, afgifter og arbejdsmarkedsbidrag i videst  

 muligt omfang foretages ud fra ensartede principper.
Denne fuldstændige  

 renteharmonisering har afventet en afklaring vedrørende udviklingen af et nyt  

 omfattende edb-system til effektivisering af erhvervsligningen, idet der  

 kræves betydelige systemmæssige ressourcer til at gennemføre ændringer af  

 rentebestemmelserne vedrørende indeholdelses- og afgiftspligtige  

 virksomheder.
Det ligger nu klart, at kun en mindre del af det integrerede  

 erhvervssystem vil blive leveret.
Det har medført, at Told & Skat på  

 visse områder har iværksat en række udviklingsarbejder vedrørende nødvendige  

 erstatningssystemer for de elementer af det integrerede erhvervssystem, som  

 ikke kan leveres.
 Der vil desuden i de kommende år blive udviklet andre erstatningssystemer.  

 For Told & Skat får år 2000-problematikken imidlertid højere prioritet de  

 næste år end nyudvikling på andre områder.
Denne prioritering sker med baggrund i, at år 2000-problematikken ikke  

 lader sig rykke tidsmæssigt, mens udvikling og implementering af nye  

 edb-systemer kan ske efter årtusindskiftet.
Samtidig har Told & Skat  

 begrænsede ressourcer på edb-området, som gør, at der nødvendigvis må  

 foretages en tæt prioritering af de vigtigste edb-opgaver.
 Told & Skat forventer derfor i de næste år at bruge en meget betydelig  

 del af de midler, der internt i Told & Skat vil kunne afsættes til  

 systemudvikling til sikring af en problemfri overgang til næste årtusind.
 Det betyder først og fremmest, at det ikke på nuværende tidspunkt er  

 muligt at gennemføre en nedsættelse af renten i de tilfælde, hvor indeholdte  

 A-skatter og arbejdsmarkedsbidrag, punktafgifter og lønsumsafgift ikke  

 betales rettidigt.
En sådan rentenedsættelse ville medføre omfattende ændringer i centrale  

 edb-programmer, der skal sikre angivelses- og betalingskontrollen samt  

 indrivelsen af restancer og regnskabsaflæggelse vedrørende statslige skatte-  

 og afgiftsindtægter.
Således ville en sådan rentenedsættelse berøre en stor  

 del af programmerne i Told & Skats Debitor- og Restancesystem, herunder  

 ca. 55 angivelsesprogrammer og efterangivelsesprogrammer vedrørende moms,  

 A-skat/arbejdsmarkedsbidrag, punktafgifter og lønsumsafgift.
 Hertil kommer rettelser i en række programmer vedrørende indsættelse og  

 sletning af betalinger, modregning og afskrivning, overførsel af fordringer  

 fra hovedkonto til restancekonto samt fællesmoduler.
 Det medfører, at der vil skulle udføres et omfattende analyse- og  

 udviklingsarbejde i forbindelse med gennemførelsen af rettelserne, som  

 endvidere - når programændringerne er foretaget - skal gennemgå en grundig  

 test for at opnå garanti for programmernes funktionsdygtighed i produktion.
Told & Skats arbejde med kravspecifikation og forberedelse af  

 ændringerne må nødvendigvis udføres af en relativ begrænset kreds af  

 eksperter, som allerede varetager nøglefunktioner vedrørende løbende  

 udviklingsopgaver og den omfattende tilretning af systemerne til  

 årtusindsskiftet.
Hertil kommer, at de samme ressourcer skal anvendes til to  

 store bundne opgaver i foråret 1998; en tilbagebetalingsordning for  

 vægtafgift via moms- eller lønsumsangivelsen og ændringen af  

 afregningsperioden og kredittiden for momsregistrerede landbrugsvirksomheder  

 samt ændringen af kredittiden for lønsumsafgiften.
 Det er de samme ressourcer, der fra midten af 1998 og indtil år 2000 skal  

 anvendes fuldt ud til at sikre, at Debitor- og Restancesystemet får en  

 problemfri overgang til år 2000. Der er således ikke mulighed for at  

 påbegynde større udviklingsarbejder, fordi det vil medføre en alvorlig risiko  

 for, at år 2000-projektet bringes i fare.
 I stedet for at afvente, at år 2000-projektet er tilendebragt, foreslås  

 det, at der tages hul på renteharmoniseringen ved at gennemføre en række  

 ændringer, der i mindre omfang lægger beslag på Told & Skats ressourcer  

 på edb-området.
 Lovforslaget indeholder derfor følgende tre hovedpunkter.
 For det første foreslås, at renten ved for sen betaling af personlige  

 skatter og selskabsskatter samt rentegodtgørelsen ved tilbagebetaling af skat  

 nedsættes.
For det andet foreslås, at der ved ændringer af skatteansættelsen skal ske  

 en forrentning, uanset om skatteansættelsen nedsættes eller forhøjes.
Efter  

 de nugældende regler forrentes kun beløb, der skal tilbagebetales til den  

 skattepligtige.
Der foreslås således indført en symmetrisk renteberegning ved  

 ændringer i skatteansættelsen.
For det tredje foreslås, at det procenttillæg, som tillægges personers  

 restskat, gøres uafhængig af restskattens størrelse.
Forslaget er af  

 forenklende karakter, idet procenttillægget i dag er forskelligt afhængig af,  

 hvordan restskatten opkræves.
Samtidig foreslås procenttillægget på personers  

 restskat og procentgodtgørelsen for både selskabers og personers overskydende  

 skat nedsat.
 1. Nedsættelse af morarenten og rentegodtgørelsen ved tilbagebetaling  

 af skatter.
Renter vedrørende skatter og arbejdsmarkedsbidrag indgår som alt  

 overvejende hovedregel ikke i den skattepligtige indkomst.
Det vil sige, at  

 renter, der betales til staten, ikke kan fratrækkes, og at renter, der  

 modtages fra staten, er skattefri.
Når der tages hensyn hertil, er statens  

 renter i visse tilfælde højere end renteniveauet i øvrigt i samfundet.
Det foreslås, at renten ved en skattepligtigs ikke rettidige betaling af  

 skatter og arbejdsmarkedsbidrag nedsættes fra 1 pct. til 0,6 pct. pr.  

 påbegyndt måned.
Endvidere foreslås en nedsættelse af rentegodtgørelsen, når  

 staten tilbagebetaler overskydende skat efter den 1. oktober (1. november for  

 selskaber) i året efter indkomståret, eller når staten som følge af en ændret  

 årsopgørelse tilbagebetaler tidligere opkrævede skattebeløb.  

 Rentegodtgørelsen foreslås nedsat fra 1 pct. til 0,6 pct. pr. påbegyndt  

 måned.
I følge forslaget bevares ensartede satser for morarenten og  

 rentegodtgørelsen og derved bevares også den systemmæssige sammenhæng i den  

 måde, hvorpå de pågældende renter beregnes og opkræves.
Sammenhængen består  

 i, at hvis en skattepligtig skal have tilbagebetalt et skattebeløb, hvorpå  

 der er påløbet morarenter, vil de pågældende morarenter automatisk blive  

 udlignet ved beregningen af rentegodtgørelsen i forbindelse med  

 tilbagebetalingen.
Eksempelvis kunne et selskab være pålignet en restskat, som forfalder 1.  

 november i året efter indkomståret.
Selskabet betaler ikke restskatten, men  

 klager over ansættelsen, som efterfølgende nedsættes.
De påløbne morarenter  

 udgør 0,6 pct. pr. påbegyndt måned fra forfaldsdagen at regne.  

 Rentegodtgørelsen udgør tilsvarende 0,6 pct. pr. påbegyndt måned beregnet  

 tilbage til forfaldsdagen.
De skyldige morarenter og rentegodtgørelsen  

 udligner derved hinanden, og selskabet får reelt ikke forrentet det nedsatte  

 skattebeløb, eftersom selskabet aldrig har måttet undvære beløbet.
Havde selskabet betalt restskatten incl. påløbne morarenter inden  

 skattenedsættelsen, ville systematikken i beregningen af rentegodtgørelsen  

 medføre, at selskabet fik forrentet det indbetalte skattebeløb med 0,6 pct.  

 pr. påbegyndt måned fra og med måneden efter den måned, hvor beløbet  

 indbetales, til og med måneden hvor beløbet tilbagebetales.
Selskabet får  

 således reelt forrentet skattebeløbet i den periode, hvor beløbet har været  

 indbetalt til staten.
Der henvises til eksemplerne under bemærkningerne til  

 forslagets § 1, nr. 15, og § 2, nr. 11. Endvidere henvises til bilag 1 og 2,  

 der viser et eksempel på forrentningen ved ansættelsesændringer efter  

 gældende regler og forslaget for henholdsvis personer og selskaber.
Nedsættelsen af rentesatserne foreslås tillagt virkning for renter, der  

 påløber den 1. juli 1998 og senere.
Det vil sige, at nedsættelsen af  

 rentegodtgørelsen også får virkning for ansættelsesændringer vedrørende  

 indkomstår før indkomståret 1998, jf. den foreslåede  

 ikrafttrædelsesbestemmelse i forslagets § 10, stk. 2, 2. pkt.
 2. Forrentning af overskydende skat og restskat som følge af  

 ansættelsesændringer.
Ansættelsesændringer foretages i nogle tilfælde lang tid efter  

 indkomstårets udløb.
I det tidsrum, hvor enten staten eller den  

 skattepligtige har et udestående beløb, forrentes beløbet efter gældende  

 regler forskelligt afhængig af, om det er i den skattepligtiges eller  

 skattemyndighedernes favør.
 Hvis skatteansættelsen nedsættes, kan det medføre, at den skattepligtiges  

 restskat nedsættes, og/eller den skattepligtiges overskydende skat forøges.  

 Det beløb, som skattemyndighederne i den anledning tilbagebetaler den  

 skattepligtige, forrentes efter gældende regler med en månedlig rente på 1  

 pct. pr. påbegyndt måned.
For personer forrentes nedsat restskat pr. påbegyndt måned fra  

 forfaldsdagen for de hidtil opkrævede beløb, mens yderligere overskydende  

 skat forrentes tilbage til den 1. oktober i året efter indkomståret.
For  

 selskaber og foreninger m.v. forrentes det nedsatte beløb pr. påbegyndt måned  

 fra indbetalingsdagen, dog tidligst den 1. november i året efter  

 indkomståret.
 Hvis en forhøjet skatteansættelse medfører, at den skattepligtiges  

 restskat forøges, og/eller den skattepligtiges overskydende skat nedsættes,  

 forrentes beløb, som den skattepligtige skal betale i den anledning, ikke i  

 den periode, hvor den skattepligtige har haft beløbet til rådighed.
Ved lov nr. 424 af 13. juni 1990 blev det forhindret, at ægtefæller kan  

 opnå en skattefri rentegevinst ved at selvangive indkomsternes fordeling  

 mellem sig forkert og senere ved en ansættelsesændring kræve denne urigtige  

 fordeling rettet.
Rentegevinsten opstod, fordi den nedsatte skat hos den ene  

 ægtefælle blev forrentet med 1 pct. pr. måned, mens den øgede skat hos den  

 anden ægtefælle ikke blev forrentet.
Det blev dengang ved fremlæggelsen af  

 lovforslaget anført, at man anså dette lovindgreb for en midlertidig  

 foranstaltning, indtil der ved ny lovgivning blev fastsat regler, der  

 generelt forhindrede misbrugsmuligheden ved den nuværende asymmetriske  

 forrentning.
 Lovforslaget går ud på at skabe symmetri, således at beløb, som den  

 skattepligtige skal betale i anledning af en ansættelsesændring forrentes med  

 samme rentesats, som beløb den skattepligtige modtager i anledning af en  

 ansættelsesændring.
 Den symmetriske forrentning ved ansættelsesændringer er i forslaget  

 udarbejdet således, at renten beregnes fra den 1. oktober i året efter  

 indkomstårets udløb for personer og fra den 1. november for selskaber og  

 foreninger m.v., uanset om skatteansættelsen nedsættes eller forhøjes.
Det er kun beløb fremkommet ved ansættelsesændringer, der foreslås  

 forrentet symmetrisk.
Langt den overvejende del af skatteansættelserne bliver  

 ikke ændret og vil således ikke være omfattet af forslaget.
 Når det kun foreslås at forrente skyldige skattebeløb fremkommet som følge  

 af en ansættelsesændring - men ikke restskat pålignet ved en  

 førstegangsansættelse - er det begrundet i, at langt hovedparten af alle  

 ansættelser er foretaget før forrentningstidspunktet begynder, samt det  

 forhold at den skattepligtige kan være uden indflydelse på, at  

 årsopgørelserne først udskrives på et senere tidspunkt.
Fristen for at afslutte førstegangsansættelserne vil efter forslaget  

 fortsat være 1. oktober for personer og 1. november for selskaber.
Såfremt  

 der fremkommer overskydende skat ved en førstegangsansættelse efter disse  

 tidspunkter, forrentes den overskydende skat med rentegodtgørelsessatsen på  

 0,6 pct., mens restskat - ligesom efter gældende regler - ikke foreslås  

 forrentet.
 Indførelsen af en symmetrisk forrentning foreslås tillagt virkning fra og  

 med indkomståret 1998. Det vil sige, at der ikke pålægges renter, hvis en  

 ændret årsopgørelse vedrørende indkomstår før indkomståret 1998 medfører, at  

 der fremkommer en restskat eller yderligere restskat, eller at overskydende  

 skat nedsættes eller bortfalder.
 3. Procenttillæg på restskat m.v.
 Procenttillægget på restskat pålægges personer i tilfælde, hvor der opnås  

 kredit ved først at betale en del af skatten efter indkomstårets udløb.  

 Restskat, der indbetales senere end 1. juli i året efter indkomståret,  

 pålægges i dag et procenttillæg på henholdsvis 7 pct. og 8 pct.
 Begrundelsen for de to procenttillægssatser på henholdsvis 7 pct. og 8  

 pct. er, at der er forskel på kredittiden for den del af restskatten, der  

 pålægges 8 pct., og kredittiden for den del, der pålægges 7 pct. 8  

 pct.-tillægget pålægges restskat mindre end et grundbeløb på 10.000 kr., der  

 indregnes i de foreløbige skatter for det følgende år. 7 pct.-tillægget  

 pålægges den overskydende del af restskatten, der opkræves i tre rater,  

 typisk i september, oktober og november.
Restskat under et grundbeløb på 10.000 kr. skal altid indregnes i det  

 følgende års skat, såfremt der ikke sker frivillig rentefri indbetaling inden  

 1. juli.
Skatteyderne kan altså ikke vælge, at indbetale hele restskatten i  

 tre rater i september, oktober og november, og derved kun betale 7  

 pct.-tillægget.
Der kan opnås væsentlige administrative forenklinger ved kun at have een  

 procenttillægssats på restskat.
Det foreslås derfor, at procenttillægget på  

 restskat i alle tilfælde skal være 7 pct.
For restskatter under indregningsgrænsen svarer et procenttillæg på 7 pct.  

 til en effektiv før skat-forrentning på ca. 6,4 pct. p.a., når der regnes med  

 helårlig rentetilskrivning, en kredittid på 2 år og en skattesats på 46 pct.  

 Tillægget på 7 pct. for restskatter over indregningsgrænsen svarer til en før  

 skat-forrentning på ca. 9,8 pct. p.a. med en gennemsnitlig kredittid på 470  

 dage.
Det skønnes, at dette renteniveau vil bevare skatteydernes incitament  

 til frivilligt at indbetale restskat inden 1. juli, hvor indbetaling af  

 restskat indtil 25.000 kr. ikke pålægges renter.
Dermed bevares  

 procenttillæggets positive virkning på restanceinddrivelsen.
I forbindelse med nedsættelsen af procenttillægget på restskat foreslås  

 procentgodtgørelsen vedrørende personers overskydende skat nedsat fra 4 pct.  

 til 3 pct.
Procentgodtgørelsen svarer herefter til en før skat-forrentning på  

 6,7 pct. p.a., når det lægges til grund, at staten gennemsnitligt har den  

 overskydende skat til rådighed i 10 måneder.
Tilsvarende foreslås en regulering af procentgodtgørelsen for selskabers  

 overskydende skat, så godtgørelsen nedsættes fra 7 pct. til 6 pct.
Dette er i  

 overensstemmelse med regeringens tilkendegivelse, som den fremgår af  

 tillægsbetænkningen til lovforslag L 41 vedrørende udvidelse af  

 acontoskatteordningen for selskaber m.v.
Endelig foreslås det, at tillægget ved frivillig indbetaling af acontoskat  

 ændres fra 2 pct. til 1,5 pct.
Frivillige acontoskattebetalinger inden 20.  

 marts tillægges 2 pct., mens frivillige acontoskattebetalinger inden 20.  

 november fratrækkes 2 pct.
Formålet med at ændre 2 pct.-tillægget er, at der  

 derved opnås omtrent samme før skat-forrentning ved frivillige indbetalinger  

 inden 20. marts og inden 20. november, og at forrentningen kommer på niveau  

 med den før skat-forrentning af overskydende skat, der ydes personer, jf.  

 nedenstående oversigt.
Oversigt: Tillæg til restskat/overskydende skat omregnet til før  

 skat-rente1) ---------------------------------------------------------------------  

 Kreditperiode Gældende regler Forslag --------------------------------------------------------------------- Personer:
Restskat - under indregningsgrænse 720 dage 7,3 pct. 6,4 pct.
 - under indregningsgrænse 470 dage 9,8 pct. 9,8 pct.
 Overskydende skat 300 dage 8,9 pct. 6,7 pct.
--------------------------------------------------------------------- Selskaber m.v.:
Overskydende skat - ordinære acontobetalinger 480 dage 7,9 pct. 6,8 pct.
 - frivillige aconto- betalinger inden 20. marts 600 dage 8,2 pct. 6,8 pct.
 - frivillige acontobe- talinger inden 20. november 360 dage 7,4 pct. 6,7  

 pct.
--------------------------------------------------------------------- 1) Ved omregningen til før skat-rente er anvendt en skattesats på 46 pct.  

 for personer og 34 pct. for selskaber.
 Ændringerne af procentillæg og procentgodtgørelser foreslås tillagt  

 virkning for restskat og overskydende skat vedrørende indkomståret 1998 og  

 senere indkomstår.
 Provenumæssige konsekvenser.
 Nedenfor er i oversigtsform vist de foreslåede ændringer samt  

 ikrafttrædelsestidspunkterne for de forskellige rentesatser.
 Rentesatser efter gældende regler og efter lovforslaget.
 Vurderingen af lovforslagets provenumæssige virkninger er forbundet med en  

 vis usikkerhed, som bl.a. skyldes, at de samlede beløb, der berøres af de  

 ændrede bestemmelser, varierer en del fra år til år.
 Provenuskønnene over lovforslagets enkelte elementer, som de fremgår af  

 nedenstående oversigt, er foretaget ud fra nogle gennemsnitlige  

 beregningsgrundlag baseret på forholdene de seneste år.
 Provenuvirkning, finansår.
 Anm.: »-» angiver et provenutab.
 1) Det forudsættes, at ca. 60 pct. af morarenterne aldrig inddrives.  

 Fordeles jævnt over 7 år.
Det skønnes, at lovforslaget vil medføre et provenutab i størrelsesordenen  

 200 mill. kr. i finansårene 1998 og 1999, hovedsageligt som følge af  

 satsnedsættelsen for morarenter.
I takt med at de øvrige satsændringer slår  

 fuldt igennem skønnes provenutabet at vende til et merprovenu på ca. 85 mill.  

 kr. i 2001, og merprovenuet skønnes efter yderligere et par år, efterhånden  

 som de nye satser anvendes i renteberegningerne vedr. flere indkomstår, at  

 stabilisere sig på et niveau i størrelsesordenen 400 mill. kr. i forhold til  

 gældende regler.
 Det bemærkes, at påvirkningen af indbetalingerne til staten ved  

 satsnedsættelsen for morarenten vil være mindre end den umiddelbare  

 regnskabsmæssige finansårsvirkning, idet der erfaringsmæssigt kun kan  

 inddrives omkring 40 pct. af de bogførte morarenter, mens omkring 60 pct.  

 afskrives som uerholdelige over en årrække.
 Administrative konsekvenser.
 Lovforslaget skønnes at medføre engangsudgifter for Told & Skat på op  

 til maksimalt 8 mill. kr. i 1998 - hovedsagelig til edb-udvikling.
 Erhvervsøkonomiske og erhvervsadministrative konsekvenser.
De direkte økonomiske virkninger for erhvervslivet som følge af  

 satsnedsættelserne, fremgår af provenuoversigten ovenfor.
Satsændringerne kan  

 herudover medføre afledte økonomiske konsekvenser som følge af ændret adfærd  

 med hensyn til de økonomiske dispositioner vedr. virksomhedernes  

 skatteafregning.
Det er ikke muligt at kvantificere disse evt. afledte  

 virkninger.
 Lovforslaget skønnes ikke at medføre administrativt mer- eller  

 mindrearbejde for erhvervslivet.
 Forholdet til EU-retten.
 Forslaget indeholder ingen EU-retlige aspekter.
 Bemærkninger til forslagets enkelte bestemmelser.
Til § 1 Til nr. 1 Den ændrede affattelse af kildeskattelovens § 23 medfører, at den rente,  

 som en skattepligtig pålægges i forbindelse med en forhøjelse af  

 skatteansættelsen, ikke medregnes til den skattepligtige indkomst.
De  

 gældende regler, hvorefter renter, der tilkommer den skattepligtige i  

 forbindelse med en nedsættelse af skatteansættelsen og ved for sen udbetaling  

 af overskydende skat, ikke medregnes til den skattepligtige indkomst,  

 opretholdes.
Til nr. 2, 9, 11 og 17 Der foreslås en præcisering af, at der er tale om året efter indkomståret.  

 Hvis en skattepligtig har forskudt indkomstår, vil »året efter  

 indkomståret« være kalenderåret efter det kalenderår, som det forskudte  

 indkomstår træder i stedet for.
Eksempelvis vil 1. oktober i året efter  

 indkomståret for en skattepligtig, hvis indkomstår 1998 vedrører  

 regnskabsperioden 1. juli 1997 - 30. juni 1998, være den 1. oktober 1999.
Til nr. 3 Med ændringen af kildeskattelovens § 61, stk. 2, foreslås, at  

 procenttillægget på restskat i alle tilfælde skal være 7 pct.
Efter gældende  

 lov skal der betales et tillæg på 8 pct. af den del af retsskatten, der ikke  

 overstiger et grundbeløb på 10.000 kr. og 7 pct. af den overskydende del.  

 Forslaget vil betyde, at procenttillægget nedsættes med 1 pct. for restskat  

 under et grundbeløb på 10.000 kr., og at tillægget dermed er uafhængigt af  

 restskattens størrelse.
Det foreslås, at det fortsat skal være muligt  

 rentefrit at indbetale restskat over 25.000 kr. indtil 15. februar i året  

 efter indkomståret og restskat til og med 25.000 kr. indtil 1. juli i året  

 efter indkomståret.
 Baggrunden for forslaget er, at et ensartet procenttillæg vil give en  

 væsentlig forenkling og større forståelse i forhold til de nuværende regler,  

 jf. også forslagets almindelige bemærkninger.
Til nr. 4-7 Der er tale om konsekvensændringer som følge af lovforslagets § 1, nr. 3,  

 og for så vidt angår nr. 4, 5 og 6 tillige en præcisering af, at der er tale  

 om året efter indkomståret, jf. også bemærkningerne til nr. 2.
Til nr. 8 I henhold til kildeskattelovens § 62, stk. 2, ydes den skattepligtige en  

 godtgørelse på 4 pct. ved tilbagebetaling af overskydende skat.
Det foreslås,  

 at godtgørelsen nedsættes til 3 pct.
Til nr. 10 I henhold til kildeskattelovens § 62, stk. 3, 2. pkt., tilkommer der den  

 skattepligtige en rente på 1 pct. pr. påbegyndt måned fra den 1. oktober i  

 året efter indkomståret, hvis tilbagebetaling af overskydende skat sker efter  

 denne dato.
En tilsvarende rente påløber i de tilfælde, hvor en ændret  

 årsopgørelse medfører, at der fremkommer overskydende skat eller yderligere  

 overskydende skat, som skal tilbagebetales til den skattepligtige, jf.  

 kildeskattelovens § 62 A, stk. 4, 1. pkt.
Det foreslås, at renten nedsættes fra 1 pct. til 0,6 pct.
Renten beregnes  

 fortsat pr. påbegyndt måned fra den 1. oktober i året efter indkomståret.
Til nr. 12 Det foreslås, at der i kildeskattelovens § 62 A, stk. 1, indsættes en  

 bestemmelse, hvorefter restskat eller yderligere restskat (incl. tillæg på 7  

 pct.), der fremkommer ved en ansættelsesændring, forrentes med en månedlig  

 rente på 0,6 pct. pr. påbegyndt måned fra 1. oktober i året efter  

 indkomståret og indtil udskrivningsdatoen.
Når det foreslås, at forrentningen kun skal løbe indtil  

 udskrivningsdatoen, og ikke indtil beløbet forfalder til betaling, skyldes  

 det, at restskatten m.v. forfalder til betaling over flere måneder, jf.  

 kildeskattelovens § 61, stk. 3-6. Såfremt skatteyderen ønsker at betale  

 restskatten m.v. på et tidligere tidspunkt end forfaldstidspunktet, er det  

 fundet hensigtsmæssigt kun at forrente indtil udskrivningsdatoen, så  

 vedkommende ikke tvinges til at betale rente frem til forfaldstidspunktet.  

 Der er dermed et tilsigtet slip i forrentningen fra udskrivningsdatoen og  

 indtil forfaldstidspunktet.
Der henvises til eksemplet under nr. 15, hvor  

 bl.a. bestemmelsen i § 62 A, stk. 1, er illustreret.
Til nr. 13 og 14 I henhold til kildeskattelovens § 62 A, stk. 2, 1. pkt., gælder, at hvis  

 en ændret årsopgørelse medfører, at der sker nedsættelse eller bortfald af  

 overskydende skat, der allerede er udbetalt til den skattepligtige, skal  

 beløbet incl. procentgodtgørelse og eventuelle renter tilbagebetales.
Det foreslås, at eventuelle modtagne renter ikke længere skal  

 tilbagebetales.
Det er en konsekvens af, at der foreslås indsat en ny  

 bestemmelse i kildeskattelovens § 62 A, stk. 2, hvorefter tilbagebetalt  

 overskydende skat incl. godtgørelse forrentes med 0,6 pct. pr. påbegyndt  

 måned fra 1. oktober i året efter indkomståret og indtil udskrivningsdatoen.  

 Derved udlignes de renter, som den skattepligtige tidligere har modtaget, og  

 den overskydende skat incl. godtgørelse, som skal tilbagebetales, forrentes  

 reelt fra og med måneden efter den skattepligtige modtog beløbet, til og med  

 måneden, hvor der udskrives en ændret årsopgørelse.
 Beløbet forfalder til betaling i tre rater, og vil dermed ikke blive  

 forrentet i tidsrummet fra udskrivningsdatoen og indtil forfaldstidspunktet,  

 jf. også bemærkningerne til nr. 12. Beløbet tilbagebetales efter de hidtil  

 gældende regler.
Til nr. 15 og 16 I henhold til kildeskattelovens § 62 A, stk. 3, 2. pkt., tilkommer der den  

 skattepligtige en rente på 1 pct. pr. påbegyndt måned af det beløb, som en  

 ændret årsopgørelse nedsætter en tidligere beregnet restskat.
Forslaget  

 medfører, at beløbet forrentes med 0,6 pct. pr. påbegyndt måned fra den 1.  

 oktober i året efter indkomståret.
Efter gældende regler påløber renten pr. påbegyndt måned fra forfaldsdagen  

 for de hidtil opkrævede beløb.
Dog blev renten beregnet fra 1. januar, hvis  

 beløbet var overført til det efterfølgende år efter kildeskattelovens § 61,  

 stk. 3. Når det foreslås, at forrentningen skal løbe fra 1. oktober i året  

 efter indkomståret, har det sammenhæng med indførelsen af en symmetrisk  

 forrentning, idet den rente, der foreslås pålagt en skattepligtig ved en  

 forhøjelse af skatteansættelsen, tilsvarende beregnes fra 1. oktober i året  

 efter indkomståret.
Når renten ved både forhøjelser og nedsættelser af  

 skatteansættelsen beregnes fra samme tidspunkt, vil renterne udligne  

 hinanden, hvis eksempelvis skatteansættelsen først forhøjes og derefter  

 nedsættes igen.
 Det bemærkes, at nedsættelsen af rentesatsen ved en nedsat  

 skatteansættelse - men ikke ændringen af tidspunktet, hvorfra renten påløber  

 - har virkning for renteberegningen fra og med den 1. juli 1998 og dermed  

 også for indkomstår før indkomståret 1998, jf. forslagets § 10, stk. 2, 2.  

 pkt., og bemærkningerne hertil.
Nedenfor er i et eksempel illustreret, hvordan de foreslåede regler  

 virker, når de er fuldt indfaset.
I lovforslagets bilag 1 illustrerer et  

 tilsvarende eksempel både de gældende regler og de foreslåede regler for  

 forrentning ved ansættelsesændringer for personer.
 Eksempel på forrentning efter kildeskatteloven ved ændret  

 skatteansættelse.
 En person får foretaget følgende skatteansættelse vedrørende indkomståret  

 1998:
01.04.1999: 1. årsopgørelse - restskat (som betales for sent) 05.06.2000: 2. årsopgørelse - overskydende skat og bortfald af restskat 22.09.2000: 3. årsopgørelse - restskat og bortfald af overskydende skat 1. årsopgørelse, 01.04.1999.
Raterne a 5.956 kr. forfalder til betaling den 1. september, 1. oktober og  

 1. november 1999 med sidste rettidige indbetalingsdag den 20. i måneden.
Alle  

 tre rater indbetales imidlertid den 3. november 1999, og der påløber således  

 morarenter på septemberraten i tre måneder (september, oktober og november),  

 mens der på oktoberraten påløber morarenter i to måneder (oktober og  

 november). Morarenten udgør således 178,68 kr. (0,6 pct. i 5 mdr. af 5.956  

 kr.). Morarenten beregnes og opkræves sammen med restskatten for indkomståret  

 1999, jf. kildeskattelovens § 63, stk. 1, 2. pkt.
 2. årsopgørelse, 05.06.2000.
Personen får nedsat skatteansættelsen med 50.000 kr.
Nedsættelsen af  

 skatteansættelsen medfører, at restskatten bortfalder, og der fremkommer  

 overskydende skat.
Som det fremgår, forrentes hele den bortfaldne restskat m.v. med 0,6 pct.  

 pr. måned - også i de måneder, hvor restskatten med tillæg har været pålagt  

 morarenter.
Ganske vist er der påløbet morarente i september vedrørende  

 septemberraten og rentegodtgørelsen beregnes kun tilbage til 1. oktober, men  

 til gengæld beregnes der også rentegodtgørelse tilbage til 1. oktober  

 vedrørende den rate, der først forfaldt i november.
Derved udlignes den  

 betalte morarente, og selskabet får reelt forrentet det for meget betalte  

 skattebeløb med 0,6 pct. pr. måned, fra og med måneden efter beløbet faktisk  

 er betalt til og med måneden, hvor beløbet tilbagebetales.
Den betalte  

 morarente forrentes ikke.
 3. årsopgørelse, 22.09.2000.
Personen får forhøjet ansættelsen med 40.000 kr.
Forhøjelsen af  

 skatteansættelsen medfører, at der opstår en restskat, og at overskydende  

 skat bortfalder.
 Beløbet opkræves i tre rater a 15.092 kr. i november 2000, januar 2001 og  

 februar 2001, jf. kildeskattelovens § 61, stk. 4.
Til nr. 18 I henhold til den gældende § 62 A, stk. 5, vil nedsat restskat og  

 overskydende skat, der fremkommer ved en ændret fordeling mellem ægtefæller  

 af indkomst og fradrag i forhold til det selvangivne, ikke blive forrentet.  

 Reglen er en værnsregel, der skal forhindre spekulation i rentegodtgørelsen.  

 Med indførelsen af en symmetrisk renteberegning ved ansættelsesændringer er  

 reglen ikke længere nødvendig.
Der henvises til forslagets almindelige  

 bemærkninger.
Til nr. 19 Er et beløb, som en skattepligtig efter kildeskatteloven skal indbetale  

 til det offentlige, ikke betalt rettidigt, skal den pågældende betale en  

 (mora)rente på 1 pct. pr. påbegyndt måned fra forfaldsdagen at regne.
Det  

 foreslås, at renten nedsættes til 0,6 pct.
Rentenedsættelsen foreslås tillagt  

 virkning for morarenter, der påløber den 1. juli 1998 og senere.
Til nr. 20 I henhold til kildeskattelovens § 89 kan skatteministeren eller den, som  

 han bemyndiger dertil, indrømme en skattepligtig midlertidig fritagelse for  

 betaling af A-skat eller B-skat.
Fritagelsen kan gøres betinget af, at der  

 betales en rente på 1 pct. pr. påbegyndt måned for den tid, fritagelsen  

 omfatter.
Det foreslås, at denne rente - ligesom morarenten - nedsættes til  

 0,6 pct.
Til § 2 Til nr. 1 Der foreslås en ændring af selskabsskattelovens § 29 A, stk. 5, 3. pkt.,  

 så morarenten ved for sen betaling af ordinær acontoskat nedsættes fra 1 pct.  

 til 0,6 pct. pr. påbegyndt måned.
Renten kan ikke fradrages ved opgørelsen af  

 den skattepligtige indkomst, jf. ligningslovens § 17 A, stk. 1.
Til nr. 2 Efter gældende regler ydes selskabet en godtgørelse på 7 pct. af  

 overskydende skat.
Det foreslås, at godtgørelsen nedsættes til 6 pct.,  

 således at forrentningen af overskydende selskabsskat i højere grad bringes i  

 overensstemmelse med det generelle renteniveau i samfundet.
Til nr. 3 Der foreslås en ændring af selskabsskattelovens § 29 B, stk. 5, 10. pkt.,  

 således at rentegodtgørelsen vedrørende for sen tilbagebetaling af  

 overskydende skat ændres fra 1 pct. til 0,6 pct. pr. påbegyndt måned.
Til nr. 4 Hvis et selskab foretager frivillige indbetalinger af acontoskat, skal der  

 beregnes tillæg, jf. selskabsskattelovens § 29 B, stk. 6. Ved frivillige  

 acontobetalinger inden 20. marts ydes selskabet et tillæg på 2 pct., mens  

 selskabet ved frivillige acontobetalinger inden 20. november skal betale et  

 tillæg på 2 pct.
Det foreslås, at tillægget ændres fra 2 pct. til 1,5 pct.
Forslaget skal ses i sammenhæng med, at procentgodtgørelsen for  

 overskydende skat foreslås nedsat til 6 pct., jf. forslagets § 2, nr. 2. Ved  

 samtidig at nedsætte tillægget ved frivillige acontobetalinger til 1,5 pct.  

 opnås, at den effektive før skat-forrentning af overskydende skat bliver  

 tilnærmelsesvis den samme, uanset om der er tale om frivillige  

 acontobetalinger inden 20. marts eller inden 20. november.
Der henvises i  

 øvrigt til forslagets almindelige bemærkninger.
Til nr. 5 I henhold til selskabsskattelovens § 29 B, stk. 8, indgår tillæg og  

 godtgørelse efter stk. 4-6 ikke i den skattepligtige indkomst.
Det foreslås,  

 at det lovfæstes, at rentegodtgørelsen vedrørende for sen tilbagebetaling af  

 overskydende skat heller ikke medregnes til den skattepligtige indkomst.  

 Dette svarer til gældende praksis.
Til nr. 6 Den nuværende formulering af selskabsskattelovens § 30, stk. 1, 2. pkt.,  

 er overflødig som følge af, at der foreslås indsat et nyt stk. 2 i  

 selskabsskattelovens § 30, jf. bemærkningerne til nr. 7.
I stedet foreslås indsat en regel om opkrævning af morarenter ved for sen  

 betaling af ordinær acontoskat.
Efter selskabsskattelovens § 29 A, stk. 5,  

 forfalder ordinær acontoskat til betaling i to rater henholdsvis den 1. marts  

 og den 1. november i indkomståret med sidste rettidige betalingsdag den 20. i  

 forfaldsmåneden.
Betales beløbet ikke rettidigt, vil beløbet blive forrentet  

 med 0,6 pct. pr. påbegyndt måned, jf. den under nr. 1 foreslåede ændring.
 Efter gældende praksis opkræves disse morarenter i forbindelse med, at  

 told- og skattemyndighederne udsender rykkerskrivelse vedrørende for sent  

 betalte rater.
 Opkrævning af morarenter for skattepligtige personer, der skal betale skat  

 af B-indkomst, sker derimod - og skal fortsat ske - sammen med restskatten  

 for det pågældende indkomstår, jf. kildeskattelovens § 63, stk. 1, 2. pkt.
 Det foreslås at harmonisere den nævnte praksis efter selskabsskatteloven  

 med reglen i kildeskatteloven således, at renter af for sent indbetalte  

 ordinære acontoskatterater for et indkomstår opkræves sammen med restskatten  

 for det pågældende indkomstår.
Til nr. 7 I selskabsskattelovens § 30 foreslås indsat et nyt stk. 2, der omhandler  

 de tilfælde, hvor selskabet eller foreningen m.v. får forhøjet  

 skatteansættelsen.
I henhold til det foreslåede 1. pkt. forfalder restskat eller  

 yderligere restskat, som selskabet eller foreningen m.v. skal betale i medfør  

 af den forhøjede skatteansættelse, med tillæg på 11,75 pct. efter § 29 B,  

 stk. 4, til betaling den 1. i den måned, der følger efter meddelelsen om  

 forhøjelsen.
Medfører en forhøjet skatteansættelse, at overskydende skat  

 nedsættes eller bortfalder, forfalder beløbet med tillæg af tidligere  

 modtaget godtgørelse efter § 29 B, stk. 5, ligeledes til betaling den 1. i  

 den måned, der følger efter meddelelsen om forhøjelsen, jf. det foreslåede  

2. pkt .
 Forfaldstidspunktet kan dog ikke være tidligere end 1. november i  

 kalenderåret efter indkomståret eller ved et forskudt indkomstår den 1.  

 november i kalenderåret efter det indkomstår, som det forskudte indkomstår  

 træder i stedet for.
De foreslåede forfaldstidspunkter svarer til den gældende bestemmelse i §  

 30, stk. 1, 2. pkt., der foreslås ophævet.
I forhold til denne bestemmelse er  

 det i de foreslåede 1. og 2. pkt. nu angivet hvilke beløb, der skal betales  

 som følge af en forhøjet skatteansættelse.
I 3. pkt. foreslås det, at de beløb, som selskabet eller foreningen  

 m.v. efter 1. og 2. pkt. skal betale som følge af en forhøjelse af  

 skatteansættelsen, forrentes med 0,6 pct. pr. påbegyndt måned fra den 1.  

 november i kalenderåret efter indkomståret eller ved et forskudt indkomstår  

 fra den 1. november i kalenderåret efter det kalenderår, som det forskudte  

 indkomstår træder i stedet for.
Beløbet forrentes til og med den måned, hvori  

 beløbet betales, dog ikke længere end til og med den måned, hvor beløbet  

 forfalder.
Betales beløbet ikke rettidigt, forrentes det herefter i henhold  

 til § 30, stk. 4, jf. bemærkningerne til nr. 9 og 10.
Efter de gældende regler sker der ingen forrentning af en forhøjet  

 restskat eller en nedsat overskydende skat, som følger af en forhøjelse,  

 hvorimod en nedsat restskat eller en yderligere overskydende skat, der følger  

 af en nedsættelse, forrentes.
Efter forslaget forrentes ændringer i restskat  

 og overskydende skat med 0,6 pct. pr. påbegyndt måned fra den 1. november i  

 året efter indkomståret at regne, uanset om der er tale om en forhøjelse  

 eller en nedsættelse af skatteansættelsen.
Dermed skabes en symmetrisk  

 forrentning ved ændringer af skatteansættelsen.
 Med det foreslåede 4. pkt. præciseres, at renten - ligesom det er  

 tilfældet med renter, der pålægges ved ikke rettidig betaling af skattebeløb  

 - ikke kan fradrages ved opgørelsen af den skattepligtige indkomst.
Som et eksempel på renteberegningen ved en forhøjelse af  

 skatteansættelsen, henvises til det under bemærkningerne til nr. 11  

 opstillede eksempel.
I lovforslagets bilag 2 er givet et eksempel på  

 forrentningen ved en ændret skatteansættelse efter både gældende regler og  

 foreslåede regler.
Til nr. 8, 12 og 13 Der er tale om konsekvensændringer som følge af, at der foreslås indsat et  

 nyt stk. 2 i selskabsskattelovens § 30, jf. bemærkningerne til nr. 7.
Til nr. 9 Det foreslås, at renten vedrørende for sen betaling af restskat m.v., som  

 selskabet eller foreningen m.v. skal betale, ændres fra 1 pct. til 0,6 pct.  

 pr. påbegyndt måned fra forfaldsdagen at regne.
 Det bemærkes, at renten ikke er fradragsberettiget i den skattepligtige  

 indkomst, jf. ligningslovens § 17 A, stk. 1.
Til nr. 10 For at undgå at beløb, der skal tilbagebetales, både forrentes efter stk.  

 2, 3. pkt., og stk. 3, 2. pkt., i den måned, hvori beløbet forfalder til  

 betaling, foreslås indsat en bestemmelse, hvorefter beløbet ikke forrentes  

 efter stk. 2, 3. pkt., i denne måned.
Til nr. 11 Hvis skatteansættelsen for et selskab eller en forening m.v. nedsættes,  

 foreslås det i henhold til 1. og 2. pkt., at det for meget opkrævede  

 beløb tilbagebetales senest den 20. i den måned, der følger efter  

 nedsættelsen.
Dette er i overensstemmelse med den gældende § 30, stk. 4, 1.  

 pkt.
Med den foreslåede affattelse tydeliggøres endvidere hvilke beløb, der  

 skal tilbagebetales.
I henhold til det foreslåede 3. pkt. ændres forrentningen af  

 sådanne beløb fra en rente på 1 pct. til 0,6 pct. pr. påbegyndt måned fra den  

 1. november i kalenderåret efter indkomståret eller ved et forskudt  

 indkomstår fra den 1. november i kalenderåret efter det kalenderår som det  

 forskudte indkomstår træder i stedet for.
Beløbet forrentes til og med den  

 måned, hvori beløbet tilbagebetales.
I 4. pkt. foreslås det lovfæstet, at den rente af for meget betalte  

 skattebeløb, der tilkommer et selskab ved en skattenedsættelse, ikke  

 medregnes ved opgørelsen af den skattepligtige indkomst.
Det svarer til  

 gældende praksis.
 Eksempel på forrentning ved ændret skatteansættelse:
 Et selskab får foretaget følgende skatteansættelser vedrørende  

 indkomståret 1998:
01.09.1999 1. skatteansættelse - restskat (som betales for sent) 05.06.2000 2. skatteansættelse - overskydende skat 22.09.2000 3. skatteansættelse - restskat 1. ansættelse, 1. september 1999.
Restskatten forfalder 1. november 1999, men betales først 1. februar 2000  

 sammen med påløbne morarenter.
Der er påbegyndt 4 måneder, hvor betaling ikke  

 er sket rettidigt, og morarenten udgør således 804,60 kr. (0,6 pct. af 33.525  

 kr. i 4 mdr.), jf. forslaget til SEL § 30, stk. 4, 2. pkt.
 2. ansættelse, 5. juni 2000.
 Selskabet får nedsat skatteansættelsen med 50.000 kr.
Som det fremgår, forrentes den bortfaldne restskat m.v. også med 0,6 pct.  

 pr. måned i de 4 måneder, hvor restskatten med tillæg har været pålagt  

 morarenter.
Derved udlignes den betalte morarente, og selskabet får forrentet  

 det for meget betalte skattebeløb med 0,6 pct. pr. måned, fra og med måneden  

 efter beløbet faktisk er betalt til og med måneden, hvor beløbet  

 tilbagebetales.
Den betalte morarente forrentes ikke.
 Den overskydende skat, der opstår ved skattenedsættelsen, med tillæg af  

 godtgørelse efter § 29 B, stk. 5, forrentes med 0,6 pct. pr. påbegyndt måned  

 fra den 1. november 1999 at regne.
 3. ansættelse, 22. september 2000.
 Selskabet får forhøjet ansættelsen med 40.000 kr.
Forhøjelsen af skatteansættelsen medfører, at der opstår en restskat, og  

 at overskydende skat bortfalder.
Disse beløb tillægges tillæg efter § 29 B,  

 stk. 4, henholdsvis godtgørelse efter § 29 B, stk. 5, og forrentes med 0,6  

 pct. pr. påbegyndt måned fra den 1. november 1999 til og med oktober 2000.  

 Derved udlignes den rentegodtgørelse, som selskabet modtog vedrørende disse  

 beløb i forbindelse med ansættelsen i juni 2000. Reelt forrentes beløbet  

 således med 0,6 pct. pr. måned fra juli 2000 til oktober 2000, begge måneder  

 inklusive.
Selskabets rentegodtgørelse fra ansættelsen i juni måned forrentes  

 ikke.
Til nr. 14 Reglerne i selskabsskattelovens § 30 om betaling af restskat og tillæg  

 finder tilsvarende anvendelse for selskaber og foreninger m.v., der ikke er  

 omfattet af acontoskatteordningen, jf. selskabsskattelovens § 30 A, stk. 1,  

 3. pkt.
Ved skattenedsættelse forrentes for meget betalte skattebeløb dog fra  

 indbetalingsdagen at regne, jf. § 30 A, stk. 1, 4. pkt.
Det foreslås, at § 30  

 A, stk. 1, 4. pkt., ophæves, således at for meget betalte skattebeløb  

 forrentes fra 1. november i kalenderåret efter indkomståret på samme måde,  

 som når selskaber og foreninger m.v., der betaler acontoskat, får  

 tilbagebetalt for meget opkrævede skattebeløb.
Til § 3 Til nr. 1 Hvis lønmodtagerbidrag eller bidrag vedrørende selvstændig  

 erhvervsvirksomhed ikke betales rettidigt, skal der betales 1 pct. i månedlig  

 rente for hver påbegyndt måned fra forfaldsdagen, jf.  

 arbejdsmarkedsfondslovens § 13, stk. 6, 2. pkt.
Det foreslås, at renten  

 nedsættes fra 1 pct. til 0,6 pct.
Arbejdsgivere, som ikke betaler arbejdsgiverbidrag rettidigt, skal  

 tilsvarende betale 1 pct. i månedlig rente for hver påbegyndt måned fra  

 forfaldsdagen.
Det foreslås, at denne rente uændret skal udgøre 1 pct.  

 Baggrunden er, at en nedsættelse af renten vedrørende ikke rettidig betaling  

 af arbejdsgiverbidraget vil lægge beslag på en væsentlig del af Told &  

 Skats ressourcer på edb-området, jf. også de almindelige bemærkninger.
 Det skyldes, at en lang række af de programmer, som skal rettes, betjener  

 både arbejdsgiverbidrag og skatter og afgifter, og at samtlige programmer,  

 der benytter fælles programmel, derfor skal testes.
Til nr. 2 Ændringen vedrører de tilfælde, hvor der er indbetalt bidrag med et for  

 stort beløb.
I disse tilfælde modregnes uforfalden restskat efter  

 kildeskattelovens §§ 61, stk. 3-6, og 62 A, stk. 1, 1. pkt., samt eventuelle  

 tilbagebetalingspligtige beløb efter kildeskattelovens § 62 A, stk. 2, inden  

 beløbet udbetales til den bidragspligtige.
Med den foreslåede ændring sikres,  

 at også renter af en restskat, der er fremkommet som følge af en forhøjet  

 skatteansættelse, modregnes, inden beløbet udbetales til den bidragspligtige.
Til § 4 Til nr. 1 I henhold til afskrivningslovens § 29 A kan en skattepligtig undlade at  

 medregne fortjeneste, der fremkommer ved modtagelsen af en forsikrings- eller  

 erstatningssum, til den skattepligtige indkomst, hvis forsikrings- eller  

 erstatningssummen anvendes til genopførelse eller genanskaffelse af det  

 skadelidte formuegode, og fortjenesten forlods afskrives på udgiften hertil.
Finder genopførelse eller genanskaffelse ikke sted inden den i loven  

 fastsatte frist, medregnes fortjenesten til den skattepligtige indkomst for  

 det indkomstår, hvori fortjenesten blev konstateret, og de skattebeløb, der i  

 den anledning skal betales, forrentes med 1 pct. pr. påbegyndt måned fra det  

 tidspunkt, hvor skatten ellers ville have været forfalden.
Det foreslås, at  

 denne rente nedsættes til 0,6 pct.
Til nr. 2 Hvis forudsætningerne for at forskudsafskrive ikke opfyldes, reguleres de  

 skatteansættelser, der er påvirket af forskudsafskrivningerne.
I den  

 forbindelse beregnes en månedlig rente på 1 pct. af de yderligere  

 skattebeløb, der fremkommer herved.
Det foreslås, at renten nedsættes til 0,6  

 pct. pr. påbegyndt måned.
Til § 5 Den foreslåede ændring i aktieafgiftsloven medfører, at renten ved for sen  

 indbetaling af aktieafgift ændres fra en 1 pct. til 0,6 pct. pr. påbegyndt  

 måned fra aftalens indgåelse.
Til § 6 Hvis en skattepligtig opnår henstand med betaling af skat pålignet efter  

 aktieavancebeskatningslovens § 13 a, stk. 1, beregnes efter gældende regler  

 et tillæg til skatten.
Betales skatten eller henstandsbeløb med tillæg ikke  

 rettidigt, forrentes beløbet med 1 pct. pr. påbegyndt måned fra forfaldsdagen  

 at regne.
 Det foreslås, at forrentningen af skatte- og henstandsbeløb med tillæg,  

 der ikke betales rettidigt, nedsættes til 0,6 pct.
Til § 7 Til nr. 1 Hvis boafgift m.v. ikke betales rettidigt, pålægges i henhold til  

 boafgiftslovens § 38, stk. 1 og 2, en rente på 1 pct. pr. påbegyndt måned.  

 Det foreslås, at denne rente nedsættes til 0,6 pct.
Til nr. 2 Det foreslås, at der tillige sker nedsættelse af rentesatsen i forbindelse  

 med for sen indbetaling af arveafgift, forrentning af for meget erlagt  

 arveafgift og ved henstand med betaling af arveafgift i henhold til den  

 ophævede lov om afgift af arv og gave, jf. lovbekendtgørelse nr. 712 af 15.  

 oktober 1991 med senere ændringer.
Selv om loven er ophævet, finder den  

 fortsat anvendelse på arveerhvervelser m.v., hvor afgiftspligten er indtrådt  

 før den 1. juli 1995, jf. § 44, stk. 2, i lov om afgift af dødsboer og gaver.
 Den foreslåede ændring medfører, at forrentning i ovennævnte tilfælde vil  

 ske med 1 pct. pr. påbegyndt måned indtil 1. juli 1998, jf. forslagets § 10,  

 stk. 3, og herefter med 0,6 pct. pr. påbegyndt måned.
Til § 8 I henhold til kulbrinteopkrævningslovens § 4, stk. 4, pålægges  

 skattepligtige efter kulbrinteskatteloven en rente på 1 pct. pr. påbegyndt  

 måned fra forfaldsdagen at regne af kulbrinteskattebeløb, som ikke betales  

 rettidigt.
Det foreslås, at renten nedsættes til 0,6 pct., så den svarer til  

 morarenten ved for sent betalte skatter efter kildeskatteloven.
Til § 9 I henhold til pensionsbeskatningslovens § 39, stk. 3, ydes der en rente på  

 1 pct. pr. påbegyndt måned fra betalingstidspunktet til afgiftspligtige, der  

 skal have tilbagebetalt afgift.
Det foreslås, at rentegodtgørelsen nedsættes  

 til 0,6 pct.
Dermed svarer rentegodtgørelsen til den rentegodtgørelse, der  

 ydes skattepligtige, der i forbindelse med en nedsat skatteansættelse får  

 tilbagebetalt skat.
Til § 10 Til stk. 1 Det foreslås, at loven træder i kraft dagen efter bekendtgørelsen i  

 Lovtidende.
Til stk. 2 Indførelsen af en symmetrisk forrentning, hvorefter beløb, der fremkommer  

 ved en ændret årsopgørelse, forrentes, uanset om beløbet tilkommer den  

 skattepligtige eller staten, foreslås tillagt virkning for  

 ansættelsesændringer vedrørende indkomståret 1998 og senere.
Tilsvarende  

 foreslås, at nedsættelsen af procenttillæg til restskat, procentgodtgørelse  

 ved overskydende skat og tillæg ved selskabers acontoskattebetalinger  

 tillægges virkning for restskat, overskydende skat og acontoskattebetalinger  

 vedrørende indkomståret 1998 og senere.
Ved det foreslåede 2. pkt. tillægges nedsættelsen af  

 rentegodtgørelsessatsen fra 1 pct. til 0,6 pct. imidlertid virkning for  

 renter, der påløber 1. juli 1998 og senere.
Derved får nedsættelsen af  

 rentegodtgørelsen også virkning for ansættelsesændringer vedrørende  

 indkomståret 1997 og tidligere indkomstår.
Eksempelvis vil en skattepligtig,  

 der i 1999 får nedsat skatteansættelsen vedrørende indkomståret 1996, få  

 beregnet en rentegodtgørelse på 1 pct. pr. måned indtil den 1. juli 1998 og  

 0,6 pct. pr. måned i perioden fra den1. juli 1998 til beløbet udbetales til  

 den skattepligtige.
 Med andre ord beregnes rentegodtgørelsen ved ansættelsesændringer  

 vedrørende indkomstår før indkomståret 1998 efter gældende regler bortset  

 fra, at rentesatsen nedsættes fra 1 pct. til 0,6 pct. med virkning for  

 renter, der påløber den 1. juli 1998 og senere.
 Det er udelukkende nedsættelsen af rentesatsen fra 1 pct. til 0,6 pct.,  

 der har virkning for indkomstår før indkomståret 1998. Ændringen af det  

 tidspunkt, hvorfra rentegodtgørelsen beregnes til den 1. oktober henholdsvis  

 den 1. november i året efter indkomståret, har således først virkning for  

 ansættelsesændringer vedrørende indkomståret 1998 og senere.
Til stk. 3 Det foreslås, at nedsættelsen af (mora)rentesatsen fra 1 pct. til 0,6 pct.  

 i tilfælde, hvor skattebeløb m.v. ikke betales rettidigt, tillægges virkning  

 for renter, der påløber den 1. juli 1998 eller senere.
 Tilsvarende foreslås, at ændringerne af kildeskattelovens § 62, stk. 3, 2.  

 pkt., og selskabsskattelovens § 29 B, stk. 5, 10. pkt., hvorefter  

 rentegodtgørelsen nedsættes fra 1 pct. til 0,6 pct. pr. påbegyndt måned i de  

 tilfælde, hvor staten ikke tilbagebetaler skattebeløb rettidigt, tillægges  

 virkning for renter, der påløber den 1. juli 1998 og senere.
 Det bemærkes, at ændringen af kildeskattelovens § 62, stk. 3, 2. pkt.,  

 også medfører en nedsættelse af rentegodtgørelsen, når en ændret årsopgørelse  

 medfører overskydende skat eller yderligere overskydende skat, idet  

 rentegodtgørelsen i disse tilfælde beregnes efter denne bestemmelse, jf.  

 kildeskattelovens § 62 A, stk. 4, 1. pkt.
Bilag 1: Eksempel på forrentning ved ansættelsesændring for personer Bilag 2: Eksempel på forrentning ved ansættelsesændring for selskab eller forening m.v.
Skriftlig fremsættelse (17. december 1997) Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af forskellige skattelove og lov om  

 arbejdsmarkedsfonde. (Rentenedsættelse og indførelse af symmetrisk  

 renteberegning ved ansættelsesændringer m.v.).
(Lovforslag nr.
L 151).
 Det har længe været hensigten, at der skal gennemføres en harmonisering af  

 rentebestemmelserne på Skatteministeriets område, således at beregningen af  

 renter i videst muligt omfang foretages ud fra ensartede principper.  

 Imidlertid er skatte- og afgiftsområdet præget af en meget stor grad af  

 edb-automatisering, og en fuldstændig renteharmonisering ville beslaglægge  

 hovedparten af Told & Skats ressourcer på edb-området.
Da Told & Skat har begrænsede ressourcer på edb-området, må der  

 nødvendigvis foretages en tæt prioritering af de vigtigste edb-opgaver.
I de  

 næste år vil en meget betydelig del af disse ressourcer skulle anvendes til  

 systemudvikling til sikring af en problemfri overgang til næste årtusind,  

 idet år 2000-problematikken ikke lader sig rykke tidsmæssigt, mens udvikling  

 og implementering af nye edb-løsninger fortsat kan ske efter  

 årtusindsskiftet.
 Lovforslagets formål er, at der - i stedet for at afvente frigørelsen af  

 edb-ressourcer til en fuldstænding renteharmonisering - tages hul på  

 renteharmoniseringen ved at gennemføre en række ændringer, der i mindre  

 omfang lægger beslag på Told & Skats ressourcer på edb-området.
 Lovforslaget indeholder derfor følgende tre hovedpunkter.
For det første foreslås, at renten ved en skattepligtigs ikke rettidige  

 betaling af skatter og arbejdsmarkedsbidrag nedsættes fra 1 pct. til 0,6 pct.  

 pr. påbegyndt måned.
Endvidere foreslås en nedsættelse af rentegodtgørelsen,  

 når staten tilbagebetaler overskydende skat efter den 1. oktober (1. november  

 for selskaber) i året efter indkomståret, eller når staten som følge af en  

 ændret årsopgørelse tilbagebetaler tidligere opkrævede skattebeløb.  

 Rentegodtgørelsen foreslås nedsat fra 1 pct. til 0,6 pct. pr. påbegyndt  

 måned.
 Rentenedsættelsen tillægges virkning for renter, der påløber den 1. juli  

 1998 og senere.
For det andet foreslås, at der ved ændringer af skatteansættelsen skal ske  

 en forrentning, uanset om skatteansættelsen nedsættes eller forhøjes.
Efter  

 de nugældende regler forrentes kun beløb, der skal tilbagebetales til den  

 skattepligtige.
Der foreslås således indført en symmetrisk renteberegning ved  

 ændringer i skatteansættelsen.
 Forslaget har virkning for ansættelsesændringer vedrørende indkomståret  

 1998 og senere indkomstår.
For det tredje foreslås, at det procenttillæg, som tillægges personers  

 restskat, gøres uafhængig af restskattens størrelse.
Forslaget er af  

 forenklende karakter, idet procenttillægget i dag er forskelligt afhængig af,  

 hvordan restskatten opkræves.
Samtidig foreslås procenttillægget på personers  

 restskat og procentgodtgørelsen for både selskabers og personers overskydende  

 skat nedsat.
 Nedsættelsen af procenttillæg m.v. har virkning for restskat og  

 overskydende skat vedrørende indkomståret 1998 og senere indkomstår.
 Lovforslaget vurderes at medføre et årligt provenutab i størrelsesordenen  

 200 mill. kr. i 1998 og 1999. Provenutabet skønnes at vende til et merprovenu  

 på ca. 85 mill. kr. i 2001, og merprovenuet skønnes efter yderligere et par  

 år at ville stabilisere sig på et niveau i størrelsesordenen 400 mill. kr. i  

 forhold til gældende regler.
Bilag 3 I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om opkrævning af indkomstskat for personer m.v. (Kildeskat), jf.  

 lovbekendtgørelse nr. 614 af 10. juli 1997, som ændret ved § 2 i lov nr. 888  

 af 3. december 1997, foretages følgende ændringer:
 1. § 23, stk. 2 og 3 , affattes således:
 » Stk. 2. Overskydende skat efter § 62, stk. 1, og godtgørelse  

 efter § 62, stk. 2, medregnes ikke ved opgørelsen af den skattepligtige  

 indkomst.
 Stk. 3. De i § 62, stk. 3, 2. pkt., og § 62 A nævnte renter  

 medregnes ikke ved opgørelsen af den skattepligtige indkomst.«.
§ 23. Personlige skatter til staten, kommunen og amtskommunen,  

 kirkelige afgifter og folkepensionsbidrag kan ikke fradrages ved opgørelsen  

 af den skattepligtige indkomst.
Det samme gælder personlige skatter, der  

 pålignes i udlandet af indkomst eller formue, samt det i § 61, stk. 2, nævnte  

 tillæg til restskat og de i § 63 nævnte renter.
 Stk. 2. Overskydende skat, jf. § 62, medregnes ikke ved opgørelsen  

 af den skattepligtige indkomst.
 Stk. 3. Den i § 62, stk. 2, omhandlede godtgørelse samt de i § 62,  

 stk. 3, 2. pkt., og § 62 A, stk. 3, 2. og 3. pkt., nævnte renter medregnes  

 ikke ved opgørelsen af den skattepligtige indkomst.
 2. I § 59 ændres i 2. pkt . »i det år,  

 ligningen foretages.« til: »i året efter indkomståret.«, og i  

3. pkt. ændres »i det år, hvori ligningen foretages,» til:  

 »i året efter indkomståret,».
§ 59. Den skattepligtige kan indbetale foreløbig skat ud over,  

 hvad der er indeholdt i A-indkomst eller opkrævet ved skattebillet.
Sådan  

 indbetaling kan også foretages efter udløbet af indkomståret, men ikke senere  

 end den 1. juli i det år, ligningen foretages.
Indbetaling efter den 15.  

 februar i det år, hvori ligningen foretages, kan ikke overstige 25.000 kr.
 3. § 61, stk. 2 , affattes således:
 » Stk. 2. Ved betaling af restskat skal der tillige betales et  

 statskassen tilfaldende tillæg på 7 pct. af restskatten.«.
 4. I § 61, stk. 3, 1. pkt., ændres »i det år, hvori  

 ligningen foretages« til: »i året efter indkomståret«, og  

 »stk. 2, 2. pkt.« ændres til: »stk. 2«.
 5. I § 61, stk. 4, 1. pkt. , ændres »stk. 2, 1.  

 pkt.,» til: »stk. 2«, og »i det år, hvori ligningen  

 foretages« ændres til: »i året efter indkomståret«.
 6. I § 61, stk. 5, 1. pkt. , ændres »i det år, hvori  

 ligningen foretages« til: »i året efter indkomståret«, og  

 »stk. 2, 2. pkt.« ændres til: »stk. 2«.
 7. I § 61, stk. 6, 1. pkt. , ændres »stk. 2, 1.  

 pkt.,» til: »stk. 2«.
§ 61. - - - Stk. 2. Ved betaling af restskat skal der tillige betales et  

 statskassen tilfaldende tillæg på 7 pct. af restskatten.
I det omfang  

 restskatten opkræves efter stk. 3 eller stk. 5, skal der dog betales et  

 tillæg på 8 pct. af denne del af restskatten.
Stk. 3. Er udskrivningsdatoen for den skattepligtiges årsopgørelse  

 senest den 1. oktober i det år, hvori ligningen foretages, overføres den del  

 af restskatten med eventuelle skyldige renter efter § 63, stk. 1, der ikke  

 overstiger et grundbeløb på 10.000 kr. med tillæg af et til den overførte  

 restskat svarende tillæg efter stk. 2, 2. pkt., som et yderligere tilsvar for  

 det efterfølgende år, til hvis dækning der opkræves yderligere A- eller  

 B-skat for dette år.
Skatteministeren fastsætter regler om opkrævningen.
De  

 skattebeløb, der er opkrævet for et år, hvortil der er overført restskat  

 m.v., anses for medgået først til dækning af den overførte restskat m.v.
Stk. 4. Et eventuelt resterende beløb efter stk. 3 forfalder med  

 tillæg efter stk. 2, 1. pkt., til betaling i 3 rater den 1. i hver af  

 månederne september, oktober og november i det år, hvori ligningen foretages.  

 Udskrives årsopgørelsen først den 1. september eller senere, forfalder  

 raterne dog først til betaling den 1. i hver af de nærmest følgende 3  

 måneder, dog bortset fra december måned.
Reglerne i § 58 om betalingsfristen  

 finder tilsvarende anvendelse.
 Stk. 5. Er udskrivningsdatoen for den skattepligtiges årsopgørelse  

 senere end den 1. oktober i det år, hvori ligningen foretages, forfalder den  

 del af restskatten med eventuelle skyldige renter efter § 63, stk. 1, der  

 ikke overstiger et grundbeløb på 10.000 kr. med tillæg af et til denne del af  

 restskatten svarende tillæg efter stk. 2, 2. pkt., til betaling i det  

 følgende år på samme tidspunkter og med samme betalingsfrister som B-skat,  

 jf. § 58. Er udskrivningsdatoen for årsopgørelsen først den 1. januar eller  

 senere, forfalder restskatten til betaling over de resterende B-skatterater.  

 Betalingen skal dog ske i mindst 3 rater, jf. dog § 62 C, stk. 1, hvorved  

 bortses fra månederne juni og december.
Stk. 6. Et eventuelt resterende beløb efter stk. 5 forfalder med  

 tillæg efter stk. 2, 1. pkt., til betaling den 1. i hver af de nærmest  

 følgende 3 måneder, dog bortset fra juni og december måned.
Reglerne i § 58  

 om betalingsfristen finder tilsvarende anvendelse.
- - - 8. I § 62, stk. 2, ændres »4 pct.« til: »3  

 pct.«.
 9. I § 62, stk. 3, 1. pkt ., ændres »i det år, hvori  

 ligningen foretages« til: »i året efter indkomståret«.
 10. I § 62, stk. 3, 2. pkt ., ændres »1 pct.«  

 til: »0,6 pct.«, og », jf. dog § 62 A, stk. 5« udgår.
§ 62. - - - Stk. 2. Ved tilbagebetaling af overskydende skat ydes der den  

 skattepligtige en godtgørelse på 4 pct. af beløbet.
I det omfang dette  

 modsvares af beløb, der er indbetalt efter § 59, ydes ingen godtgørelse.
Stk. 3. Tilbagebetaling af overskydende skat med godtgørelse efter  

 stk. 2 sker i tiden fra den 1. marts til den 1. oktober i det år, hvori  

 ligningen foretages.
Der tilkommer den skattepligtige en rente på 1 pct. pr.  

 påbegyndt måned fra den 1. oktober at regne, hvis tilbagebetaling sker efter  

 denne dato, jf. dog § 62 A, stk. 5. Inden tilbagebetaling finder sted,  

 modregnes eventuelle restancer af personlig skat med påløbne morarenter og  

 eventuelle uforfaldne bidrag efter lov om arbejdsmarkedsfonde § 15, stk. 1,  

 1. og 2. pkt.
- - - 11. I § 62 A, stk. 1, 2. pkt ., ændres »i det år,  

 hvori ligningen foretages« til: »i året efter indkomståret«.
 12. I § 62 A, stk. 1, indsættes som 3. pkt. :
 »Restskat eller yderligere restskat efter 1. pkt. med tillæg efter §  

 61, stk. 2, forrentes med 0,6 pct. pr. påbegyndt måned fra den 1. oktober i  

 året efter indkomståret og indtil udskrivningsdatoen.«.
 13. I § 62 A, stk. 2, 1. pkt. , ændres »med  

 godtgørelse efter § 62, stk. 2, og eventuelle renter efter § 62, stk. 3, 2.  

 pkt.« til: »med godtgørelse efter § 62, stk. 2.«.
 14. I § 62 A, stk. 2, indsættes efter 1. pkt.:
 »Det samlede beløb efter 1. pkt. forrentes med 0,6 pct. pr. påbegyndt  

 måned fra den 1. oktober i året efter indkomståret og indtil  

 udskrivningsdatoen.«.
 15. § 62 A, stk. 3, 2. pkt . affattes således:
 »Der tilkommer den skattepligtige en rente på 0,6 pct. pr. påbegyndt  

 måned fra den 1. oktober i året efter indkomståret.«.
 16. § 62 A, stk. 3, 3. pkt. , ophæves.
 17. I § 62 A, stk. 3, 6. pkt ., der bliver 5. pkt. ,  

 ændres »i det år, hvori ligningen foretages« til: »i året  

 efter indkomståret«.
 18. § 62 A, stk. 5 , ophæves.
§ 62 A.
Medfører en ændret årsopgørelse, at der skal betales  

 restskat eller yderligere restskat, gælder reglerne i § 61, stk. 3-6, for  

 betaling af beløbet med tillæg efter § 61, stk. 2. Udskrives den ændrede  

 årsopgørelse efter den 1. oktober i det år, hvori ligningen foretages,  

 berører ændringen ikke den opkrævning, der sker efter § 61, stk. 5, eller den  

 overførsel, der er sket efter § 61, stk. 3, af den eventuelt tidligere  

 beregnede restskat m.v.
 Stk. 2. Medfører en ændret årsopgørelse, at der sker nedsættelse  

 eller bortfald af overskydende skat, der allerede er udbetalt til den  

 skattepligtige, jf. § 62, skal beløbet tilbagebetales tillige med godtgørelse  

 efter § 62, stk. 2, og eventuelle renter efter § 62, stk. 3, 2. pkt.  

 Tilbagebetaling sker efter § 61, stk. 4.
Stk. 3. Medfører en ændret årsopgørelse, at den tidligere  

 beregnede restskat nedsættes eller bortfalder, udbetales det beløb, som  

 restskatten er nedsat med, med tillæg efter § 61, stk. 2, til den  

 skattepligtige inden udgangen af den måned, der følger nærmest efter  

 udskrivningsdatoen.
Der tilkommer den skattepligtige en rente på 1 pct. pr.  

 påbegyndt måned fra forfaldsdagen for de hidtil opkrævede beløb, jf. dog stk.  

 5. For beløb, der opkræves efter § 61, stk. 3, beregnes renten fra den 1.  

 januar.
Inden udbetaling finder sted, modregnes eventuel uforfalden restskat  

 efter § 61, stk. 3-6, og eventuelle restancer af personlig skat med påløbne  

 morarenter og eventuelle uforfaldne bidrag efter lov om arbejdsmarkedsfonde §  

 15, stk. 1, 1. og 2. pkt.
Opkrævning af den resterende, ikke forfaldne del af  

 restskatten sker efter reglerne i § 61, stk. 3-5. Udskrives den ændrede  

 årsopgørelse efter den 1. oktober i det år, hvori ligningen foretages,  

 berører ændringen ikke den overførsel af restskat m.v. til det følgende år,  

 der er sket efter § 61, stk. 3.
Stk. 4. Medfører en ændret årsopgørelse, at der fremkommer  

 overskydende skat eller yderligere overskydende skat, tilbagebetales beløbet  

 med godtgørelse efter § 62, stk. 2, og eventuelle renter efter § 62, stk. 3,  

 2. pkt., inden udgangen af den måned, der følger nærmest efter  

 udskrivningsdatoen.
Inden tilbagebetaling finder sted, modregnes eventuelle  

 restancer af personlig skat og påløbne morarenter og eventuelle uforfaldne  

 bidrag efter lov om arbejdsmarkedsfonde § 15, stk. 1, 1. og 2. pkt.
Stk. 5. Anmodning, der indgives efter 1. juli i året efter  

 indkomståret, om ændret fordeling mellem ægtefæller i forhold til det  

 selvangivne af indkomster, fradrag, formue eller gæld kan uanset  

 bestemmelserne i §§ 24 A, 25 A og 26 A kun imødekommes, hvis der foreligger  

 særlige omstændigheder, der efter skattemyndighedernes opfattelse gør  

 ændringen påkrævet.
Imødekommes en sådan anmodning, tilkommer der ikke den  

 skattepligtige rente som nævnt i stk. 3, 2. pkt., eller i § 62, stk. 3, 2.  

 pkt., af skattebeløb, som hidrører fra ændringen.
 19. I § 63, stk. 1 , ændres »1 pct.« til:  

 »0,6 pct.«.
§ 63. Er et beløb, som en skattepligtig efter denne lov skal  

 indbetale til det offentlige, ikke betalt rettidigt, skal den pågældende  

 betale en statskassen tilfaldende rente, der udgør 1 pct. pr. påbegyndt måned  

 fra forfaldsdagen at regne.
Renter af skat, der påhviler den skattepligtige,  

 opgøres een gang om året og opkræves sammen med restskatten for de pågældende  

 år.
- - - 20. I § 89 ændres i 1. pkt. »han« til:  

 »skatteministeren«, og i 2. pkt. ændres »1 pct.«  

 til: »0,6 pct.«.
 § 89. Når forholdene i ganske særlig grad taler derfor, kan  

 skatteministeren eller den, som han bemyndiger dertil, indrømme en  

 skattepligtig midlertidig fritagelse for betaling af A-skat eller B-skat.  

 Fritagelsen kan gøres betinget af, at der svares renter med 1 pct. pr.  

 påbegyndt måned for den tid, fritagelsen omfatter.
§ 2 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret ved lov nr. 888  

 af 3. december 1997 og § 1 i lov nr. 891 af 3. december 1997, foretages  

 følgende ændringer:
 1. I § 29 A, stk. 5, 3. pkt., ændres »1 pct.«  

 til: »0,6 pct.«.
§ 29 A. - - - Stk. 5. Ordinær acontoskat forfalder til betaling i 2 rater  

 henholdsvis den 1. marts og den 1. november i indkomståret.
Sidste rettidige  

 indbetalingsdag er den 20. i forfaldsmåneden.
Betales beløbet ikke rettidigt,  

 forrentes det med 1 pct. for hver påbegyndt måned fra forfaldsdagen at regne.  

 Forrentningen tilfalder statskassen.
- - - 2. I § 29 B, stk. 5, ændres to steder »7 pct.«  

 til: »6 pct.«.
 3. I § 29 B, stk. 5, 10. pkt. , ændres »1 pct.«  

 til: »0,6 pct.«.
 4. I § 29 B, stk. 6 , ændres to steder »2 pct.«  

 til: »1,5 pct.«.
 5. I § 29 B, stk. 8 , ændres »Tillæg og  

 godtgørelse« til: »Tillæg, renter og godtgørelse«.
§ 29 B. - - - Stk. 5. Det beløb, hvormed indkomstskatten måtte være mindre end  

 summen af ordinære acontoskatter med tillæg af eventuelle frivillige  

 acontobetalinger reguleret for tillæg efter stk. 6, benævnes overskydende  

 skat.
Ved beregning af overskydende skat indgår de ordinære acontoskatter,  

 uanset om betaling er sket.
Ved tilbagebetaling af overskydende skat ydes der  

 selskabet eller foreningen m.v. en godtgørelse på 7 pct. af beløbet.  

 Godtgørelsen kan dog maksimalt udgøre 7 pct. af den højeste indkomstskat i  

 indkomståret eller i et af de to seneste indkomstår forud for indkomståret.  

 Såfremt den overskydende skat ikke overstiger 25.000 kr., finder 4. pkt. ikke  

 anvendelse.
Der kan kun ske tilbagebetaling af beløb, der faktisk er  

 indbetalt.
Tilbagebetaling af overskydende skat inklusive godtgørelse sker  

 fra den 1. november i kalenderåret efter indkomståret, eller ved et forskudt  

 indkomstår fra den 1. november i kalenderåret efter det kalenderår, som det  

 forskudte indkomstår træder i stedet for.
Hvis tilbagebetaling sker senere  

 end den 20. november, forrentes beløbet med 1. pct. pr. påbegyndt måned.
Stk. 6. Er der foretaget frivillige acontobetalinger, jf. § 29 A,  

 stk. 6, beregnes der tillæg.
For frivillige acontobetalinger, der er sket  

 senest den 20. marts, ydes der selskabet eller foreningen m.v. et tillæg på 2  

 pct.
For frivillige acontobetalinger, der er sket efter den 20. marts, men  

 senest den 20. november, skal selskabet eller foreningen m.v. betale et  

 statskassen tilfaldende tillæg på 2 pct.
Tilsvarende gælder for indbetalinger  

 som nævnt i § 29 A, stk. 4, og § 30 A, stk. 8.
 Stk. 7. Af acontobeløb, som selskabet eller foreningen m.v. har  

 indbetalt i løbet af indkomståret, anses ordinære acontoskatter for betalt  

 forud for frivillige acontobetalinger.
 Stk. 8. Tillæg og godtgørelse efter stk. 4-6 indgår ikke i den  

 skattepligtige indkomst.
 6. § 30, stk. 1, 2. pkt. affattes således: »Renter  

 som nævnt i § 29 A, stk. 5, 3. pkt., opkræves sammen med indkomstskatten for  

 det pågældende indkomstår.«.
 7. I § 30 indsættes efter stk. 1 som nyt stykke:
» Stk. 2 . Medfører en forhøjet skatteansættelse, at selskabet  

 eller foreningen m.v. skal betale restskat eller yderligere restskat,  

 forfalder beløbet og tillæg efter § 29 B, stk. 4, til betaling den 1. i den  

 måned, der følger efter meddelelsen om forhøjelsen, dog tidligst det i stk. 1  

 nævnte tidspunkt.
Medfører en forhøjet skatteansættelse for et selskab eller  

 en forening m.v., at overskydende skat nedsættes eller bortfalder, forfalder  

 beløbet og godtgørelse efter § 29 B, stk. 5, til betaling den 1. i den måned,  

 der følger efter meddelelsen om forhøjelsen, dog tidligst det i stk. 1 nævnte  

 tidspunkt.
Beløb som nævnt i 1. og 2. pkt. forrentes med 0,6 pct. pr.  

 påbegyndt måned fra den 1. november i kalenderåret efter indkomståret, eller  

 ved forskudt indkomstår fra den 1. november i kalenderåret efter det  

 kalenderår, som det forskudte indkomstår træder i stedet for, og indtil  

 betalingsdagen, dog ikke længere end indtil udgangen af den måned hvor  

 beløbet forfalder.
Renten kan ikke fradrages ved opgørelsen af den  

 skattepligtige indkomst.«.
 Stk. 2-6 bliver herefter stk. 3-7.
 8. I § 30, stk. 3, 1. pkt., der bliver stk. 4, 1. pkt.,  

 ændres »skattebeløbet efter stk. 1 og 2« til: »beløb efter  

 stk. 1-3«.
 9. I § 30, stk. 3, 2. pkt., der bliver stk. 4, 2. pkt.,  

 ændres »1 pct.« til: »0,6 pct.«.
 10. I § 30, stk. 3, der bliver stk. 4 , indsættes efter  

2. pkt.:
 »I de i 2. pkt. nævnte tilfælde forrentes beløbet ikke efter stk. 2,  

 3. pkt., i den måned, hvori beløbet forfaldt til betaling.«.
 11. § 30, stk. 4 , der bliver stk. 5, affattes  

 således:
» Stk. 5. Medfører en nedsat skatteansættelse for et selskab  

 eller en forening m.v., at en tidligere beregnet restskat nedsættes eller  

 bortfalder, tilbagebetales beløbet og tillæg efter § 29 B, stk. 4, senest den  

 20. i den måned, der følger efter nedsættelsen.
Medfører en nedsat  

 skatteansættelse for et selskab eller en forening m.v., at der fremkommer  

 overskydende skat eller yderligere overskydende skat, tilbagebetales beløbet  

 med godtgørelse efter § 29 B, stk. 5, senest den 20. i den måned, der følger  

 efter nedsættelsen.
Af de i 1. og 2. pkt. nævnte beløb tilkommer der  

 selskabet eller foreningen m.v. en rente på 0,6 pct. pr. påbegyndt måned fra  

 den 1. november i kalenderåret efter indkomståret, eller ved forskudt  

 indkomstår fra den 1. november i kalenderåret efter det kalenderår, som det  

 forskudte indkomstår træder i stedet for.
Renten medregnes ikke til den  

 skattepligtige indkomst.«.
 12. I § 30, stk. 5, 1. pkt ., der bliver stk. 6, 1.  

 pkt., ændres »i stk. 1« til: »i stk. 1 eller 2«.
 13. § 30, stk. 5, 5. pkt., der bliver stk. 6, 5. pkt.,  

 affattes således:
 »Stk. 4, 2. pkt., finder tilsvarende anvendelse.«.
§ 30. Restskat og tillæg efter § 29 B for selskaber og foreninger  

 m.v. forfalder til betaling den 1. november i kalenderåret efter indkomståret  

 eller ved et forskudt indkomstår fra den 1. november i kalenderåret efter det  

 kalenderår, som det forskudte indkomstår træder i stedet for.
Kan der ved en  

 forhøjelse af skatteansættelsen ikke før denne dato gives selskabet eller  

 foreningen meddelelse om forhøjelsen, forfalder det beløb, der skal  

 efterbetales, til betaling den 1. i den måned, der følger efter meddelelsen.
Stk. 2. Restskat, der pålignes selskaber og foreninger m.v. på  

 grundlag af en ansættelse for det indkomstår, hvori selskabet eller  

 foreningen m.v. opløses m.v. som nævnt i § 5, stk. 1, 1. pkt., eller § 7,  

 forfalder til betaling den 1. i den måned, der følger efter meddelelse til  

 selskabet eller foreningen m.v. om ansættelsen.
Såfremt restskatten for det  

 nærmest forudgående indkomstår ikke er forfalden efter stk. 1, forfalder  

 denne samtidig.
Der opkræves intet restskattetillæg efter § 29 B, stk. 4, 3.  

 pkt., i det omfang restskatten for det afsluttende indkomstår er indbetalt  

 inden for den i § 5, stk. 3, angivne frist for indsendelse af anmeldelse.
Har  

 et selskab overskydende skat for det afsluttende indkomstår, ydes ingen  

 godtgørelse efter § 29 B, stk. 5.
Stk. 3. Betaling senest den 20. i den måned, hvori skattebeløbet  

 efter stk. 1 og 2 forfalder til betaling, anses for rettidig.
Betales beløbet  

 ikke rettidigt, forrentes det med 1 pct. for hver påbegyndt måned fra  

 forfaldsdagen at regne.
Beløb, som ikke betales rettidigt, inddrives tillige  

 med renter og gebyrer efter reglerne i lov om fremgangsmåden ved inddrivelse  

 af skatter og afgifter m.v.
Stk. 4. Hvis et selskabs eller en forenings skatteansættelse  

 nedsættes, skal tilbagebetaling ske senest den 20. i den måned, der følger  

 efter nedsættelsen.
Der tilkommer selskabet eller foreningen en rente på 1  

 pct. pr. påbegyndt måned fra indbetalingsdagen at regne, dog tidligst fra den  

 1. november i kalenderåret efter indkomståret, eller ved et forskudt  

 indkomstår fra den 1. november i kalenderåret efter det kalenderår, som det  

 forskudte indkomstår træder i stedet for, af det for meget betalte  

 skattebeløb.
Stk. 5. Hvis selskab eller en forening m.v. er i væsentlig  

 restance med restskat som nævnt i stk. 1 eller med indkomstskat som nævnt i §  

 30 A, stk. 1, kan skatteministeren bestemme, at de nævnte skatter forfalder  

 til betaling samtidig med fristen for indgivelse af selvangivelse, jf.  

 skattekontrollovens § 4, stk. 2 og 4. Hvis et selskab eller en forening m.v.  

 er i væsentlig restance med acontoskat som nævnt i § 29 A, kan  

 skatteministeren bestemme, at de nævnte skatter forfalder til betaling før de  

 i bestemmelsen anførte tidspunkter.
Skatteministeren kan endvidere fastsætte  

 antallet af rater.
Betaling af restskat, indkomstskat eller acontoskat senest  

 den 20. i forfaldsmåneden anses for rettidig.
Stk. 3, 2. pkt., finder  

 tilsvarende anvendelse.
Skatteministeren kan endelig bestemme, at et selskab  

 eller en forening m.v., der er omfattet af § 30 A, stk. 1, og som uanset  

 foranstaltninger i medfør af 1. pkt. fortsat er i væsentlig restance med  

 indkomstskat, skal overgå til at betale indkomstskat i løbet af indkomståret  

 efter reglerne i § 29 A.
- - - 14. § 30 A, stk. 1, 4. pkt. , ophæves § 30 A.
For selskaber og foreninger m.v., hvis første indkomstår  

 er påbegyndt før den 29. januar 1992, og som ikke er omfattet af 5.-8. pkt.,  

 forfalder indkomstskatten til betaling den 1. november i det kalenderår, der  

 følger efter indkomståret, eller ved et forskudt indkomstår den 1. november i  

 kalenderåret efter det kalenderår, som det forskudte indkomstår træder i  

 steder for.
I disse tilfælde skal der til indkomstskatten betales et tillæg  

 på 11 3/4 pct. § 30 finder tilsvarende anvendelse ved betaling af  

 indkomstskat og tillæg.
Ved skattenedsættelse, jf. § 30, stk. 4, forrentes  

 det for meget betalte skattebeløb dog fra indbetalingsdagen at regne.  

 Anpartsselskaber, hvis indbetalte anpartskapital den 1. januar 1997 eller  

 senere ikke udgør mindst 200.000 kr., skal betale indkomstårets forventede  

 indkomstskat i løbet af indkomståret efter reglerne i § 29 A, jf. §§ 29 B-30.  

 Selskaber og foreninger m.v. med en skattepligtig indkomst på 10 mio. kr.  

 eller derover for indkomståret to år forud for det pågældende indkomstår skal  

 betale indkomstskat i løbet af indkomståret efter reglerne i § 29 A, jf. §§  

 29 B-30. For sambeskattede selskaber m.v. efter § 31 udgør den skattepligtige  

 indkomst den samlede skattepligtige indkomst (sambeskatningsindkomsten) for  

 indkomståret to år forud for det pågældende indkomstår, og for moderselskaber  

 m.v. omfattet af tvungen sambeskatning efter § 32 udgør den skattepligtige  

 indkomst moderselskabets m.v. skattepligtige indkomst for indkomståret to år  

 forud for det pågældende indkomstår.
Har et selskab m.v. betalt indkomstskat  

 efter 5.-7. pkt., skal der også for efterfølgende indkomstår betales  

 acontoskat.
- - - § 3 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som ændret senest ved § 2 i lov nr. 893 af 3. december 1997,  

 foretages følgende ændringer:
 1. I § 13, stk. 6, ophæves 2. pkt., og i stedet  

 indsættes:
 »Betales bidrag efter stk. 3 ikke rettidigt, skal der betales 0,6  

 pct. i månedlig rente for hver påbegyndt måned fra forfaldsdagen at regne.  

 Betales bidrag efter stk. 4 ikke rettidigt, skal der betales 1 pct. i  

 månedlig rente for hver påbegyndt måned fra forfaldsdagen at regne.«.
§ 13. - - - Stk. 6. Er bidragsbeløb, som en indeholdelsespligtig skal betale,  

 ikke betalt rettidigt, skal der betales 1,3 pct. i månedlig rente for hver  

 påbegyndt måned fra forfaldsdagen at regne.
Betales bidrag efter stk. 3 og 4  

 ikke rettidigt, skal der betales 1 pct. i månedlig rente for hver påbegyndt  

 måned fra forfaldsdagen.
Renten kan ikke fratrækkes ved opgørelsen af den  

 skattepligtige indkomst.
Der betales et gebyr på 65 kr. for  

 erindringsskrivelser vedrørende indeholdelsespligtiges manglende indbetaling  

 af sådanne beløb.
- - - 2. I § 15, stk. 1, 3. pkt., ændres »62 A, stk. 1, 1.  

 pkt.« til: »62 A, stk. 1, 1. og 3. pkt.«.
§ 15. Er der ikke sket indeholdelse af bidrag efter § 11, stk. 1,  

 5 eller 6, eller er indeholdelse sket med et for lavt beløb, skal den  

 bidragspligtige efter § 7, stk. 1, indbetale det manglende beløb til de  

 statslige told- og skattemyndigheder.
Det samme gælder for bidragspligtige  

 efter § 7, stk. 1 eller 3, såfremt der af anden indkomst ikke er betalt  

 bidrag eller betaling af bidrag er sket med et for lavt beløb.
Er der  

 indbetalt bidrag med et for stort beløb, modregnes eventuel uforfalden  

 restskat efter kildeskattelovens §§ 61, stk. 3-6, og 62 A, stk. 1, 1. pkt.,  

 samt eventuelle tilbagebetalingspligtige beløb efter kildeskattelovens § 62  

 A, stk. 2, forinden udbetaling af beløbet til den bidragspligtige.
Der  

 foretages dog ikke modregning i uforfalden restskat, hvis det vil berøre en  

 overførsel af restskat til det følgende år, der er sket efter  

 kildeskattelovens § 61, stk. 3. Skatteministeren kan fastsætte nærmere regler  

 om modregning samt om indbetaling, udbetaling og forrentning af sådanne  

 beløb, herunder regler om, at indbetaling, udbetaling og forrentning sker  

 efter reglerne for personlige skatter i kildeskatteloven i tilfælde, hvor  

 bidragsgrundlaget ændres som følge af ændringer i den skattepligtige  

 indkomst.
§ 4 I lov om skattemæssige afskrivninger m.v., jf. lovbekendtgørelse nr. 932  

 af 24. oktober 1996, som ændret ved § 2 i lov nr. 1223 af 27. december 1996,  

 foretages følgende ændringer:
 1. I § 29 A, stk. 3, 3. pkt. , ændres »1 pct.«  

 til: »0,6 pct.«.
§ 29 A. - - - Stk. 3. Genopførelse eller genanskaffelse skal ske enten i det  

 indkomstår, hvori fortjenesten konstateres, eller i det nærmest følgende  

 indkomstår.
Finder genopførelse eller genanskaffelse ikke sted inden udløbet  

 af denne periode, skal fortjenesten tillægges den skattepligtige indkomst for  

 det indkomstår, hvori fortjenesten blev konstateret.
Det beløb, der i den  

 anledning skal efterbetales, forrentes med 1 pct. månedlig for hver påbegyndt  

 måned regnet fra de tidspunkter, til hvilke skatten ellers ville have været  

 forfalden.
- - - 2. I § 29 P, stk. 8, ændres to steder »1 pct.«  

 til: »0,6 pct.«.
§ 29 P. - - - Stk. 8. Er forskudsafskrivningerne foretaget af en skattepligtig  

 person, skal han betale renter af de yderligere skattebeløb for de enkelte  

 indkomstår med 1 pct. månedlig for hver påbegyndt måned, regnet fra den 1.  

 juli i det kalenderår, hvori der efter kildeskatteloven er betalt foreløbig  

 skat for det pågældende indkomstår.
Andre skattepligtige betaler renter med 1  

 pct. månedlig for hver påbegyndt måned, regnet fra de tidspunkter, til hvilke  

 skatterne ville være forfaldne, såfremt den skattepligtige ikke havde  

 foretaget forskudsafskrivninger.
Fører reguleringen til, at der for enkelte  

 år skal tilbagebetales skattebeløb, tilkommer der ikke den skattepligtige  

 renter af tilbagebetalingen.
§ 5 I lov om afgift ved overdragelse af aktier m.v. (Aktieafgiftsloven), jf.  

 lovbekendtgørelse nr. 718 af 1. august 1994, som ændret ved § 42 i lov nr.  

 1071 af 20. december 1995, ændres i § 6, stk. 3, »1 pct.«  

 til: »0,6 pct.«.
§ 6. - - - Stk. 3. Indbetales afgiften ikke rettidigt, skal der betales en  

 rente på 1 pct. for hver påbegyndt måned fra aftalens indgåelse.
- - - § 6 I lov om beskatning af fortjeneste ved afståelse af aktier m.v.  

 (Aktieavancebeskatningsloven), jf. lovbekendtgørelse nr. 817 af 30. oktober  

 1997, ændres i § 13 a, stk. 5, 8. pkt., »1 pct.« til:  

 »0,6 pct.«.
§ 13 A. - - - Stk. 5. Skatteministeren kan imod sikkerhed give henstand med  

 betaling af skatter pålignet efter stk. 1. Henstandsbeløbet forfalder til  

 betaling, når aktierne afstås, eller aktionæren dør.
Henstandsbeløbet fragår  

 i den slutskat, der indgår i årsopgørelsen efter kildeskattelovens §§ 60-62,  

 jf. § 62 A.
Der beregnes et tillæg til henstandsbeløbet fra forfaldstid for  

 skatten pålignet efter stk. 1, indtil henstandsbeløbet forfalder.
Tillægget  

 fastsættes for hvert kalenderår til den officielle diskonto pr. 1. januar det  

 pågældende år.
Omfatter henstanden en del af et kalenderår, foretages en  

 forholdsmæssig beregning af tillægget.
Tillægget forfalder til betaling  

 samtidig med henstandsbeløbet.
Betales skatten eller henstandsbeløb med  

 tillæg ikke rettidigt, forrentes det forfaldne beløb med 1 pct. pr. påbegyndt  

 måned fra forfaldsdagen at regne.
Skatteministeren fastsætter nærmere regler  

 om sikkerhedsstillelse for og indbetaling af henstandsbeløbet.
I tilfælde,  

 hvor aktionæren dør, kan skatteministeren tillade, at afdødes ægtefælle  

 indtræder i henstandsordningen på de vilkår, der gjaldt for afdøde.
- - - § 7 I lov om afgift af dødsboer og gaver (boafgiftsloven), jf.  

 lovbekendtgørelse nr. 642 af 2. august 1997, foretages følgende ændringer:
 1. I § 38 ændres to steder »1 pct.« til:  

 »0,6 pct.«.
 § 38. Er en endelig boopgørelse eller anmeldelse, der kan danne  

 grundlag for beregning af de samlede afgifter, ikke indsendt rettidigt, jf. §  

 10 og § 26, eller er hele boafgiften, tillægsboafgiften eller gaveafgiften  

 ikke betalt rettidigt, jf. § 19, § 30 og § 36, stk. 4, skal der af afgifterne  

 betales en rente på 1 pct. for hver påbegyndt måned fra den 1. i den måned, i  

 hvilken opgørelse eller anmeldelse skulle have været indsendt eller fra  

 forfaldsdagen, og indtil opgørelse eller anmeldelse er modtaget eller  

 afgifterne er betalt.
 Stk. 2. Er afgiften i et bo, der behandles ved bobestyrer, ikke  

 betalt senest 3 år efter dødsdagen, skal der af afgiften betales en rente på  

 1 pct. for hver påbegyndt måned fra 3-års-dødsdagen, og indtil afgiften er  

 betalt eller midler til dækning af afgiftskravet er indbetalt.
 2. I § 44, stk. 2, indsættes som 3. pkt.:
 »Ved beregning af renter i henhold til § 33, stk. 1, 3 og 7, i lov om  

 afgift af arv og gave, jf. lovbekendtgørelse 712 af 15. oktober 1991 med  

 senere ændringer, anvendes dog en rentesats på 0,6 pct. pr. måned.«.
 § 44. Loven træder i kraft den 1. juli 1995 og finder anvendelse  

 på boer og anmeldelser vedrørende personer, som afgår ved døden efter lovens  

 ikrafttræden, på anmeldelser vedrørende successioner, som indtræder efter  

 lovens ikrafttræden, på anmeldelser vedrørende en efterlevende ægtefælles  

 ægteskab, som indgås efter lovens ikrafttræden, på anmeldelser om udbetaling  

 af arv fra uskiftet bo, der finder sted efter lovens ikrafttræden, på skifte  

 af uskiftede boer, hvor begæring om skifte indgives efter lovens  

 ikrafttræden, og på gaver, som modtages efter lovens ikrafttræden.
Stk. 2. Samtidig ophæves lov om afgift af arv og gave, jf.  

 lovbekendtgørelse nr. 712 af 15. oktober 1991 med senere ændringer.
For  

 arveerhvervelser m.v., hvor afgiftspligten er indtrådt før lovens  

 ikrafttræden, og for gaver, som er modtaget inden dette tidspunkt, finder de  

 hidtil gældende regler dog fortsat anvendelse.
§ 8 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, som ændret senest ved §  

 2 i lov nr. 198 af 14. marts 1997, ændres i § 4, stk. 4, 1. pkt.,  

 »1 pct.« til: »0,6 pct.«.
§ 4. - - - Stk. 4. Er et beløb, som den skattepligtige efter stk. 1 skal  

 indbetale til det offentlige, ikke betalt rettidigt, skal den skattepligtige  

 betale en statskassen tilfaldende rente, der udgør 1 pct. pr. påbegyndt måned  

 fra forfaldsdagen at regne.
Renter af skat, der påhviler den skattepligtige,  

 opgøres og opkræves een gang om året ved indkomstårets udløb.
§ 9 I lov om beskatningen af pensionsordninger m.v., jf. lovbekendtgørelse nr.  

 776 af 22. august 1996, som ændret senest ved § 13 i lov nr. 803 af 24.  

 oktober 1997, ændres i § 39, stk. 3, 1. pkt. , »1 pct.« til:  

 »0,6 pct.«.
§ 39. - - - Stk. 3. Hvis en klage efter stk. 1 eller stk. 2 medfører  

 tilbagebetaling af afgift, ydes der den afgiftspligtige en rentegodtgørelse  

 på 1 pct. pr. påbegyndt måned fra betalingstidspunktet.
Rentegodtgørelsen er  

 ikke indkomstskattepligtig for modtageren.
