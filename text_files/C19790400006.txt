GODKENDELSESBETINGELSER 0.1 Gældende forskrifter Bygningsreglementet, 1977.
 DIF's norm vedrørende afløbsinstallationer, 1974.
 DIF's norm for afløbsledninger af PEL, PEH og stift PVC i jord, 1973.
Nærværende betingelser vedrører friktionssvejste rør og formstykker af  

 termoplastisk matriale og forsynet med elastiske samlinger anvendt i  

 godkendte afløbssystemer af plast.
Friktionssvejste rør og formstykker skal  

 derfor tillige være udført i overensstemmelse med boligministeriets  

 »Godkendelses- og prøvningsbetingelser for afløbssystemer af plast,  

 august 1978« (VA 2.10/DK 007) og opfylde samtlige betingelser for  

 prøvning og kontrol som angivet for formstykker.
1.0 Funktion og udførelse Nærværende betingelser omfatter rør og formstykker for afløbssystemer, i  

 hvilke der indgår en friktionssvejsning.
Svejsningen må ikke medføre tværsnitsændringer, som kan medvirke til  

 dannelsen af generende aflejringer.
Som følge heraf må rørets/formstykkets  

 tværsnitsdiameter ikke reduceres med mere end 1% og maximalt med 4,0 mm, for  

 rør og formstykker med diameter < 50 mm tillades dog en reduktion på 0,5  

 mm.
 Herudover gælder betingelserne som anført i VA 2.10/DK 007, august 1978,  

 pkt. 1.0.
2.0 Definition Såvel et rør som et formstykke, hvori der indgår en samling udført med  

 friktionssvejsning, betragtes prøvningsmæssigt som et formstykke.
3.0 Mærkning Friktionssvejste rør og formstykker og de dertil hørende  

 gummitætningsringe skal være mærket i overensstemmelse med kravene som anført  

 i VA 2.10/DK 007, august 1978, pkt. 3.0.
4.0 Prøvning Friktionssvejste rør og formstykker til anvendelse i afløbssystemer af  

 plast skal afprøves således, som det fremgår af pkt. 7.0,  

 prøvningsbetingelser i VA 2.10/DK 007, august 1978 for formstykker.
Herudover skal friktionssvejste rør og formstykker afprøves i henhold til  

 efterstående prøvningsbetingelser VA/DK 1-4. Prøvningerne udføres på en af  

 boligministeriet anerkendt prøvningsinstitution.
Den udarbejdede  

 prøvningsattest eller prøvningsrapport må ved ansøgningen om godkendelse  

 normalt højst være 1 år gammel.
5.0 Kontrol Friktionssvejste rør og formstykker er med hensyn til kontrol omfattet af  

 betingelserne i VA 2.10/DK 007, august 1978, pkt. 5.0, 5.1, 5.2 og 5,3, idet  

 de friktionssvejste rør og formstykker indgår i det godkendte afløbssystem på  

 linie med systemets øvrige formstykker.
6.0 Gebyr For udstedelse af godkendelse betaler ansøgeren et gebyr, som fastlægges  

 af Boligministeriet.
Betaling for prøvninger og kontrol erlægges særskilt til  

 den pågældende prøvningsinstitution efter regning.
7.0 Alment Et friktionssvejst rør eller formstykke af plast klassificeres som et  

 formstykke og skal derfor opfylde samtlige krav til formstykker.
Endvidere  

 skal friktionssvejste rør og formstykker opfylde et antal særlige prøvninger,  

 som er beskrevet i nærværende betingelser, som prøvning VA/DK nr. 1-4.
 Omfanget af de nødvendige afprøvninger for typegodkendelse og kontrol af  

 friktionssvejste rør og formstykker fremgår i øvrigt af tabel 2 i VA 2.10/DK  

 007, august 1978, samt i nærværende tabel 1.
 En oversigt over de relevante standarder for prøvningerne VA/DK nr. 1-14  

 fremgår af tabel 1 i VA 2.10/DK 007, august 1978.
 I oversigtstabellen er anvendt følgende forkortelser og betegnelser:
 Tabel 1. Oversigt over omfanget af nødvendige afprøvninger for  

 typegodkendelse og kontrol af fiktionssvejste rør og formstykker af plast til  

 afløb.
Prøvning VA/DK nr. 1 - Bøjeprøve Prøvningen tilsigter at fastslå, at den udførte friktionssvejsning er af  

 en sådan kvalitet, at den besidder tilstrækkelig modstand mod bøjning.
Prøvningens udførelse Prøvningen udføres for friktionssvejste rør og formstykker af  

 plastmateriale godkendt til afløbssystemer.
 Prøvningen udføres på et antal emner, som fremgår af tabel 2.
 Tabel 2. Prøveemner for bøjeprøvning.
 Prøveemnerne udskæres parallelt med rørets/formstykkets centerakse.
 Fig. 1. Eksempel på udskæring af prøveemner med dimension 110 mmØ.
 De udskårne prøveemner anbringes i en prøveopstilling, f.eks. som vist i  

 fig. 2.
 Fig. 2. eksempel på prøveopstilling for bøjeprøve.
 Prøveemnet anbringes i prøveopstillingen på en sådan måde, at den  

 friktionssvejste samling kommer så tæt som muligt på fastgøringen, og uden at  

 prøveemnet deformeres.
Prøvningstemperaturen skal være 23+/- 2 grader C.
Prøveemnet påvirkes med  

 en kraft P tilstrækkelig til at give en vinkelændring på max. 90grader eller  

 til brud opnås.
Krav Der må ikke forekomme brud i svejseoverfladen.
Prøvning VA/DK nr. 2 - Udmattelsesprøvning Prøvningen tilsigter at fastslå, at der er anvendt et sådant materiale og  

 en sådan fremstillingsmetode, at den udførte samlingsmetode ved  

 friktionssvejsning besidder en tilstrækkelig modstand mod gentagne  

 afvinklingspåvirkninger.
Prøvestykker Til bestemmelse af brudbelastning anvendes prøvestykker i nødvendigt  

 antal.
Den endelige prøvning udføres på 3 stk. prøveemner pr. rør eller  

 formstykker i omfang som angivet i tabel 1.
Prøvningens udførelse Prøvningen udføres f.eks. i en prøveopstilling som vist på fig. 3.
 Fig. 3. Udmattelsesprøvning. eksempel på prøveopstilling.
 Den anvendte dorn skal have en diameter og tilladelig tolerance lig med  

 rørets/formstykkets udvendige diameter i spidsenden.
 Prøvningstemperaturen skal være 23 +/- 2 graderC.
 Et prøvestykke påføres et moment tilstrækkelig til brud opstår.
På grundlag af den opnåede brudmomentværdi påføres et nyt prøvestykke en  

 forbelastning svarende til 25% af den opnåede brudmomentværdi.
Herefter  

 påføres prøvestykket over en periode på 6 sekunder en stigende belastning op  

 til 80% af den opnåede brudmomentværdi.
 Herefter reduceres belastningen over en tidsperiode på 6 sekunder til den  

 angivne forbelastning.
 Den ovenfor anførte belastningscyklus gentages indtil brud opstår.
 Brud skal opstå ved min. 1000 cykler og max. 4000 cykler.
 Såfremt brud opstår ved et antal cykler større end 4000 cykler eller  

 mindre end 1000 cykler gentages prøvningen på et nyt prøvestykke med forøget  

 - respektive formindsket - maximumbelastning.
 En belastning, der fremkalder brud mellem 1000 og 4000 cykler, danner  

 grundlag for den endelige prøvning af de 3 prøveemner.
Prøvningskrav Der må ikke forekomme brud i svejsefladen.
Prøvning VA/DK nr. 3 - Revnedannelse Prøvningen tilsigter at fastslå, at rør/formstykker i hvilke der indgår en  

 samling udført ved friktionssvejsning, til stadighed kan tåle at blive udsat  

 for gennemstrømninger af skiftevis koldt og varmt vand uden, at der opstår  

 lækage i samlinger, betydelige formændringer eller at andre skader opstår.
 Relevante standarder: SFS 3148.
Prøvestykker Prøvningen udføres på 20 prøveemner pr. dimension og type.
 Der udtages i alt 40 prøveemner pr. dimension og type, således at  

 prøvningen om nødvendigt kan gentages på et komplet antal prøveemner.
Prøvningens udførelse Prøvningen udføres i en opstilling som vist i fig. 4.
 Fig. 4. Opstilling for prøvning af revnedannelse.
 For diametre >= 40Ø mm <= 160 mm udføres opstillingen med 10 emner i  

 såvel øverste - som nederste liggende ledning.
 For diametre >= 200Ø mm udføres opstillingen med 5 emner i såvel  

 øverste - som nederste liggende ledning.
 Prøveemnerne monteres med et fald på 2 grader (alpha) med horisontalt  

 plan.
 Herefter udføres prøvningen som anført i SFS 3148.
 Efter afsluttet prøvning underkastes 3 emner fra henholdsvis øverste og  

 nederste liggende ledning den i VA/DK nr. 1, Bøjeprøvning, anførte prøvning.
Krav Tre tværsnit gennem svejsningen poleres og undersøges under polariseret  

 lys i mikroskop.
Revnedannelser må ikke overstige en dybde på 20 pct. af  

 godstykkelsen i spidsenden.
Prøvningen VA/DK nr. 4 - Blødgøringstemperatur Ved prøvning udført i overensstemmelse med VA 2.10/DK 007, august 1978 -  

 prøvning VA/DK nr. 6, skal det sikres, at forskellen mellem  

 blødgøringstemperaturen på muffe og rør - udover de i VA 2.10/DK 007 anførte  

 krav - ikke afviger mere end 4,0 grader C.
