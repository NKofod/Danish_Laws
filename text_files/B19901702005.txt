 I medfør af § 75, stk. 3, § 130, stk. 3, § 149, stk. 10, og § 151 i lov om  

 luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Trafikministeriet,  

 herunder i bekendtgørelse nr. 161 af 20. april 1971 vedrørende benyttelse af  

 faldskærme og bekendtgørelse nr. 446 af 1. oktober 1972 om benyttelse af  

 svæveplaner, modelluftfartøjer m.v., følgende:
1. Referencedokumenter 1.1 BL 3-32, Radiokommunikationsanlæg på jorden, seneste udgave.
 1.2 BL 7-11, Tillæg A til BL 7-1, Signaler, seneste udgave.
 1.3 BL 9-1, Benyttelse af faldskærme, seneste udgave.
 1.4 BL 9-4, Luftfart med ubemandede luftfartøjer, som ikke vejer over 20  

 kg, seneste udgave.
 1.5 BL 9-5, Flyvning med dragefly, seneste udgave.
 1.6 BL 9-6, Ultralette luftfartøjer, seneste udgave.
 1.7 Ministeriet for Offentlige Arbejders bekendtgørelse nr. 491 af 23.  

 september 1984 om minimumsgrænser for ansvarsforsikring for luftfartøjer i  

 henhold til luftfartslovens § 130, stk. 1.
2. Definitioner »Crazy«-flyvning:
 Avancerede manøvrer med et luftfartøj, der udføres under start og landing  

 samt i lav højde, uden at manøvrerne har karakter af kunstflyvning.
 Flyveopvisning:
 Ethvert arrangement, hvortil offentligheden tilbydes adgang, og hvor  

 luftfartøjers manøvredygtighed demonstreres i luften, og/eller hvor der  

 udføres faldskærmsspring.
 Flyveopvisning, civil:
 En flyveopvisning, der ikke arrangeres af militære myndigheder.
 Flyveplads, offentlig:
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Kunstflyvning:
 Manøvrer, der udføres med et luftfartøj for at opnå en brat ændring af  

 flyvestillingen, en unormal flyvestilling eller unormal ændring af  

 hastigheden.
3. Anvendelsesområde Denne BL fastsætter bestemmelser for afholdelse af civile  

 flyveopvisninger, i det følgende betegnet som flyveopvisninger, inden for  

 dansk område.
4. Tilladelse og ansvarsforsikring 4.1 Flyveopvisninger må kun afholdes efter forud indhentet tilladelse fra  

 Statens Luftfartsvæsen.
4.1.1 En flyveopvisning, der kun omfatter een af følgende aktiviteter - »crazy«-flyvning, - flyvning med ultralette luftfartøjer, - drageflyvning, - ballonopstigning med varmluftsballon, - faldskærmsspring og - modelflyvning kan dog afholdes uden forud indhentet tilladelse fra Statens  

 Luftfartsvæsen, når de bestemmelser, der er anført i denne BL i pkt. 4.2 og i  

 afsnit 11 - afsnit 16, overholdes.
For »crazy«-flyvning og flyvning  

 med ultralette luftfartøjer gælder dog tillige bestemmelserne i pkt. 7.3,  

 pkt. 7.3.1 og pkt. 7.4.
 4.1.2 En flyveopvisning, der kun omfatter motorflyvning og/eller  

 svæveflyvning, og som foregår i overensstemmelse med lufttrafikreglerne, kan  

 ligeledes afholdes uden forud indhentet tilladelse fra Statens  

 Luftfartsvæsen, men skal udføres under overholdelse af bestemmelserne i pkt.  

 7.3, pkt. 7.3.1 og pkt. 7.4.
4.2 Udøvelse af de aktiviteter, der er nævnt under afsnit 10 til afsnit 14  

 og afsnit 16, skal være dækket af en ansvarsforsikring i overensstemmelse med  

 luftfartslovens § 130, stk. 1, jf.
Ministeriet for Offentlige Arbejders  

 bekendtgørelse nr. 491 af 23. september 1984. Det samme gælder for  

 faldskærmsspring, jf. afsnit 15, hvor forsikringssummens størrelse skal være  

 mindst 50.000.000 kr. ved personskade og 1.500.000 kr. ved tingsskade.  

 Forsikring i henhold til ovenstående skal udtrykkeligt dække erstatningskrav  

 for skade på trediemand som følge af flyveopvisning.
 4.3 Skriftlig ansøgning om tilladelse til flyveopvisning i henhold til  

 pkt. 4.1 skal være Statens Luftfartsvæsen i hænde senest 2 uger før  

 flyveopvisningens afholdelse, og ansøgningen skal være underskrevet af  

 arrangøren og opvisningslederen, jf. afsnit 5.
 4.3.1 Ansøgningen skal indeholde følgende oplysninger:
a.
Arrangørens navn og adresse.
b.
Opvisningslederens navn og adresse og eventuelt telefonnummer.
c.
Tid og sted for flyveopvisningens afholdelse.
d.
Skitse over opvisningsområdet med angivelse af tilskuerpladser,  

 området, hvorover kunstflyvning skal finde sted, placering af brand- og  

 redningstjeneste, parkeringsplads for luftfartøjer, ekspeditionsplads for  

 rundflyvning, område for ballonopstigning, jf. pkt. 14.1, samt område for  

 faldskærmsspring, jf. afsnit 15.
e.
Detaljeret program med angivelse af navnene på de deltagende  

 certifikatindehavere og de anvendte luftfartøjers type og registrering.
f.
Kopi af police eller erklæring fra et forsikringsselskab om, at der i  

 overensstemmelse med pkt. 4.2 er tegnet en ansvarsforsikring.
 4.3.2 Ansvarsforsikring for en flyveopvisning kan undlades, hvis der ved  

 opvisningen kun foregår aktiviteter, der over for Statens Luftfartsvæsen er  

 dokumenteret omfattet af en eller flere gyldige erklæringer om  

 ansvarsforsikring over for trediemand for luftfartøjer.
5. Opvisningsleder 5.1 Arrangøren af en flyveopvisning skal udpege en opvisningsleder.
 5.2 Opvisningslederen er ansvarlig for, at luftfartsloven og forskrifter  

 fastsat i medfør heraf samt givne tilladelser overholdes under afviklingen af  

 flyveopvisningen.
 5.3 Opvisningslederen skal sikre, at nødvendige tilladelser fra andre  

 myndigheder foreligger, inden flyveopvisningen påbegyndes, og at givne vilkår  

 i tilladelser overholdes.
 5.4 Opvisningslederen skal mindst være indehaver af et gyldigt  

 privatflyvercertifikat (A-certifikat) og have erhvervet en flyvetid på mindst  

 500 flyvetimer eller have et gyldigt flyveledercertifikat.
 5.5 Opvisningslederen skal sikre, at flyveopvisningen gennemføres  

 sikkerhedsmæssigt forsvarligt, herunder at der er tilstrækkeligt med  

 hjælpere, og at den fornødne koordination finder sted med den ansvarlige  

 person, der er udpeget af Forsvaret, jf. pkt. 6.3.
5.6 Opvisningslederen skal, inden flyveopvisningen påbegyndes, sikre, at a. tilskuerpladserne er effektivt afspærret og bevogtet, b. de deltagende personer og det anvendte materiel opfylder de fastsatte  

 bestemmelser med hensyn til certifikater, beviser m.v., c. der forefindes brand- og redningstjeneste på flyveopvisningsområdet,  

 samt d. der er udsendt NOTAM, som indeholder retningslinier for beflyvning af  

 pladsen og oplysning om udstrækningen af det luftrum, hvor flyveopvisningen  

 vil finde sted.
6. Forsvarets eller udenlandsk militærs deltagelse 6.1 Hvis enheder fra Forsvaret eller udenlandske militærenheder deltager i  

 en civil flyveopvisning, skal der af Forsvaret udpeges en person, der er  

 ansvarlig for, at de militære aktiviteter tilrettelægges og udføres under  

 overholdelse af Forsvarets bestemmelser.
Er Forsvarets bestemmelser  

 lempeligere end de bestemmelser, der er fastsat i denne BL, er den udpegede  

 person ansvarlig for, at de militære aktiviteter tilrettelægges og udføres  

 under overholdelse af BL'ens bestemmelser.
 6.2 Navn på den udpegede ansvarlige skal være indeholdt i ansøgningen om  

 tilladelse til flyveopvisningen.
 6.3 Med henblik på en flyvesikkerhedsmæssig forsvarlig tilrettelæggelse og  

 afvikling af flyveopvisningen skal opvisningslederen sikre, at den fornødne  

 koordination mellem ham/hende og den ansvarlige person, der er udpeget af  

 Forsvaret, finder sted.
 6.4 Hvis der deltager militære kampfly i flyveopvisningen, skal den  

 person, der er udpeget i henhold til pkt. 6.1, være til stede under  

 instruktionen, jf. pkt. 9.1, og under flyveopvisningen, indtil de militære  

 aktiviteter er afsluttet.
7. Flyveopvisningsområde 7.1 En flyveopvisning skal afholdes på en offentlig flyveplads.  

 Flyvepladsledelsens tilladelse skal foreligge.
 7.1.1 Statens Luftfartsvæsen kan dog tillade, at andre områder anvendes,  

 når ejerens tilladelse foreligger.
7.2 Anvendes flyveopvisningsområdet til start og/eller landing, skal  

 tvungen start- og/eller landingsretning fastlægges.
Start- og  

 landingsretningen skal markeres i overensstemmelse med BL 7-11.
7.3 Flyveopvisningsområdet skal være afspærret således, at publikum ikke  

 kan tage ophold inden for en afstand af 150 m på begge sider af start- og  

 landingsstrækningens centerlinie.
Der må ikke etableres tilskuerpladser eller  

 bilparkering i ind- og udflyvningszonerne.
7.3.1 Hvor pladsforholdene ikke muliggør en afstand af 150 m på begge  

 sider af start- og landingsstrækningens centerlinie, kan Statens  

 Luftfartsvæsen i særlige tilfælde tillade, at afstanden nedsættes til 100 m  

 på begge sider af start- og landingsstrækningens centerlinie.
Grænsen skal  

 være afmærket således, at den tydeligt kan ses fra luftfartøjer over pladsen.
7.4 Der skal foretages en effektiv afspærring mellem tilskuerpladser og  

 flyveopvisningsområde/ landingsareal.
Afspærringen skal bevogtes i god tid,  

 før publikum får adgang, og den skal opretholdes, sålænge der foregår  

 flyvevirksomhed med tilknytning til flyveopvisningen.
7.5 Flyveopvisning må kun afholdes på flyveopvisningsområder, hvor der er  

 etableret radiokommunikationsanlæg, jf.
BL 3-32.
 7.6 Der skal forefindes telefon på flyveopvisningsområdet.
8. Brand-, rednings- og ambulancetjeneste 8.1 Opvisningslederen og lederen af den lokale ambulancetjeneste skal  

 fastsætte antallet af ambulancer, der skal forefindes på  

 flyveopvisningsområdet under flyveopvisningen.
Der skal dog mindst forefindes  

 en ambulance på flyveopvisningsområdet under hele flyveopvisningen.
8.2 Opvisningslederen og den lokale brandmyndighed skal fastsætte, hvor  

 mange brand- og redningskøretøjer, der skal forefindes på  

 flyveopvisningsområdet.
På flyvepladser med egen brand- og redningstjeneste  

 skal opvisningslederen aftale med lederen af denne tjeneste, i hvilket omfang  

 brand- og redningstjenesten skal være i beredskab under flyveopvisningen.
 8.3 Opvisningslederen skal i samarbejde med den stedlige politimyndighed,  

 den lokale brandmyndighed og flyvepladschefen udarbejde instruktioner for  

 placeringen af brand- og redningstjenestens køretøjer og for friholdelse af  

 til- og frakørselsveje i tilfælde af opståede nødsituationer.
 8.4 Der skal etableres samaritertjeneste for ydelse af førstehjælp.
9. Afvikling af flyveopvisning 9.1 Før en flyveopvisning finder sted, skal opvisningslederen instruere  

 samtlige civile opvisningsdeltagere om opvisningsprogrammets forskellige  

 aktiviteter og afvikling.
9.1.1 Instruktionen skal indeholde a. en gennemgang af de generelle sikkerhedsregler, b. en gennemgang af reglerne for de enkelte opvisningsaktiviteter og c. oplysning om, hvorledes det tilkendegives, hvis flyveopvisningen skal  

 afbrydes øjeblikkelig på grund af ulykke eller lignende.
9.1.2 Opvisningslederen skal ved instruktionen sikre sig, at a. samtlige opvisningsdeltagere er til stede under hele instruktionen, og b. samtlige opvisningsdeltageres ure viser korrekt tid.
 9.3 Opvisningslederen kan, bortset fra bestemmelserne i afsnit 10, tillade  

 sådanne mindre afvigelser fra det godkendte program, som er rimeligt  

 begrundet i aktuelle forhold, når afvigelserne ikke medfører en forøget  

 sikkerhedsmæssig risiko.
 9.4 Ingen flyveaktiviteter må finde sted over eller hen imod publikum.
 9.5 Lavflyvning (low pass) må kun foretages parallelt med og i en afstand  

 af mindst 150 m fra tilskuerpladserne.
 9.6 De forskellige opvisningsaktiviteter må ikke finde sted samtidig, og  

 ingen opvisningsaktivitet må påbegyndes, før den foregående  

 opvisningsaktivitet er afsluttet.
9.7 Udføres der rundflyvning i forbindelse med flyveopvisningen, skal ind-  

 og udstigningen af passagerer finde sted inden for en særlig afspærret  

 ekspeditionsplads.
Passagererne skal ledsages mellem tilskuerpladserne og det  

 luftfartøj, der anvendes til rundflyvning.
 9.7.1 Rundflyvning må ikke finde sted, sålænge der foregår  

 opvisningsaktiviteter i luften.
 9.8 Under udførelsen af kunstflyvning og »crazy«-flyvning må der  

 ikke medtages passagerer.
10. Kunstflyvning 10.1 Kunstflyvning må kun udføres af luftfartøjer, der er godkendt hertil,  

 for så vidt angår dansk registrerede luftfartøjer af Statens Luftfartsvæsen,  

 og for så vidt angår udenlandske luftfartøjer af registreringslandet.
Piloten  

 skal være rutineret i kunstflyvning og skal inden for de sidste 2 måneder  

 mindst een gang have udført det program, der skal gives opvisning i.
 10.2 Ved kunstflyvning skal sigtbarheden være mindst 8 km og  

 skydækkehøjden mindst 900 m (3000 ft).
10.3 Kunstflyvning skal finde sted parallelt med og ikke nærmere end 150 m  

 fra tilskuerpladserne.
Kunstflyvningsmanøvrer skal være afsluttet i en  

 mindstehøjde af 150 m.
 10.3.1 Grænsen på 150 m fra tilskuerpladserne skal på land være afmærket  

 eller fremstå i terrænet således, at den tydeligt kan ses fra luftfartøjer  

 over pladsen.
 10.4 Piloten skal under flyvningen være fastspændt med skulderseler.
11. Crazy'-flyvning 11.1 »Crazy«-flyvning må kun udføres af piloter, der har stor  

 erfaring på den pågældende luftfartøjstype.
Piloten skal inden for de sidste  

 2 måneder mindst een gang have udført det program, der skal gives opvisning  

 i.
11.2 Start på en »crazy«-flyvning kan foretages i en afstand,  

 der er mindre end 150 m fra publikum.
I sådanne tilfælde skal starten foregå  

 i en retning væk fra tilskuerne.
 11.3 Under udførelse af »crazy«-flyvning skal piloten have nøje  

 kendskab til alle meteorologiske forhold, der kan få indflydelse på  

 udførelsen af manøvrerne (vindretning, vindstyrke, turbulens bag bygninger,  

 træer, hegn og lignende).
 11.4 Alle manøvrer skal udføres med en hastighed, der er mindst 1,6 x  

 stallingshastigheden (stallspeed).
 11.5 Piloten skal under hele flyvningen være fastspændt med skulderseler.
12. Flyvning med ultralette luftfartøjer Flyveopvisning med ultralette luftfartøjer skal foregå efter  

 bestemmelserne i BL 9-6.
13. Drageflyvning Flyveopvisning med dragefly skal foregå efter bestemmelserne i BL 9-5.
14. Ballonopstigning med varmlufts-ballon 14.1 Området, hvor påfyldning og opstigning finder sted, skal være  

 afspærret, således at publikum ikke kan opholde sig på området.
 14.1.1 Under påfyldning og opstigning må kun de personer, der er  

 nødvendige hertil, være til stede i det afspærrede område.
15. Faldskærmsspring Faldskærmsspring skal foregå efter bestemmelserne i BL 9-1 om spring under  

 flyveopvisninger.
16. Modelflyvning 16.1 Modelflyvning skal foregå således, at modellen i tilfælde af uheld  

 ikke foretager landing blandt publikum.
 16.2 Ved modelflyvning med radiostyrede modeller skal der træffes  

 forholdsregler til at hindre forstyrrelser fra andre radioanlæg på  

 flyveopvisningsområdet.
 16.3 I øvrigt skal modelflyvning foregå efter bestemmelserne i BL 9-4.
17. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
18. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
19. Straf 19.1 Overtrædelse af bestemmelserne i pkt. 4.1 og afsnit 5 - afsnit 16  

 straffes med bøde.
 19.2 Overtrædelse af bestemmelserne i pkt. 4.2 straffes i medfør af  

 luftfartslovens § 149, stk. 3, med bøde, hæfte eller fængsel i indtil 2 år.
 19.3 Er overtrædelsen begået af et aktieselskab, andelsselskab eller  

 lignende kan der i medfør af luftfartslovens § 149, stk. 13, pålægges  

 selskabet som sådant bødeansvar.
20. Ikrafttræden 20.1 Denne BL træder i kraft den 1. marts 1990.
 20.2 Samtidig ophæves BL 5-3, 3. udgave af 1. juni 1972.
