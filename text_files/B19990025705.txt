Bekendtgørelse om ændring af  

 bekendtgørelse om betaling for autorisation, registrering,  

 godkendelse, attestering, tilsyn eller kontrol m.v. udført af  

 Veterinær- og Fødevaredirektoratet § 1 I bekendtgørelse nr. 40 af 21. januar 1998 om betaling for  

 autorisation, registrering, godkendelse, attestering, tilsyn eller kontrol  

 m.v. udført af Veterinær- og Fødevaredirektoratet, senest  

 ændret ved bekendtgørelse nr. 988 af 17. december 1998,  

 foretages følgende ændringer:
 1. Bilagets nr. 7 affattes således:
»7. For sundhedsdokumenter, dokumenter til  

 omsætning af slagtekalve og kvægpas, der udskrives fra det  

 Centrale Husdyrbrugsregister betales 22 kr. pr. stk.
Beløbet  

 opkræves af Landbrugets Rådgivningscenter, Udkærsvej 15,  

 8200  Århus N, i samarbejde med de lokale CHR afdelinger.« 2. Bilagets nr. 8 affattes således:
»8. For registrering af kvæg, herunder  

 kontrol med bedriftens registrering og øremærkning, betales  

 årligt 16 kr. pr. årsdyr (kvæg) i besætningen.  

 Beløbet beregnes på grundlag af antal årsdyr i  

 besætningen i det foregående år.
Beløb under 16 kr.  

 pr. år for besætningen opkræves ikke.
Beløbet  

 opkræves af Landbrugets Rådgivningscenter, Udkærsvej 15,  

 8200  Århus N, i samarbejde med de lokale CHR afdelinger.« § 2 Bekendtgørelsen træder i kraft den 2. maj 1999.
