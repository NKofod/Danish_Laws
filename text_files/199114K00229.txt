Nr BTL 229 Betænkning over Forslag til lov om ændring af forskellige skattelove  

 (Formue- og indkomstskattepligt af afkastet af visse livsforsikringer m.v.)  

  

 Nr L 229 1991-92, 1. samling Afgivet af Skatteudvalget Afgivet: 19920612 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, AP Pension, Dansk Arbejdsgiverforening, Erhvervenes Skattesekretariat, Finansrådet, Foreningen af Statsautoriserede Revisorer og Pensionskasserådet.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med de stillede ændringsforslag.
Et mindretal inden for mindretallet (Socialistisk Folkepartis medlemmer af  

 udvalget) bemærker, at ændringsforslag nr. 4 i særlig grad er nødvendiggjort  

 af det forhold, at indholdet i skatteministerens lovforslag var kendt i  

 forsikringsbranchen forud for fremsættelsen, således at meget store kredse af  

 udlandsdanskere i dagene op til og endog efter lovforslagets fremsættelse  

 blev kontaktet af deres forsikringsselskaber med henblik på at bringe formuen  

 i ly og dermed omgå lovforslagets ikrafttrædelsesbestemmelse.
Med  

 ændringsforslaget sker nu også en skattemæssig ligestilling mellem dem, der  

 ser stort på, om de har underskrevet dokumenter med falsk dato, dem, der har  

 gode forbindelser og alle andre.
 Et andet mindretal (Venstres, Det Konservative Folkepartis og Det  

 Radikale Venstres medlemmer af udvalget) indstiller lovforslaget til  

vedtagelse med de af skatteministeren stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og kan ikke  

 stemme for de stillede ændringsforslag.
Mindretallet finder det betænkeligt, at lovforslaget lægger til grund, at  

 man kan sammenligne alle ikkefradragsberettigede opsparingsformer, og at  

 bank- og forsikringsprodukter derfor er identiske.
Dette harmonerer dårligt  

 med den almindelige opfattelse i den finansielle sektor, i Finanstilsynet, i  

 Konkurrencerådet og hos Forbrugerombudsmanden, hvor opfattelsen er, at bank-  

 og forsikringsprodukter er forskellige og ikke umiddelbart kan sammenlignes.
En fritagelse for § 53 A-beskatning baseret på fradragsret/bortseelsesret  

 for indbetalingerne skønnes ikke at være tilstrækkelig til at sikre  

 mobiliteten.
Det er således oplyst over for Skatteudvalget, at der f.eks. i  

 Tyskland, England, Belgien, Luxembourg, Frankrig og Holland eksisterer  

 pensionsordninger, som ikke udelukkende er baseret på, at bidrag er  

 fradragsberettigede.
Disse ordninger vil derfor i det hele ikke kunne  

 fritages for § 53 A-beskatning.
Det er opfattelsen, at forudsætningerne om at fritage § 53  

 A-livsforsikringer for realrenteafgift ikke er opfyldte.
Dvs. at disse  

 livsforsikringer ikke, som oplyst i lovforslagets bemærkninger, som modstykke  

 til § 53 A-beskatning bliver helt fri for realrenteafgift, og det vil også  

 sige, at danske selskabers konkurrenceevne ikke fremmes som anført, idet de  

 ikke i medfør af lovforslaget vil kunne sælge realrenteafgiftsfrie  

 livsforsikringer til udlandet.
Et fjerde mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 3. behandling.
Mindretallet  

 kan stemme for de af skatteministeren stillede ændringsforslag.
Et femte mindretal (Kristeligt Folkepartis medlem af udvalget) vil  

 redegøre for sin stilling til lovforslaget ved 3. behandling.
Mindretallet  

 kan stemme for de af skatteministeren stillede ændringsforslag.
 ÆndringsforslagAf skatteministeren , tiltrådt af et flertal  

 (udvalget med undtagelse af FP):
 Til § 1 1) I den under nr. 11 foreslåede § 53 A  

 indsættes efter stk. 4 som nye stykker:
 »Stk. 5. Udbetalinger fra forsikringer som nævnt i stk. 1  

 medregnes ikke ved opgørelsen af den skattepligtige indkomst.
Stk. 6. Livsforsikringer oprettet, mens forsikringstageren ikke er  

 skattepligtig efter kildeskattelovens § 1, behandles efter reglerne i § 50,  

 såfremt 1. samtlige indbetalinger er fradraget i positiv skattepligtig indkomst i  

 overensstemmelse med skattelovgivningen i den stat, hvor den pågældende var  

 skattepligtig på indbetalingstidspunktet, eller 2. samtlige indbetalinger er foretaget af en arbejdsgiver og  

 indbetalingerne i overensstemmelse med skattelovgivningen i den stat, hvor  

 den pågældende er skattepligtig på indbetalingstidspunktet, ikke er medregnet  

 ved opgørelsen af den skattepligtige indkomst.
Stk. 7. Stk. 6 finder tilsvarende anvendelse, såfremt  

 livsforsikringen er oprettet, mens forsikringstageren er skattepligtig efter  

 kildeskattelovens § 1, men efter bestemmelserne i en  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.« Til § 2 2) Før den foreslåede ændring, der bliver nr. 1, indsættes  

 som nyt nummer:
 »01. § 5, stk. 2, ophæves.
Stk. 3 bliver herefter stk. 2.« 3) I det foreslåede § 5 A, stk. 1, 2. pkt., ændres  

 »livsforsikringshensættelser« til: »passiver«.
 Af et mindretal (S og SF):
 Til § 6 4) Paragraffen affattes således:
»§ 6 Loven har virkning fra og med indkomståret 1993.« Bemærkninger Til nr. 1 Ændringsforslaget går først og fremmest ud på, at visse  

 livsforsikringer undtages fra de foreslåede regler i  

 pensionsbeskatningslovens § 53 A.
De foreslåede regler er kritiseret for at kunne hæmme arbejdskraftens  

 bevægelighed.
Det skyldes, at visse egentlige pensionsforsikringer bliver  

 omfattet af reglerne, selv om reglerne kun tilsigter at omfatte opsparing og  

 kapitalplacering i livsforsikringer.
Regeringen finder det vigtigt, at de  

 foreslåede regler ikke hindrer arbejdskraftens bevægelighed, der er ønskelig  

 på grund af den stigende internationalisering.
De livsforsikringer, der foreslås undtaget, er egentlige udenlandske  

 pensionsforsikringer.
Formålet med ændringsforslaget er at undgå, at  

 værditilvæksten og formuen vedrørende egentlige pensionsforsikringer  

 underkastes dansk beskatning, blot fordi en forsikret flytter til Danmark og  

 har en pensionsforsikring stående i et udenlandsk selskab.
 Undtagelsesreglen giver mulighed for, at såvel danske som udenlandske  

 statsborgere, der har arbejdet i en periode i udlandet, kan bosætte sig i  

 Danmark, uden at deres pension udsættes for beskatning i Danmark før  

 udbetalingstidspunktet.
 Undtagelsesreglen er på den anden side så snæver, at den ikke giver  

 mulighed for, at danske statsborgere rejser til udlandet og placerer deres  

 formue skattefrit i et udenlandsk selskab.
 Dette sikres ved, at to betingelser skal være opfyldt, for at man kan  

 blive omfattet af undtagelsesreglen:
For det første skal der være tale om en pensionsforsikring, som er  

 skattebegunstiget i det land, hvor den forsikrede har oprettet  

 pensionsordningen.
Det antages, at andre lande på samme måde som Danmark  

 sikrer sig, at der kun kan opnås fradrag ved opgørelsen af den skattepligtige  

 indkomst for indbetalinger, der er bundet til pensionsformål.  

 Livsforsikringer, der ikke er skattebegunstiget, bør derimod ikke undtages  

 fra beskatning her i landet, da de ikke kan antages at skulle varetage et  

 egentligt pensionsformål.
 For det andet skal alle indbetalingerne til pensionsordningen have været  

 fradraget i positiv skattepligtig indkomst i det pågældende land.
Efter lovforslaget omfatter pensionsbeskatningslovens § 53 A alle  

 livsforsikringer, hvortil præmieindbetalingerne ikke er fradragsberettigede.  

 Det svarer til den gældende afgrænsning af, hvilke livsforsikringer der er  

 omfattet af præmieafgiften.
De foreslåede regler omfatter dermed både  

 danskere, der i en periode har haft arbejde i udlandet, og udlændinge, der  

 arbejder i Danmark i en periode, når de i det land, hvorfra de flytter til  

 Danmark, har oprettet en livsforsikring.
Det foreslås derfor at undtage visse livsforsikringer, som er oprettet,  

 mens forsikringstageren ikke er fuldt skattepligtig til Danmark, fra de  

 foreslåede regler i pensionsbeskatningslovens § 53 A.
I stedet vil ordningen  

 som hidtil blive behandlet efter reglerne i pensionsbeskatningslovens § 50.
For at en livsforsikring uden for ansættelsesforhold kan behandles efter  

 reglerne i § 50, skal efter forslaget gælde, at samtlige indbetalinger til  

 livsforsikringen skal være fradraget i positiv skattepligtig indkomst i  

 overensstemmelse med skattelovgivningen i den stat, hvor den pågældende er  

 skattepligtig på indbetalingstidspunktet.
Er indbetalingerne foretaget af en  

 udenlandsk arbejdsgiver, og er disse i overensstemmelse med  

 skattelovgivningen i den stat, hvor den pågældende er skattepligtig på  

 indbetalingstidspunktet, ikke medregnet ved opgørelsen af den ansattes  

 skattepligtige indkomst (bortseelsesret), er livsforsikringen ligeledes ikke  

 omfattet af reglerne i § 53 A.
 Det er dermed et ufravigeligt krav, at den pågældende har en positiv  

 skattepligtig indkomst i det land, hvorfra indbetalingen til livsforsikringen  

 foretages, der mindst svarer til indbetalingen.
Den foreslåede undtagelse skal gælde uanset, om indbetaleren er eller har  

 været dansk statsborger eller tidligere har været skattepligtig her til  

 landet.
Den foreslåede undtagelse vil omfatte såvel midlertidige som varige  

 tilflyttere til Danmark.
 Det er en betingelse for, at en livsforsikring kan behandles efter  

 reglerne i § 50, at den pågældende forsikringstager kan dokumentere eller  

 sandsynliggøre, at indbetalingerne fuldt ud er fradraget i positiv udenlandsk  

 skattepligtig indkomst, eller at der har gjaldt bortseelsesret for  

 arbejdsgiverens indbetalinger til livsforsikringen.
Den foreslåede undtagelse skal efter stk. 7 tilsvarende gælde for  

 forsikringer tegnet af personer, der er fuldt skattepligtige efter  

 kildeskattelovens § 1, men efter bestemmelserne i en  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.
Reglen vil finde anvendelse for personer, der ved flytning  

 til et andet land fortsat er fuldt skattepligtige til Danmark, fordi de  

 eksempelvis bevarer helårsbolig i Danmark.
 Foretager forsikringstageren indbetalinger, der ikke opfylder  

 betingelserne i stk. 6, f.eks. fordi den pågældende er fuldt skattepligtig  

 til Danmark på indbetalingstidspunktet, bortfalder forudsætningen for, at  

 livsforsikringen kan behandles efter reglerne i § 50. Livsforsikringen vil i  

 dette tilfælde fuldt ud skulle behandles efter reglerne i § 53 A.
 Endvidere foreslås det i et nyt stk. 5 præciseret, at udbetalinger fra en  

 livsforsikring som nævnt i pensionsbeskatningslovens § 53 A, stk. 1, ikke  

 medregnes til den skattepligtige indkomst.
 Til nr. 2 Ændringen er redaktionel.
Efter lovforslagets § 1, nr. 6, foreslås pensionsbeskatningslovens § 50,  

 stk. 3, ophævet.
Som en konsekvens skal realrenteafgiftslovens § 5, stk. 2,  

 tilsvarende ophæves.
Til nr. 3 Efter den gældende bestemmelse i realrenteafgiftslovens § 6  

 gives der realrenteafgiftsfritagelse for afkastet af egenkapitalen.
Nedslaget  

 efter det foreslåede § 5 A, stk. 1, skal derfor kun gives efter forholdet  

 mellem livsforsikringshensættelserne for forsikringer omfattet af § 53 A og  

 de samlede passiver for hele selskabet. Ændringsforslaget sikrer teknisk, at  

 dette resultat opnås.
Til nr. 4 Ændringsforslaget betyder, at fra og med indkomståret 1993 vil  

 det løbende afkast blive beskattet som kapitalindkomst.
Ligeledes vil værdien  

 blive underlagt formuebeskatning. Ændringsforlaget om ikrafttræden vil  

 bevirke, at den omfattende spekulation, som er foregået, vil blive imødegået  

 fra og med indkomståret 1993. Den foreslåede ikrafttræden kan under ingen  

 omstændigheder betegnes som et forslag med tilbagevirkende kraft, da  

 beskatningen alene omfatter indtægter, som man opnår efter lovens vedtagelse.  

 Endvidere er de mere eller mindre fiktive forsikringsordninger, som er  

 anvendt til at undvige beskatning for hjemvendte udlandsdanskere, normalt  

 oprettet med et indhold, så den pågældende selv kan vælge tidspunktet for at  

 få ordningerne helt eller delvis ophævet.
