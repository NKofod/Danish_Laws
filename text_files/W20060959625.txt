 Vedrørende klagepunkterne 1 og 5-8 fandt  

 Pressenævnet, at ordvalget ikke i sammenhængen gik ud over den redaktionelle  

 formuleringsfrihed, og Nævnet udtalte ikke kritik heraf.
Vedrørende klagepunkterne 2, 3 og 9 fandt  

 Nævnet, at i overensstemmelse med det almindelige princip om redaktørens ret  

 til at redigere mediet var redaktøren berettiget til at beslutte, hvad man  

 ville bringe i mediet.
Pressenævnet fandt, at det ældre interview med advokat  

 Herbert Batliner, sammenligningen med UNICEF, samt tidspunktet hvor Danmarks  

 Radio informerede om [K]s kommercielle status, lå inden for rammerne af  

 redaktørens redigeringsret, og Nævnet udtalte ikke kritik heraf.
Parterne havde afgivet modstridende  

 forklaringer vedrørende klagepunkt 10 om en forbindelse mellem fonden  

 Lapislazuli og [K].
På grund af de begrænsede muligheder for at føre bevis  

 for  

 Pressenævnet, kunne Nævnet ikke tage stilling til hvilken forklaring, der var  

 den rigtige.
De anvendte udtryk i klagepunkterne 4 og  

 11-14: Bag det ydre finder man en velsmurt pengemaskine med økonomiske  

 bagmænd, der rager til sig med arme og ben, plat,  

 vildledende  

 salgsmateriale, Man tror, det er en lille forening, der hjælper  

 de  

 handicappede, dette får os til at tro, vi støtter en god  

 sag samt snyd og  

 bedrag, fremstod dels som Danmarks Radios vurdering og dels som  

 henholdsvis  

 Jan Jørgensens, [A]s, Sune Bangs og Karen Hækkerups vurderinger af  

 salgsmaterialet, hvorfor Nævnet ikke udtalte kritik af det bragte.
Endvidere  

 fremstod udsagnene de føler sig røvrendt og snydt som  

 Danmarks Radios  

 vurdering af [A]s opfattelse, og Nævnet fandt, at der heller ikke er grundlag  

 for at udtale kritik vedrørende disse udsagn.
Pressenævnet fandt endvidere, at Danmarks  

 Radio i tilstrækkelig grad havde forsøgt at efterprøve de oplysninger, som  

 var  

 bragt i udsendelsen.
Nævnet havde herved også lagt vægt på, at Danmarks Radio  

 inden offentliggørelsen forsøgte at indhente kommentarer fra flere  

 forskellige  

 kilder.
 Det fremgår af medieansvarsloven § 36, stk.  

 1, at en anmodning om genmæle over for oplysninger af faktisk karakter, som  

 er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
 Tre medlemmer  Axel Kierkegaard, Kaare R.  

 Skou og Ole Askvig  udtalte:
Vi fandt, at udsagnet Bag det ydre finder  

 man en velsmurt pengemaskine med økonomiske bagmænd, der rager til sig med  

 arme  

 og ben måtte forstås som en oplysning om, at bagmændene berigede sig på  

 de  

 handicappedes bekostning, hvilket ikke var dokumenteret som utvivlsomt  

 rigtigt.  

 Vi fandt, at oplysningen kunne skade [K]s omdømme og dermed muligheden for at  

 tiltrække kunder.
Oplysningen måtte derfor anses for egnet til at kunne  

 påføre  

 virksomheden skade af betydning, hvorfor [K] havde krav på genmæle vedrørende  

 disse udsagn i medfør af medieansvarslovens § 36, stk. 1.
 Vi fandt, at der i øvrigt i udsendelsen  

 ikke var bragt udsagn af faktisk karakter, der var egnet til at påføre [K]  

 skade af betydning.
 Et medlem  Jan Kristensen  udtalte:
 Jeg fandt, at udsagnene i udsendelsen  

 Kontant ikke var af en sådan faktisk karakter, at der var grundlag for at  

 pålægge Danmarks Radio at bringe et genmæle.
 Der afsagdes kendelse efter  

 stemmeflertallet.
Kendelse  

 fra Pressenævnet i sag 2006-6-288 [K] har ved advokat Johan  

 Schlüter klaget til Pressenævnet over en udsendelse i Danmarks Radio den 6.  

 december 2005, idet man mener, at god presseskik er tilsidesat. [K] har  

 endvidere  

 klaget over, at Danmarks Radio har afvist at bringe et genmæle.
1. Sagsfremstilling Indslaget i programmet  

 Kontant den 6. december 2005 i Danmarks Radio er lavet i  

 samarbejde med Ekstra  

 Bladet, der sideløbende bragte en artikelserie vedrørende [K].
1.1. Kontant, Danmarks Radio, den 6. december 2005 Programmet indledes med klip  

 fra indslaget vedrørende mund- og fodmalende kunstnere, der vises senere i  

 programmet.
Udsendelsen begynder:
Studievært  

  

 : Det her er julekort, der sælges af FNs børnefond,  

 UNICEF, overskuddet af salget går til fondens hjælpearbejde verden over.
De  

 her  

 julekort sælges af De Mund- og Fodmalende Kunstneres Forlag, og når man køber  

 dem, så tror man også, at man støtter en god sag.
 Speak  

  

 : Det troede [A og A1] i hvert fald.
[A1]  

  

 : De handicappede vil man altid synes har brug for lidt ekstra,  

 ikke? Speak  

  

 : Men af den årlige omsætning på 18 mio. kroner bliver en god  

 del sendt til udlandet.
Kun sølle 3 % går til de mund- og fodmalende  

 kunstnere.  

 Og det er en forretning, som Dansk Handicapforbund bestemt ikke bryder sig  

 om.
 DHF, formand  

  

 : Plat, at drive plat på de ældre.
Speak  

  

 : Og der er ligefrem tale om verdensomspændende plat.
Kontant  

 kommer på sporet af en regulær pengemaskine, da vi går på jagt efter de store  

 beløb, der forsvinder ud af Danmark.
En jagt, der bringer os til  

 skatteparadiset Liechtenstein. Der vises herefter andre  

 indslag, hvorefter programmet vender tilbage til [K], Foreningen af Mund- og  

 fodmalende kunstnere.
Udsendelsen fortsætter:
Studievært  

  

 : Når man ser julekortene, der er lavet af mund- og  

 fodmalende kunstnere, og læser salgsmaterialet, der følger med, ja så er det  

 ikke så svært at finde den gavmilde side frem i sig selv, men den stemning  

 ændrer sig brat, når man kigger bag det rørende ydre.
Her finder man nemlig  

 en  

 velsmurt pengemaskine styret af økonomiske bagmænd, der rager til sig med  

 arme  

 og ben.
Det er en dydig historie, vi fortæller nu, og den begynder i [A og  

 A1]s  

 dagligstue.
 Speak  

  

 : Som når man igen i år åbner postkassen og finder en pakke  

 med mund- og fodmalende julekort, så har selv skeptikeren [A1] svært ved at  

 stå  

 imod.
[A1]  

  

 : Ja, det handicappede vil man vel altid synes har brug for  

 lidt ekstra, ikke? Speak  

  

 : Ægteparret har nu købt julekortene gennem ti år.
Motiverne  

 er malet med munden eller fødderne af handicappede, der ikke kan bruge  

 armene.  

 Her er det optagelser af en dansk kunstner fra TV 2-programmet Dags Dato, der  

 sidste år kiggede nærmere på mund- og fodmalerne.
Hvert år husstandsomdeles  

 en  

 pakke med seks julekort, lidt gavemærkater og en lommekalender.
Med i pakken  

 er  

 et girokort, så man kan betale 79 kroner, hvis man har lyst, og brev, hvori  

 der  

 blandt andet står:
Speak  

  

 : Deres køb af varer giver kunstnerne mulighed for at udvikle  

 kunstneriske evner, at blive værdsat som kunstner, at kunne forsørge sig selv  

 gennem deres kunstneriske virke. Speak  

  

 : Og beskrivelsen virker efter hensigten.
Selv en professionel  

 reklamemand er overbevist.
 Sune Bang, partner, Propaganda - McCann  

  

 : Det er jo alt i alt et  

 meget, meget sympatisk, rørende og hyggeligt initiativ.
Speak  

  

 : Sune Bang har mange års erfaring i at lave kampagner for  

 velgørende organisationer.
Han ved, hvad der virker, når det drejer sig om at  

 få danskerne til at punge ud til et godt formål.
I dette tilfælde er det det  

 personlige brev, der gør forskellen.
Sune Bang  

  

 : Man kan se de personlige historier.
Det vil sige, at jeg  

 får en relation til de her personer, som jeg støtter direkte.
Her er nogen,  

 der  

 personligt henvender sig næsten, så jeg er næsten udvalgt til at hjælpe dem.  

 Det vil jeg sige.
Meget sympatisk.
Speak  

  

 : Teksten får altså os til at tro, at vi støtter et godt  

 formål.
Det indtryk har [A og A1] også fået.
 [A]  

  

 : Det er sådan en lille forening, der hjælper de mennesker til  

 at kunne gøre noget med deres maleri, som de måske ikke havde mulighed for.
Speak  

  

 : Men lille er ikke et ord, man kan bruge om organisationen  

 bag mund- og fodmalende kunstnere.
Kontant har gennemgået firmaets  

 regnskaber.  

 Sidste år solgte det for godt 18 mio. kroner.
Det svarer til, at mere end  

 200.000 danskere købte en pakke med julekort.
Og når alle omkostningerne er  

 betalt, står virksomheden med godt fire en halv millioner kroner i overskud.  

 Der er altså rigeligt med penge til at støtte en god sag.
Men hvor mange  

 handicappede får egentlig del i overskuddet? Speak (henvendt til [A])  

  

 : Hvor mange af de her malere, tror du, der  

 er? [A]  

  

 : I Danmark? Et par hundrede stykker måske.
Speak  

  

 : Her tager [A] dog grundigt fejl.
I virkeligheden er der kun  

 ét fuldgyldigt dansk medlem af organisationen.
Ruth Christensen.
 [A]  

  

 : Det var ikke meget.
[A1]  

  

 : Det er ret chokerende.
Synes jeg ærlig talt.
[A]  

  

 : Jeg troede, at der var flere.
Det var mærkeligt.
Speak  

  

 : Ruth Christensen får udbetalt knap 32.000 kroner om måneden.  

 Derudover er to andre kunstnere tilknyttet foreningen.
De får begge et mindre  

 tilskud til materialer.
Alt i alt løber det op i 500.000 kroner, der  

 udbetales  

 til de handicappede danske kunstnere om året.
Ud af de godt 18 millioner  

 kroner, som mund- og fodmalerne altså sælger julekort for, bliver det til en  

 udbetaling på under 3 % til de danske kunstnere.
Hvad der sker med resten af  

 julekorts-millionerne, vender vi tilbage til.
Studievært  

  

 : I mellemtiden skal vi en tur på gaden og møde én, der  

 også appellerer til vores gavmildhed her i december.
Julekortene fra De Mund-  

 og Fodmalendes Forlag er nemlig ikke alene på markedet.
UNICEF-medarbejder (på gaden)  

  

 : Så er det UNICEFs børnefond.  

 Gaveidéer og kort Speak  

  

 : Vi er på strøget i Birkerød med en frivillig fra UNICEF UNICEF-medarbejder  

  

 : Min belønning det er den tilfredsstillelse, at  

 jeg gør noget for den store Verden.
Speak  

  

 :   UNICEF solgte sidste år for knap 12 millioner kroner  

 julekort og andre tryksager  altså kun 2/3 af mund- og fodmalernes  

 omsætning  

 på 18 millioner kroner.
Og der er også forskel på, hvordan pengene forvaltes.  

 Hos mund- og fodmalerne går der altså mindre end 3 % af indtægterne til de  

 danske kunstnere.
Hos UNICEF derimod går mellem 40 og 50 % af indtægterne fra  

 julekort til hjælpearbejdet, og det oplyses kunderne om, inden de køber  

 varerne  

 i modsætning til køberne af julekort fra mund- og fodmalerne.
Steen Andersen, Generalsekretær, UNICEF Danmark  

  

 : Grundlæggende har  

 vi en ting, vi lever af.
Og det er en troværdighed.
Når man støtter UNICEF,  

 så  

 ved man, at det er børn der og der, hvis vi nu er meget specifikke med, at  

 det  

 er en specialkampagne.
Eller det i hvert fald er børn i verdens fattige  

 lande.
Speak  

  

 : UNICEF offentliggør man hvert år et regnskab, hvor enhver  

 kan få indsigt i, hvordan pengene bruges.
Hos mund- og fodmalerne er det en  

 forretningshemmelighed.
Lad os for eksempel se lidt nærmere på, hvad man kan  

 få  

 at vide.
I modsætning til, hvad mange købere af mund- og fodmalernes julekort  

 tror, er der ikke tale om en lille dansk forening, men om en  

 verdensomspændende  

 koncern.
Systemet er bygget op sådan her.
Overskuddet fra Danmark.
Altså  

 sidste  

 år 4,5 mio. kroner bliver hvert år sendt fra salgskontoret i Roskilde til  

 moderselskabet, der har hjemme i skatteparadiset Liechtenstein.
I dette  

 moderselskab samles der millionoverskud fra salgskontorer ligesom det danske  

 i  

 hele 46 lande verden over.
Præcis hvor meget, der ender i Liechtenstein, kan  

 Kontant ikke få noget svar på.
Moderselskabets regnskab er hemmeligt, og det  

 samlede overskud er endnu en forretningshemmelighed.
Men hvis folk i lande  

 som  

 USA, England, Tyskland og Frankrig er ligeså gavmilde som danskerne ved  

 juletid, så peger tallene på, at koncernen skaber et samlet overskud på flere  

 hundrede millioner kroner hvert år.
Det eneste, virksomheden oplyser, er, at  

 80  

 % af overskuddet går til de handicappede kunstnere.
Et tal, som ingen kan  

 kontrollere.
Tallet gentages af mund- og fodmalernes danske direktør over for  

 Kontant.
Randi Viereck, direktør, Mund- og Fodmalernes Forlag  

  

 : Det, jeg  

 siger, er, at vi dernede fra har fået oplyst, at det der går ud af landet.  

 Der  

 bliver de 80 % brugt til lønindhold, eller hvad man skal kalde det til  

 kunstnerne.
Og de 20 % anvendes til udstillinger, rejser og administration.
Speak  

  

 : Men så må der vel være en stor del kunstnere, der får glæde  

 af pengene i udlandet.
Næh, faktisk er der bare 103 kunstnere som danske Ruth  

 Christensen, der får en regulær løn af julekorts-virksomheden.
Dertil kommer  

 knap 500 kunstnere, der får det mindre tilskud til materialer.
De samlede  

 udbetalinger til alle kunstnere i verden løber sig op i knap 84 millioner  

 kroner om året ifølge Kontants beretninger.
Altså langt fra det sandsynlige  

 årlige overskud på flere hundrede millioner kroner på verdensplan.
Den danske  

 direktør forklarer os, at når pengene har forladt Danmark, så ved hun ikke  

 længere, hvad der sker med dem.
Faktisk taler hun ikke med dem.
Speak  

  

 : Hvor meget kontakt har du til Liechtenstein? Randi Viereck  

  

 : Det er jo ikke så voldsomt meget jo, på den måde.
Speak  

  

 : Hvordan foregår det, hvis du kan fortælle mig lidt om det? Randi Viereck  

  

 : Der er jo ikke så meget dialog, andet end at jeg  

 sender pengene derned.
 Speak  

  

 : Tilbage i Hvidovre sidder [A og A1] med deres ønske om at  

 hjælpe de handicappede kunstnere.
[A]  

  

 : Jamen jeg føler mig, hvis man skal sige det på pænt dansk,  

 røvrendt.
Jeg synes, det er.
Det er virkelig snyd.
 Speak  

  

 : Også i de handicappedes egen forening, Dansk Handicap  

 Forbund, er man forargede over mund- og fodmalernes forretningsmetoder.
Jan Jørgensen, Landsformand, Dansk Handicap Forbund  

  

 : Platte.
Det er  

 plat.
At drive plat på de handicappede.
 Speak  

  

 : Dansk Handicap Forbund mener, at mund- og fodmalernes  

 salgsmateriale er vildledende.
Jan Jørgensen  

  

 : Hvis folk tror, at man samler penge ind til en sag,  

 og så de penge går ned i ens egen lomme, så vildleder man jo folk.
Så bruger  

 man jo sit handicap bevidst til at vildlede folk.
Studievært  

  

 : Vildledning eller ej, så giver salget af de her kort  

 hvert år et overskud på 4,5 millioner kroner, som de Mund- og Fodmalendes  

 Forlag altså sender ud af landet, men hvor bliver pengene egentlig af? Som vi  

 lige hørt - enten kan eller vil den danske direktør ikke fortælle det.
Så vi  

 tager selv på jagt efter en forklaring.
Vi følger pengestrømmen til  

 miniputstaten Liechtenstein.
Det kendte skatteparadis, hvor det indtil for  

 fire  

 år siden var fuldt ud lovligt at hvidvaske sorte penge.
Speak  

  

 : Kontant er på vej til Liechtenstein.
Med os har vi en stak  

 hemmelige dokumenter, som en tidligere medarbejder i mund- og fodmalernes  

 hovedkvarter har lækket til pressen.
De viser blandt andet, hvad der lader  

 til  

 at være en overførsel af en sum penge fra mund- og fodmalerne til en fond ved  

 navn Lapislazuli.
Det mistænkelige er, at [K], som er mund- og  

 fodmaler-organisationens officielle navn, ikke må informeres.
Før afrejse  

 viser  

 vi dokumenterne til en konsulent hos revisionsselskabet Deloitte.
Jeppe Stokholm, Seniorkonsulent, Deloitte  

  

 : Fondens formål, hvis det  

 er at være velgørenhed.
Hvis det er at distribuere midler ud til en afgrænset  

 persongruppe.
Så betyder det, at denne afgrænsede persongruppes midler kan  

 blive inddraget af stifteren og blive brugt til private formål.
Speak  

  

 : Med andre ord fondens stifter kan benytte pengene efter for  

 godt befindende.
Jeppe Stokholm understreger dog, at dokumenterne ikke  

 isoleret  

 set beviser noget, fordi de ikke er underskrevet.
Men de rejser nogle  

 spørgsmål, som Kontant gerne vil have besvaret i Liechtenstein... Her er  

 penge  

 omdrejningspunktet og diskretion en selvfølge.
Det gælder også for  

 organisationen af mund- og fodmalere.
Faktisk står det sort på hvidt i  

 organisationens vedtægter, at medarbejderne har tavshedspligt og bliver  

 straffet, hvis de løfter sløret for de interne økonomiske forhold.
Men  

 hvorfor  

 skal det hele være så hemmeligt? Vi opsøger først mund- og fodmalernes  

 hovedkontor og beder om at tale med organisationens direktør, Frans  

 Moseleigner, men han er ikke til at træffe.
Vi spørger også efter Frans  

 Moseleigners svigerfar, Herbert Batliner, der er juridisk rådgiver for  

 organisationen.
 Receptionist (over  

 dørtelefonen)  

  

 :  

 There is nobody in today.
Speak  

  

 : Dokumenterne viser, at netop Herbert Batliner har  

 uindskrænket magt over midlerne i fonden Lapislazuli, der altså  

 tilsyneladende  

 hemmeligt har fået overført beløb fra mund- og fodmalerne.
Herbert Batliner  

 er  

 kendt for at være en meget pressesky mand, og det er måske ikke så mærkeligt.  

 Den 77-årige advokat er nemlig mistænkt for at have hvidvasket gigantiske  

 summer af sorte penge fra en lang række kriminelle personer og  

 organisationer.  

 I 1978 lykkedes det TV-aktuelt at få et interview med Herbert Batliner i en  

 udsendelse, der netop handlede om at vaske sorte penge hvide.
Interviewer (interview optaget i 1978)  

  

 : Er det lige meget for Dem,  

 om det er sorte eller hvide penge? Herbert Batliner, Advokat, Liechtenstein (tidligere udsendelse)  

  

 : Ja,  

 det er det.
Speak  

  

 : Men nu, 27 år efter, er Herbert Batliner betydeligt sværere  

 at få i tale.
Vi prøver nu et af hans advokatfirmaer. Kontants udsendte journalist  

 får at vide, at Herbert Batliner sidder i møde med en klient og derfor ikke  

 kan  

 tale med journalisten.
Udsendelsen fortsætter:
 Speak  

  

 : Kort efter kommer en bestemt herre ned i receptionen.
Den bestemte herre: Han  

[Herbert Batliner] er her ikke, og han vil ikke møde Dem.
Slet ikke.
Speak  

  

 : Men vi har jo netop fået at vide, at Herbert Batliner er i  

 Liechtenstein, mens vi er på besøg.
Trods gentagne forespørgsler får vi dog  

 aldrig Batliners svar på vores spørgsmål.
Vi bliver flere gange lovet, at han  

 vil ringe tilbage, men det sker ikke.
Studievært  

  

 : Nærmere på de mange millioners videre skæbne kommer vi  

 ikke.
I denne mail afviser organisationen at besvare nogen som helst  

 spørgsmål,  

 der drejer sig om interne økonomiske forhold.
Nu er det jo i sig selv ikke en  

 forbrydelse at tjene penge, men måden, man gør det på, kan diskuteres.
Det er  

 helt i orden, at de Mund- og Fodmalende Kunstneres Forlag driver en  

 tilsyneladende rigtig god forretning, men at det gøres i en stemning og tone  

 af  

 velgørenhed er ikke i orden.
Derfor mener flere politikere, at der skal  

 sættes  

 en stopper for salget af julekort her i Danmark.
Elisabeth Geday, Forretningsordfører, Rad.
V.  

  

 : Hvis du kom og  

 spurgte ti tilfældigt udvalgte danskere, om det her det var et firma eller en  

 organisation af handicappede malere, som får pengene til et godgørende  

 formål,  

 så ved jeg godt, at de vil svare det sidste.
Det er det, folk tror, og derfor  

 er det vildledende.
Karen Hækkerup, Forbrugerordfører, Socialdemokratiet  

  

 : Man får et  

 indtryk af, at man støtter et godt formål, og det vil vi gerne.
Især i  

 juletiden.
Man får ikke noget indtryk af at blive snydt og bedraget.
Og det  

 synes jeg, man gør.
Speak  

  

 : Men den konservative forbrugerminister, Lars Barfoed,  

 afviser at skride ind over for organisationen af mund- og fodmalere.
Han  

 henviser til forbrugerombudsmanden, som tidligere har indskærpet over for  

 mund-  

 og fodmalerne, at de i deres materiale skal gøre det klart, at der ikke er  

 tale  

 om en velgørende organisation.
Og det står der ganske rigtigt også nævnt med  

 små bogstaver på bagsiden af det brev, der følger med julekortene.
Men både  

 de  

 Radikale og Socialdemokraterne mener altså, at det er vildledende  

 markedsføring, og ser gerne salget af julekort standset.
 Karen Hækkerup  

  

 : Loven er meget generel, så hvis man på nogen måder  

 kan stramme op, så sådan noget som det her ikke bliver tilladt, så lægger  

 Socialdemokraterne meget gerne stemmer til det.
 Speak  

  

 : Elisabeth Geday sætter sin lid til den nye  

 markedsføringslov.
Elisabeth Geday  

  

 : Jeg har en tiltro til, at det giver  

 forbrugerombudsmanden en mulighed for at gribe ind.
For det den her  

 virksomhed  

 gør, det er, den overholder lovens bogstav, men ikke lovens ånd.
Studievært  

  

 : Den nye markedsføringslov træder i kraft til sommer,  

 spørgsmålet er så, om forbrugerombudsmanden kan eller vil bruge den til at  

 skride ind over for de mund- og fodmalendes salgsmetoder.
Det var Kontant for  

 denne gang  Danmarks Radio har den 23.  

 december 2005 afvist at bringe et genmæle i sagen.
2. Parternes synspunkter 2.1. [K]s synspunkter Advokat Johan Schlüter har  

 anført, at Danmarks Radio i udsendelsen fremsætter krænkende udtalelser på  

 udokumenteret  

 grundlag. [K] har anført, at navnlig følgende er i strid med god presseskik:
Man tror, man støtter en god sag, men i virkeligheden  

 er der tale om en pengemaskine og Når man ser salgsmaterialet, er  

 det ikke  

 svært at finde den gavmilde side frem i sig selv.
Udsagnene er en  

 forvanskning  

 af virkeligheden, idet seeren ikke gøres opmærksom på, at [K] driver en  

 virksomhed på kommercielle vilkår. [K] har gjort opmærksom på, at der i  

 salgsbrevet til årets udsendelse af julekort fulgte følgende salgsbrev:  

 Mund-  

 og Fodmalende Kunstnerens Forlag er ikke en velgørenhedsorganisation, men et  

 firma  På brevets forside var videre angivet: Vi gør opmærksom  

 på, at der  

 hverken består betalings-, opbevarings- eller tilbagesendelsespligt. At Danmarks  

 Radio først sent i udsendelsen gør opmærksom på [K]s kommercielle status,  

 selvom der i salgsmaterialet er gjort opmærksom på, at der ikke er tale om en  

 velgørenhedsorganisation.
 At det er vildledende, når [K] sammenlignes med UNICEF,  

 idet UNICEF er en velgørenhedsorganisation.
Bag det ydre finder man en velsmurt pengemaskine med  

 økonomiske bagmænd, der rager til sig med arme og ben.
Udsagnet  

 fremstår, som  

 om de midler, der tilgår organisationen, ikke anvendes til gavn for de  

 handikappede kunstnere, hvilket ikke er korrekt.
 Beregningerne, der anslår, at 3 % af indtægterne fra  

 Danmark går til danske kunstnere, er misvisende.
 Til udsagnet: Vildledning eller ej, så giver salget af  

 de her kort hvert år et overskud på 4,5 mio. kr., som de Mund- og Fodmalendes  

 Forlag sender ud af landet. har [K] anført, at det er det  

 internationale  

 hovedkontor i Liechtenstein, der sørger for betalingerne til kunstnerne.
Med andre ord fondens stifter kan benytte fondens  

 midler efter for godt befindende.
Indslagets konklusioner fremstår, som  

 om en  

 advokat i Liechtenstein beriger sig gennem [K]s midler i strid med [K]s  

 vedtægter og forretningsgange.
 Medarbejdere i [K] kan straffes, hvis de løfter sløret  

 for interne økonomiske forhold i virksomheden er en sædvanlig  

 tavshedspligtsklausel.
 Der vises et tyve år gammelt interview med Herbert  

 Batliner. [K] har anført, at udtalelserne ikke har noget at gøre med [K], men  

 virker mistænkeliggørende over for [K], idet Batliner udtaler sig om sorte  

 penge.
[K]  

 afviser, at der er en forbindelse mellem [K] og fonden Lapislazuli, som  

 Herbert  

 Batliner var formand for.
Pr-bureauet oplyste om sammenhængen, men Danmarks  

 Radio valgte at fortie oplysningerne.
 Ordet  

 plat anvendes af Jan Jørgensen om virksomheden, ligesom han  

 udtaler, at der  

 er tale om vildledende salgsmateriale.
 Karen  

 Hækkerup som ekspertkilde udtaler, at virksomheden er snyd og  

 bedrag. [K] har  

 anført, at Danmarks Radio burde have fået en kvalificeret bedømmelse ved  

 eventuelt at henvende sig til en universitetsjurist.
 Man  

 tror, det er en lille forening, der hjælper de handicappede udtaler [A  

 og A1].  

 Om ægteparret udtales, at de føler sig røvrendt og  

 snydt.
 At  

 Sune Bang ikke nævner, at han opfatter [K] som velgørende, alligevel  

 konkluderer  

 journalisten, at dette får os til at tro, vi støtter en god sag.
 Advokaten har videre anført,  

 at indslaget er klippet sådan sammen, at oplysninger om lovligheden af [K]s  

 salgsmetoder forsvinder i indslagets mistænkeliggørelse af [K].
 Advokaten har herudover  

 anført, at Danmarks Radio burde have efterprøvet oplysningerne inden  

 offentliggørelsen, herunder burde oplysningerne være forelagt det danske  

 medlem, Ruth Christensen, der tidligere har deltaget i tv-interviews.  

 Udsendelsen havde ikke en sådan nyhedsværdi, at offentliggørelsen ikke kunne  

 vente, til Ruth Christensen var at træffe.
 Advokaten har endelig anført,  

 at pr-bureauet besvarede Danmarks Radios henvendelse inden offentliggørelsen,  

 ligesom et andet dansk medlem, Ann Lund Christensen, var villig til at stille  

 op til interview og var til prøveinterview vedrørende et andet indslag på  

 Danmarks Radio om [K].
 Advokaten mener, at  

 ovenstående berettiger [K] til at få bragt et genmæle.
2.2. Danmarks Radios synspunkter Danmarks Radio bemærker, at  

 der kun er bragt oplysninger, der allerede var offentligt tilgængelige eller  

 udleveret af firmaets pr-bureau.
 Til de påklagede udsagn  

 vedrørende god presseskik, har Danmarks Radio anført følgende:
At flere efterlades med det indtryk, at salgsmaterialet  

 er fra en velgørenhedsorganisation.
Danmarks Radio bemærker, at [K] selv har  

 udtalt, at mange opfatter [K] som velgørende, ligesom der gøres opmærksom på,  

 at fremgangsmåden er lovlig.
At der ca. 6 minutter inde i indslagspakken gøres  

 opmærksom på, at .. der ikke er tale om en lille dansk forening, men om  

 en verdensomspændende  

 koncern.
Danmarks Radio har videre anført, at det blot konstateres, at  

 meddelelsen om, at [K] ikke er en velgørende organisation, står med småt  

  men  

 ikke med mindre typer end den øvrige tekst.
 At det er  

 relevant at sammenligne UNICEF og [K], idet organisationerne kæmper om de  

 samme  

 penge, idet folk opfatter [K] som en velgørende virksomhed.
At udsagnet Bag det ydre finder man en velsmurt  

 pengemaskine med økonomiske bagmænd, som rager til sig med arme og ben  

 er  

 berettiget, idet [K] omsætter for mange hundrede millioner kroner på  

 verdensplan.
Ordvalget er endvidere berettiget, idet [K] ikke kan forklare  

 misforholdet mellem indtægter og udbetalinger.
 At der på baggrund af konkrete beregninger konstateres,  

 at de danske kunstnere får det, der svarer til 3 % af omsætningen i Danmark.  

 Danmarks Radio har videre anført, at der gøres opmærksom på, at 80 % af  

 indtægterne går direkte til kunstnerne.
At udsagnet Vildledning eller ej.
Så giver salget af  

 de her kort hvert år et overskud på 4,5 mio. kroner, som de Mund- og  

 Fodmalendes Forlag sender ud af landet er en faktuel konstatering, som  

 fremgår  

 af VMDFKs danske afdelings regnskab.
Danmarks Radio anfører videre, at det  

 fremgår af udsendelsen, at overskuddene fra de enkelte lande ender i  

 Liechtenstein,  

 hvorfra de bliver fordelt.
 At der i sammenhæng med udsagnet Med andre ord fondens  

 stifter kan benytte fondens midler efter for godt befindende gøres  

 opmærksom  

 på, at det ikke er bevist, at overførsler har fundet sted, men at  

 dokumenterne  

 rejser nogle spørgsmål.
 At der ikke nævnes noget om, at det er odiøst, at  

 medarbejderne har tavshedspligt under strafansvar.
 At klippet  

 fra 1978 er relevant, idet det viser [K]s rådgiver, Herbert Batliners,  

 erhvervsmæssige baggrund.
 Ad 10.  

 At [K] selv bekræfter en forbindelse  

 mellem fonden Lapislazuli og [K].
 Ad 11.-13.
 At det er relevant at gengive Jan Jørgensens,  

 Karen Hækkerups og ægteparret [A og A1]s udtalelser, idet disse illustrerer  

 opfattelsen af [K] på baggrund af [K]s salgsmateriale.
Ad 14.  

 At Sune Bangs flere gange over for  

 Danmarks Radio tilkendegav, at salgsmaterialet gav indtryk af, at en lille  

 dansk forening stod bag.
Danmarks Radio har videre anført, at man ikke er  

 forpligtede til at vise hele interviewet.
Danmarks Radio har videre  

 anført, at alle oplysningerne i udsendelsen er forsøgt efterprøvet og er  

 refereret nøjagtigt.
Danmarks Radio har herudover anført, at der er gjort  

 omfattende forsøg på at kontakte ansvarlige personer omkring [K] med henblik  

 på  

 interviews, men ingen ønskede at medvirke, ligesom nogle ikke vendte tilbage  

 herom.
Danmarks Radio bemærker  

 herudover, at man opfordrede pr-bureauet til at imødegå kritikpunkterne, der  

 ville fremkomme i udsendelsen, men at [K] ikke besvarede spørgsmål vedrørende  

 økonomiske forhold.
Danmarks Radio har videre anført, at Ruth Christensen  

 ikke  

 er den officielle talsmand for [K], hvorfor den række af repræsentanter, der  

 blev forsøgt kontaktet, var mere indlysende.
Danmarks Radio har vedrørende  

 Ruth  

 Christensen anført, at hun er underlagt tavshedspligt om [K]s økonomiske  

 forhold, hvilket fremgår af et tidligere interview på TV 2. Danmarks Radio  

 forsøgte imidlertid at kontakte Ruth Christensen, men hun var ikke at træffe.
 Danmarks Radio mener ikke, at  

 det bragte er i strid med god presseskik, og har endvidere afvist at bringe  

 et  

 genmæle.
 3. Pressenævnets afgørelse og begrundelse:
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
 Vedrørende klagepunkterne 1  

 og 5-8 finder Pressenævnet, at ordvalget ikke i sammenhængen går ud over den  

 redaktionelle formuleringsfrihed, og Nævnet udtaler ikke kritik heraf.
Vedrørende klagepunkterne 2,  

 3 og 9 finder Nævnet, at i overensstemmelse med det almindelige princip om  

 redaktørens ret til at redigere mediet er redaktøren berettiget til at  

 beslutte, hvad man vil bringe i mediet.
Pressenævnet finder, at det ældre  

 interview med advokat Herbert Batliner, sammenligningen med UNICEF, samt  

 tidspunktet hvor Danmarks Radio informerer om [K]s kommercielle status,  

 ligger  

 inden for rammerne af redaktørens redigeringsret, og Nævnet udtaler ikke  

 kritik  

 heraf.
Parterne har afgivet  

 modstridende forklaringer vedrørende klagepunkt 10 om en forbindelse mellem  

 fonden Lapislazuli og [K].
På grund af de begrænsede muligheder for at føre  

 bevis for Pressenævnet, kan Nævnet ikke tage stilling til hvilken forklaring,  

 der er den rigtige.
De anvendte udtryk i  

 klagepunkterne 4 og 11-14: Bag det ydre finder man en velsmurt  

 pengemaskine  

 med økonomiske bagmænd, der rager til sig med arme og ben,  

 plat,  

 vildledende salgsmateriale, Man tror, det er en lille  

 forening, der hjælper  

 de handicappede, dette får os til at tro, vi støtter en god  

 sag samt snyd  

 og bedrag, fremstår dels som Danmarks Radios vurdering og dels som  

 henholdsvis  

 Jan Jørgensens, [A og A1]s, Sune Bangs og Karen Hækkerups vurderinger af  

 salgsmaterialet, hvorfor Nævnet ikke udtaler kritik af det bragte.
Endvidere  

 fremstår udsagnene de føler sig røvrendt og snydt som  

 Danmarks Radios  

 vurdering af ægteparret [A og A1]s opfattelse, og Nævnet finder, at der  

 heller  

 ikke er grundlag for at udtale kritik vedrørende disse udsagn.
Pressenævnet finder  

 endvidere, at Danmarks Radio i tilstrækkelig grad har forsøgt at efterprøve  

 de  

 oplysninger, som er bragt i udsendelsen.
Nævnet har herved også lagt vægt på,  

 at Danmarks Radio inden offentliggørelsen forsøgte at indhente kommentarer  

 fra  

 flere forskellige kilder.
 Det fremgår af  

 medieansvarsloven § 36, stk. 1, at en anmodning om genmæle over for  

 oplysninger  

 af faktisk karakter, som er egnet til at påføre nogen økonomisk eller anden  

 skade af betydning, og som er bragt i et massemedie, skal tages til følge,  

 medmindre oplysningernes rigtighed er utvivlsom.
Tre medlemmer   

  

 Axel Kierkegaard, Kaare R.
Skou og Ole  

 Askvig  

  

  udtaler:
Vi finder, at udsagnet Bag  

 det ydre finder man en velsmurt pengemaskine med økonomiske bagmænd, der  

 rager  

 til sig med arme og ben må forstås som en oplysning om, at bagmændene  

 beriger  

 sig på de handicappedes bekostning, hvilket ikke er dokumenteret som  

 utvivlsomt  

 rigtigt.
Vi finder, at oplysningen kan skade [K]s omdømme og dermed  

 muligheden  

 for at tiltrække kunder.
Oplysningen må derfor anses for egnet til at kunne  

 påføre virksomheden skade af betydning, hvorfor [K] har krav på genmæle  

 vedrørende disse udsagn i medfør af medieansvarslovens § 36, stk. 1.
 Vi finder, at der i øvrigt i  

 udsendelsen ikke er bragt udsagn af faktisk karakter, der er egnet til at  

 påføre [K] skade af betydning.
 Et medlem   

  

 Jan Kristensen  

  

  udtaler:
 Jeg finder, at udsagnene i  

 udsendelsen Kontant ikke er af en sådan faktisk karakter, at der er grundlag  

 for at pålægge Danmarks Radio at bringe et genmæle.
 Der afsiges kendelse efter  

 stemmeflertallet.
 [K] er berettiget til efter  

 påkrav at få bragt følgende genmæle i Danmarks Radio, jf. medieansvarsloven §  

 39:
 Genmæle:
 I programmet Kontant den 6.  

 december 2005 omtalte Danmarks Radio Vereinigung der Mund- und Fussmalenden  

 Künstler in aller Welt E.V., [K], og følgende udsagn anførtes blandt andet:  

 Bag det ydre finder man en velsmurt pengemaskine med økonomiske  

 bagmænd, der  

 rager til sig med arme og ben.
 [K] bestrider rigtigheden af  

 udsagnet.
Vereinigung der Mund- und  

 Fussmalenden Künstler in aller Welt E.V., [K]. Afgjort den 14. juni 2006.
