Bekendtgørelse om ændring af bekendtgørelse om Udvalgene vedrørende Videnskabelig Uredelighed § 1 I bekendtgørelse nr. 306 af 20. april 2009 om Udvalgene vedrørende Videnskabelig Uredelighed foretages følgende ændring:
 1. I § 7 indsættes som stk. 2 og 3:
 »Stk. 2. Ministeren beskikker og afbeskikker medlemmer og suppleanter, jf. § 32, stk. 4, i lov om forskningsrådgivning m.v.
Stk. 3. Samtidig med beskikkelse af nye medlemmer og suppleanter af et udvalg kan ministeren undtagelsesvis forlænge beskikkelsesperioden for medlemmer og suppleanter af samme udvalg med henblik på disses færdiggørelse af sager, der efter afslutning af sædvanlig høringsprocedure er under behandling i udvalget.
Nye medlemmer og suppleanter deltager ikke i færdiggørelse af de pågældende sager.« § 2 Bekendtgørelsen træder i kraft 1. marts 2012.
