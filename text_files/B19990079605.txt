Bekendtgørelse om uddannelse i  

 fødevarehygiejne I medfør af § 53, § 56, stk. 2, 5 og 7, §§ 62, 64, 74, 75 samt §  

 78, stk. 3, i lov nr. 471 af 1. juli 1998 om fødevarer m.m., samt  

 efter bemyndigelse fra ministeren for fødevarer, landbrug og fiskeri  

 fastsættes:
Bekendtgørelsens område § 1. Bekendtgørelsen omfatter personer, som  

 er beskæftiget med tilvirkning i fødevarevirksomheder, der er  

 autoriseret, godkendt eller registreret i medfør af lov nr. 310 af 6.  

 juni 1973 om levnedsmidler, med senere ændringer.
Uddannelse § 2. Personer, som tilvirker fødevarer skal  

 gennemføre en uddannelse med certifikat i fødevarehygiejne  

 etableret efter reglerne i lov om arbejdsmarkedsuddannelser, jf. dog stk.  

 2.
 Stk. 2. Personer, der foretager tilvirkning af et  

 begrænset varesortiment, hvor råvarerne og behandlingen er af en  

 sådan karakter, at den sundhedsmæssige risiko ved tilvirkning og  

 servering er begrænset, kan i stedet for den i stk. 1 anførte  

 uddannelse vælge at gennemføre en af Fødevaredirektoratet  

 fastsat basisuddannelse i fødevarehygiejne.
 § 3. Krav om uddannelse som anført i § 2  

 gælder for personer, som opfylder følgende  

 betingelser:
 1)	Er fyldt 18 år.
2)	Er beskæftiget med tilvirkning af fødevarer.
Dog ikke  

 tilvirkning såsom udskæring af brød, kager, frugt og  

 grøntsager, ost i mindre omfang, formaling af kaffebønner og  

 lignende, hvis tilvirkningen ikke er forbundet med hygiejniske problemer,  

 håndtering af emballerede fødevarer, pasning af lukkede  

 procesanlæg eller lignende tilvirkning, som normalt ikke er forbundet  

 med hygiejniske problemer.
 § 4. De i § 3 nævnte personer skal have  

 påbegyndt uddannelsen i fødevarehygiejne senest 3 måneder  

 efter ansættelses- eller etableringsstart.
 Stk. 2. Tilsynsmyndigheden kan i særlige  

 tilfælde tillade, at uddannelsen ikke er påbegyndt inden for den  

 i stk. 1 anførte 3 måneders frist.
§ 5. Fødevaredirektoratet kan godkende  

 uddannelser i fødevarehygiejne, etableret af virksomheder,  

 organisationer og andre, som erstatning for de i § 2 anførte  

 uddannelser.
Uddannelserne skal være på mindst samme niveau som  

 de i § 2 anførte uddannelser.
 § 6. Personer, som har gennemført en  

 uddannelse inden for fødevareområdet eller har deltaget i kursus  

 i fødevarehygiejne på mindst samme niveau, som anført i §  

 2, stk. 1, er ikke omfattet af krav om uddannelse i henhold til § 2.
 Stk. 2. Personer, som udelukkende foretager den i § 2,  

 stk. 2, anførte tilvirkning og som ved deltagelse i kursus eller ved  

 beskæftigelse med tilvirkning i en fødevarevirksomhed har  

 erhvervet viden om fødevarehygiejne, er ikke omfattet af krav om  

 uddannelse i fødevarehygiejne.
 § 7. Fødevaredirektoratet kan træffe  

 bestemmelse om at visse faggrupper, som gennem deres uddannelse har erhvervet  

 sig særlig viden om hygiejne, som gør dem i stand til på  

 hygiejnisk forsvarlig måde at tilvirke fødevarer, ikke er  

 omfattet af krav om uddannelse med certifikat i fødevarehygiejne eller  

 basisuddannelse i fødevarehygiejne.
 § 8. Fødevaredirektoratet kan meddele  

 dispensation fra det i § 2 anførte krav om uddannelse.
 § 9. Udgifter i forbindelse med uddannelse i  

 fødevarehygiejne er Fødevaredirektoratet uvedkommende.
Tilsyn og kontrol § 10. De lokale tilsynsmyndigheder fører  

 kontrol med, at bestemmelserne i denne bekendtgørelse og  

 afgørelser truffet i henhold til bekendtgørelsen  

 overholdes.
 § 11. De lokale tilsynsmyndigheder kan meddele de  

 forbud og påbud, der anses for nødvendige for at sikre  

 overholdelse af bekendtgørelsen.
 § 12. Meddeler den lokale tilsynsmyndighed et  

 påbud eller et forbud i henhold til denne bekendtgørelse,  

 pålægger tilsynsmyndigheden virksomheden et gebyr til  

 dækning af de faktiske omkostninger ved opfølgning af det  

 pågældende påbud eller forbud.
 Stk. 2. Virksomheden skal indbetale gebyr efter stk. 1  

 til tilsynsmyndigheden senest 30 dage efter, at meddelelse om gebyrets  

 størrelse er modtaget.
Stk. 3. Beløb, som opkræves i medfør  

 af stk. 1, og som ikke betales rettidigt, tillægges en rente på  

 1,3 pct. månedligt for hver påbegyndt måned fra  

 forfaldsdagen at regne, medmindre andet er fastsat ved forordning.
For  

 erindringsskrivelser betales et gebyr på 200 kr., som reguleres i  

 henhold til § 3 i lov om en satsreguleringsprocent.
 Stk. 4. Der er udpantningsret for de i stk. 1-3  

 nævnte beløb.
Klage § 13. De lokale tilsynsmyndigheders  

 afgørelser i henhold til denne bekendtgørelse kan  

 påklages til Fødevaredirektoratet.
Fødevaredirektoratets  

 afgørelser er endelige.
 Stk. 2. Afgørelser truffet af  

 Fødevaredirektoratet som 1. instans kan påklages til Ministeriet  

 for Fødevarer, Landbrug og Fiskeri.
§ 14. Klagefristen er 4 uger fra den dag, hvor  

 afgørelsen er meddelt den pågældende.
Klage skal sendes  

 til den myndighed, der har truffet afgørelsen.
 Stk. 2. Klagemyndigheden kan indtil 6 måneder efter  

 afgørelsen se bort fra overskridelse af klagefristen, når  

 særlige grunde taler herfor.
 Straffe- og ikrafttrædelsesbestemmelser m.m.
 § 15. Overtrædelse af § 2 eller § 4 eller  

 afgørelser truffet i henhold til bekendtgørelsen straffes med  

 bøde.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 16. Bekendtgørelsen træder i kraft  

 den 30. oktober 1999.
 Stk. 2. Samtidig ophæves § 83, stk. 2-5, i  

 bekendtgørelse nr. 1000 af 27. november 1996 om levnedsmiddelhygiejne,  

 med senere ændringer.
 § 17. Personer, som er ansat i eller har etableret  

 fødevarevirksomhed før 1. januar 1997 er ikke omfattet af  

 bekendtgørelsens krav om uddannelse, såfremt der ikke  

 efterfølgende sker ansættelse i eller etableres anden  

 fødevarevirksomhed.
 Stk. 2. Personer, som på tidspunktet for  

 bekendtgørelsens ikrafttræden i henhold til  

 bekendtgørelse nr. 1000 af 27. november 1996 om levnedsmiddelhygiejne  

 har gennemført uddannelse med certifikat i levnedsmiddelhygiejne eller  

 har gennemført et af Fødevaredirektoratet godkendt kursus i  

 fødevarehygiejne, er ikke omfattet af  bekendtgørelsens krav om  

 uddannelse.
