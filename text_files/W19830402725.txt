Byggelovgivningens bestemmelser om ejerforhold må forstås i  

 overensstemmelse med ejerlejlighedslovgivningens bestemmelser, om ejerens  

 særejendomsret til lejligheder og medejendomsret til de fælles bestanddele af  

 ejendommen - ikkebærende vægge Byggestyrelsen har i dag skrevet følgende til Pernille M.
Johnsen og Leif  

 Ericson, Odensegade 17, 5,th, København Ø, og Hanne Rehhoff og Renee  

 Gregersen, Odensegade 17, 5,tv, 2100 København Ø:
 »Byggelovsklage vedrørende ejendommen matr.nr. 2156, Udenbys Klædebo  

 kvarter.
 I skrivelse af 5. oktober 1982 meddelte byggestyrelsen, at Deres klage af  

 24. september 1982 over magistratens påbud om udbedring af lejlighedsskel  

 mellem Deres og Deres nabos lejlighed blev sendt til magistraten til  

 udtalelse.
Magistraten har i skrivelse af 7. januar 1983 givet en redegørelse for  

 sagen og har meddelt: »Magistraten anser forholdet som et  

 samejeanliggende mellem ejerne af de 2 pågældende lejligheder, og man har med  

 henvisning til byggelovens § 17 pålagt de nuværende ejere at berigtige  

 forholdet.
Magistraten har ikke dermed taget stilling til placering af  

 ansvaret køber og sælger imellem for udbedring af forholdet.« Til Deres orientering vedlægges kopi af magistratens svar.
 Det fremgår af sagen, at magistraten ved skrivelse af 24. april 1981  

 meddelte ejerforeningen påbud efter byggelovens § 17 om at udbedre  

 luftlydisolation mellem de 2 lejligheder, idet lejlighedsskellet ikke  

 overholdt kravene i bygningsreglement-1977,kap. 9.2.1., stk. 2.
 Påbuddet blev gentaget overfor ejerforeningen ved magistratens skrivelse  

 af 4. juni 1981.
Ved skrivelse af 1. september 1982 meddelte magistraten Dem og Deres nabo  

 påbud om at udbedre lejlighedsskellet, idet magistraten samtidig ophævede de  

 tidligere meddelte påbud overfor ejerforeningen.
Magistraten begrundede dette  

 med, at man efter nærmere overvejelse måtte anse væggen mellem de 2  

 lejligheder for at være i sameje mellem de to ejere af lejlighederne, idet  

 lejlighedsskellet er uden betydning for ejendommens bærende konstruktioner.
I byggestyrelsens skrivelse af 5. oktober 1982 tog man forbehold med  

 hensyn til, om Deres klage kunne tages op til behandling, idet magistratens  

 afgørelser efter byggelovens § 23 kun kan påklages til byggestyrelsen, hvis  

 afgørelsen omfatter spørgsmål om forståelse af byggeloven eller en  

 bestemmelse fastsat i medfør af denne lov.
Påklage kan endvidere tillades,  

 hvis afgørelsen efter byggestyrelsens vurdering har almindelig interesse  

 eller videregående betydelige følger for klageren.
 I denne anledning skal byggestyrelsen meddele følgende:
 Efter byggelovens § 17 påhviler det den til enhver tid værende ejer at  

 berigtige forhold, som er i strid med byggelovgivningen.
 I ejendomme, der er opdelt i ejerlejligheder, må byggelovgivningens  

 bestemmelser om ejerforhold forstås i overensstemmelse med  

 ejerlejlighedslovgivningens bestemmelser om ejerens særejendomsret til  

 lejligheder og medejendomsret til de fælles bestanddele af ejendommen.
 Det er herefter byggestyrelsens opfattelse, at vægge, der adskiller to  

 lejligheder, må anses for at være i sameje mellem de to ejere for så vidt der  

 ikke er tale om bærende konstruktioner (der anses for fællesejendom).
 Påbud om udbedring af mangler ved sådanne vægge må derfor rettes til de  

 pågældende to ejere, som det også er sket ved magistratens skrivelse af 1.  

 september 1982.
 Byggestyrelsen skal endvidere meddele, at det ligger udenfor magistratens  

 muligheder i henhold til byggelovgivningen at tage stilling til  

 ansvarsplaceringen vedrørende mangler ved lejlighedsskellet, og magistraten  

 har efter byggelovgivningen ikke hjemmel til at rejse krav overfor sælgeren.  

 Disse forhold er af privatretlig karakter, og et eventuelt erstatningskrav må  

 rejses af den enkelte ejer.
Vedrørende Deres spørgsmål om kommunens tilsyn med byggeriet skal  

 byggestyrelsen oplyse, at byggelovgivningen ikke indeholder særlige  

 bestemmelser for kommunens tilsyn.
Det er således overladt til kommunen at  

 bestemme tilsynets art og omfang indenfor almindelige forvaltningsretlige  

 rammer for forsvarlig offentlig administration.
Byggestyrelsen har ikke  

 fundet, at magistraten har handlet i strid hermed.
 Byggestyrelsen har ikke herudover fundet, at byggelovens klagebetingelser  

 er opfyldt, og man kan herefter ikke foretage videre i sagen.
Man beklager den sene besvarelse.' Der henvises til j.nr.UK 11492.
