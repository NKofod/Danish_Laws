 1. Bestemmelserne fastsat i:
 »Aftale mellem Dansk Agrokemisk Forening og Landbrugsministeriet  

 (Statens Planteavlsforsøg) vedrørende anmeldelse, afprøvning og anerkendelse  

 af pesticider og vækstregulerende midler« er også gældende for  

 afprøvning og anerkendelse af tankblandinger både hvad angår de generelle  

 bestemmelser betalingsreglement og anmeldelsesfrister.
 For tankblandinger fastsættes yderligere følgende bestemmelser:
2. Blandinger af bekæmpelsesmidler kan opnå  

 anerkendelse, såfremt et eller flere af følgende forhold er opfyldt: I  

 Blandingen udviser en synergistisk effekt II Blandingen udvider det  

 biologiske virkningsspektrum III Blandingen kan medføre nedsat dosis i forhold til summen af  

 enkeltmidlerne.
IV Blandingen udviser forbedret tålsomhed på kulturplanterne  

 i forhold til enkeltmidlerne.
 Blandinger af bekæmpelsesmidler, der alene gennemføres for at opnå en  

 arbejdsbesparelse, kan ikke opnå anerkendelse.
 3. Omfattet af aftalen er blandinger af herbicider med  

 herbicider, fungicider med fungicider, insekticider med insekticider,  

 vækstregulerende midler med vækstregulerende midler og herbicider med  

 vækstregulerende midler, samt tilsætning af additiver til nævnte midler eller  

 blanding af midler.
 4. Hvis der i en tankblanding indgår midler fra flere  

 firmaer, skal der foreligge skriftlig anmeldelse eller accept heraf fra de  

 firmaer, hvis midler indgår i blandingen.
5. Det påhviler det (de) anmeldende firma (firmaer) at  

 afklare, om en given tankblanding er i overensstemmelse med  

 bekæmpelsesmiddelkontorets bestemmelser om, hvad der må blandes.
Hvis  

 blandingen på tidspunktet for anerkendelsens optagelse i anerkendelseslisten  

 ikke er i overensstemmelse med Bekæmpelsesmiddelkontorets bestemmelser om  

 tankblandinger, optages tankblandingen ikke i anerkendelseslisten.
Det samme  

 gælder også, hvis der i tankblandingen indgår et ikke godkendt middel.
6. Tankblandingen betragtes afgiftsmæssigt som eet  

 middel.
Såfremt virkningen af eet eller flere af de i tankblandingen  

 indgående midler ikke allerede er kendt, f.eks. har været i afprøvning eller  

 er under afprøvning ved Statens Planteavlsforsøg, skal dette eller disse  

 midler afprøves som enkelt midler i sammenligning med tankblandingen.
Herfor  

 betales sædvanlige afprøvningsafgifter.
 7. Opkrævning af afgifter tilsendes det firma, der har  

 anmeldt afprøvningen.
 Er der flere firmaer anført som anmelder af tankblandingen, deles og  

 opkræves afgiften ligeligt mellem de anmeldende firmaer, medmindre andet er  

 anført.
 Foranstående aftale godkendes herved med virkning fra 1. juni 1984.
Statens Planteavlsudvalg Dansk Agrokemisk Forening den 14. juni 1984 den  

 28. maj 1984 P.U.V.
P.B.V.
Arent B.
Josefsen Uri Nathan Landbrugsministeriet, den 2. juli 1984 P.M.V.
 e.b.
