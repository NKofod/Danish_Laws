I medfør af § 9, stk. 3, i lov om radio- og fjernsynsvirksomhed, jf.  

 lovbekendtgørelse nr. 559 af 20. september 1988, fastsættes følgende: Navn,  

 hjemsted og formål § 1.  Danmarks Radio er en selvstændig offentlig  

 institution, hvis vedtægt fastsættes af kommunikationsministeren.
 § 2.  Danmarks Radios hjemsted er Gladsaxe Kommune.
 § 3.  Danmarks Radio er forpligtet over for hele  

 befolkningen til at udsende radiofoni- og fjernsynsprogrammer omfattende  

 nyhedsformidling, oplysning, underholdning og kunst.
Stk. 2.  Der skal ved programlægningen lægges afgørende  

 vægt på hensynet til informations- og ytringsfriheden.
Der skal i  

 programudbuddet tilstræbes kvalitet, alsidighed og mangfoldighed.
Ved  

 informationsformidlingen skal der lægges vægt på saglighed og upartiskhed.
 Stk. 3.  Danmarks Radio kan udøve anden  

 programvirksomhed, herunder ved udsendelse til udlandet og ved fremstilling  

 af programmer til distribution på anden måde end gennem udsendelser.
 Stk. 4.  Danmarks Radio kan udøve anden virksomhed i  

 tilknytning til programvirksomheden eller med henblik på udnyttelse af  

 institutionens tekniske udstyr, særlige sagkundskab m.v.
 Stk. 5.  Efter regler fastsat af  

 kommunikationsministeren er Danmarks Radio forpligtet til at udsende  

 meddelelser af beredskabsmæssig betydning for befolkningen.
Bestyrelse § 4.  Danmarks Radio ledes af en bestyrelse på 11  

 medlemmer, som beskikkes af kommunikationsministeren. 1 medlem (formanden)  

 udpeges af kommunikationsministeren, og 9 medlemmer udpeges af Folketinget.  

 De fastansatte medarbejdere i Danmarks Radio udpeger 1 medlem.  

 Kommunikationsministeren beskikker næstformanden blandt de medlemmer, der er  

 udpeget af Folketinget.
 Stk. 2.  Kommunikationsministeren fastsætter regler for  

 medarbejdernes valg af bestyrelsesmedlem efter forslag udarbejdet af  

 bestyrelsen.
 Stk. 3.  I tilfælde af udtræden udpeges et nyt medlem  

 for den resterende del af beskikkelsesperioden.
 Stk. 4.  Medlemmer af Folketinget kan ikke være  

 medlemmer af bestyrelsen.
 Stk. 5.  Beskikkelsen gælder for 4 år.
 Stk. 6.  Bestyrelsen tegnes af formanden eller i dennes  

 fravær af næstformanden.
 § 5.  Bestyrelsen er Danmarks Radios øverste ledelse  

 og har det overordnede ansvar for, at de bestemmelser for Danmarks Radios  

 virksomhed, der er fastsat i lov om radio- og fjernsynsvirksomhed,  

 overholdes.
 Stk. 2.  Bestyrelsen fastsætter de almindelige  

 retningslinjer for Danmarks Radios virksomhed.
 Stk. 3.  Bestyrelsen ansætter og afskediger  

 generaldirektøren og de øvrige medlemmer af Danmarks Radios direktion.
 Stk. 4.  Bestyrelsen kan selv fastsætte sin  

 forretningsorden.
 § 6.  Bestyrelsens medlemmer modtager honorar, som  

 årligt fastsættes af kommunikationsministeren.
 Stk. 2.  Udgifter - herunder bl.a. til rejser, fortæring  

 og ophold - i institutionens tjeneste godtgøres bestyrelsens medlemmer efter  

 regler fastsat af bestyrelsen.
 Bestyrelsens møder m.v.
 § 7.  Bestyrelsen træffer sine afgørelser i  

 bestyrelsesmøderne.
Stk. 2.  Bestyrelsens beslutninger træffes ved simpel  

 stemmeflerhed.
I tilfælde af stemmelighed gør formandens stemme udslaget.
§ 8.  Bestyrelsen er beslutningsdygtig, hvis over  

 halvdelen af medlemmerne er til stede.
Er færre medlemmer til stede, kan der  

 dog træffes afgørelse i sager, hvor beslutning ikke kan afventes uden  

 væsentlig ulempe.
I førstkommende møde giver formanden meddelelse om sagens  

 udfald.
 Stk. 2.  En sag, der er udsat på grund af manglende  

 beslutningsdygtighed, kan afgøres i næste møde, selv om bestyrelsen ikke er  

 beslutningsdygtig i henhold til stk. 1.
 § 9.  Formanden for bestyrelsen bestemmer tid og sted  

 for bestyrelsesmøderne, fastsætter dagsordenen for møderne og leder disse.
 Stk. 2.  Hvis mindst fire bestyrelsesmedlemmer eller  

 generaldirektøren kræver det, skal formanden indkalde til møde senest inden  

 14 dage.
 Stk. 3.  Hvis bestyrelsens formand er forhindret i at  

 deltage i bestyrelsens møder, træder næstformanden i formandens sted.
 § 10.  Bestyrelsens møder er lukkede.
Stk. 2.  Generaldirektøren overværer bestyrelsens møder  

 og har ret til at deltage i forhandlingerne.
Andre medarbejdere i Danmarks  

 Radio kan deltage efter aftale mellem formanden for bestyrelsen og  

 generaldirektøren.
Stk. 3.  Formanden afgør, om en sag efter sin karakter  

 er omfattet af reglerne om tavshedspligt, jf.
Forvaltningslovens § 27.
Stk. 4.  Bestyrelsen afgør, om et medlem eller en  

 person, som deltager i bestyrelsens møder, er omfattet af reglerne om  

 inhabilitet, jf.
Forvaltningslovens kap. 2.
Generaldirektøren § 11.  Generaldirektøren har det daglige programansvar  

 og varetager den daglige administrative og økonomiske ledelse af Danmarks  

 Radio.
Generaldirektøren skal sikre, at virksomheden ledes i overensstemmelse  

 med lov om radio- og fjernsynsvirksomhed og de af bestyrelsen fastsatte  

 retningslinjer for Danmarks Radios virksomhed.
 Stk. 2.  Generaldirektøren fastsætter de nærmere  

 retningslinjer for Danmarks Radios daglige drift.
 § 12.  Generaldirektøren ansætter og afskediger  

 Danmarks Radios medarbejdere, bortset fra medlemmerne af Danmarks Radios  

 direktion, jf. § 5, stk. 3.
§ 13.  Generaldirektøren afgiver forslag til  

 bestyrelsens beslutning om Stk. 2.  Generaldirektøren kan afgive forslag til  

 bestyrelsen i alle sager, der behandles af denne, undtagen i sager, der  

 vedrører ansættelse og afskedigelse af generaldirektøren.
§ 14.  Generaldirektøren forelægger til orientering i  

 bestyrelsen Klager over programvirksomheden § 15.  Klager over bestemte programmer eller  

 programserier, der er udsendt af Danmarks Radio, skal indgives til Danmarks  

 Radio inden 4 uger efter, at programmet eller programserien er udsendt.  

 Generaldirektøren er ansvarlig for, at klager behandles hurtigst muligt efter  

 deres modtagelse.
 Stk. 2.  Generaldirektørens afgørelse af en klagesag  

 efter stk. 1 kan af den, afgørelsen vedrører, indbringes for Radionævnet  

 inden 4 uger efter, at generaldirektørens afgørelse er meddelt den  

 pågældende.
 Stk. 3.  Det påhviler generaldirektøren at sikre, at  

 alle udsendelser optages på bånd, og at disse opbevares i 3 måneder, jf. stk.  

 4. Kommunikationsministeren kan fastsætte nærmere regler om optagelse og  

 opbevaring af udsendelser.
 Stk. 4.  Bånd, der er opbevaret efter stk. 3, må ikke  

 destrueres, så længe en klagesag vedrørende udsendelsen verserer, jf. stk. 1  

 og 2.
 Stk. 5.  Klager over afvisning af programforslag og  

 lign. afgøres endeligt af generaldirektøren.
Finansiering § 16.  Danmarks Radios virksomhed finansieres gennem  

 afgifter for benyttelse af radiofoni- og fjernsynsmodtagere samt ved  

 indtægter ved salg af ydelser m.v.
§ 17.  Bestyrelsen afgiver hvert år inden 1. april til  

 kommunikationsministeren forslag til budgetramme for det følgende år  

 indeholdende overslag over forventede indtægter, driftsudgifter og  

 anlægsudgifter, samt budget for Radiofondens formuesaldo.
Bestyrelsen afgiver  

 samtidig forslag til størrelsen af den andel af licensafgifterne, der skal  

 tilgå Danmarks Radio.
 Stk. 2.  Forslaget til budgetramme udarbejdes i  

 budgetårets pris- og lønniveau med angivelse af beregningsgrundlag herfor.  

 Der redegøres særskilt for forventede indtægter og udgifter vedrørende salg  

 af ydelser m.v.
Stk. 3.  Forslaget til budgetramme skal indeholde en  

 redegørelse for foreslåede ændringer i forhold til det seneste budget og i  

 forhold til det tidligere principielt godkendte budgetoverslag.
Forslaget  

 suppleres med budgetoverslag for de tre følgende år.
Budgetforslag og  

 budgetoverslag skal indeholde en redegørelse for følgende  

 budgetteringsforudsætninger: For så vidt angår anlægsudgifter, skal der gives  

 oplysning om, hvorledes udgifterne indgår i institutionens  

 investeringsprogram i den samlede budgetperiode.
For så vidt angår  

 driftsudgifter, skal der for hele budgetperioden, sammenholdt med de seneste  

 afsluttede 3 regnskabsår, gives oplysning om hovedlinjerne i den påtænkte  

 programaktivitet opdelt på hovedområder samt en redegørelse for udviklingen i  

 produktivitet.
Der skal endvidere gives oplysning om udviklingen i  

 gennemsnitsløn i de seneste 3 regnskabsår.
Endelig skal der i  

 budgetoverslaget gives en særskilt vurdering af den forventede udvikling i  

 salg af ydelser m.v.
 § 18.  Kommunikationsministeren fastsætter hvert år så  

 vidt muligt inden den 1. juni med tilslutning fra Folketingets finansudvalg  

 licensafgifternes størrelse.
Stk. 2.  Kommunikationsministeren fastsætter samtidig  

 budgetrammen.
Der gives principiel tilslutning til en foreløbig budgetramme  

 for den derefter følgende 3-års periode.
Stk. 3.  Udsving på budgetrammens drifts- og  

 anlægsudgifter på indtil 4 pct. overføres umiddelbart ved merforbrug til  

 følgende budgetår som krav om kompensation.
Såfremt de samlede afvigelser  

 påregnes at overstige de 4 pct., forelægges den ændrede situation for  

 Generaldirektoratet for P & T, inden der disponeres.
Stk. 4.  Merforbrug må kun ske inden for rammerne af  

 Radiofondens reserver.
Såfremt der 3 år i træk konstateres merforbrug, tages  

 udsvingsordningen op til fornyet overvejelse.
Stk. 5.  Kommunikationsministeren træffer i forbindelse  

 med fastsættelse af budgetrammen for det år, der følger efter  

 regnskabsaflæggelsen, nærmere bestemmelse om over hvilken periode udligning  

 skal finde sted.
Kommunikationsministeren kan i særlige tilfælde træffe  

 bestemmelse om, at udligning ikke skal finde sted.
 Stk. 6.  Mindreforbrug inden for budgetrammens samlede  

 drifts- og anlægsudgifter kan overføres til det følgende budgetår som  

 genbevilling.
 § 19.  Inden for den af kommunikationsministeren  

 godkendte budgetramme udarbejder bestyrelsen et budget for budgetåret.  

 Budgettet sendes til kommunikationsministeren og Folketinget til orientering  

 senest 1. december i året før budgetåret.
Regnskab og revision § 20.  Danmarks Radios regnskabsår er kalenderåret.  

 Årsregnskabet skal udvise sendetider, indtægter, driftsudgifter og  

 anlægsudgifter, resultat samt balance for ultimo året. Årsregnskabet  

 udarbejdes efter principper, der fastsættes af kommunikationsministeren efter  

 forhandling med Danmarks Radio.
 Stk. 2.  Bestyrelsen fastsætter efter forhandling med  

 Rigsrevisionen regnskabsinstruks for Danmarks Radio, der skal indeholde de  

 fornødne regler for anbringelse af Radiofondens midler samt for Danmarks  

 Radio's regnskabsaflæggelse.
 Stk. 3.  Generaldirektøren fastsætter efter forhandling  

 med Rigsrevisionen fornødne interne regnskabsinstrukser.
 § 21.  Årsregnskabet revideres af Rigsrevisionen.
 Stk. 2.  Danmarks Radio afgiver inden 1. maj det  

 følgende år årsregnskabet til Rigsrevisionen.
 Stk. 3.  Rigsrevisionen udarbejder til bestyrelsen  

 revisionsprotokol om det udførte revisionsarbejde og afgiver  

 revisionspåtegning på årsregnskabet.
 Stk. 4.  Generaldirektøren forelægger det reviderede  

 årsregnskab for bestyrelsen bilagt revisionens bemærkninger samt  

 generaldirektørens eventuelle bemærkninger hertil.
Stk. 5.  Bestyrelsen forelægger inden 1. oktober det  

 reviderede årsregnskab bilagt revisionens bemærkninger for  

 kommunikationsministeren til godkendelse.
Generaldirektoratet for P & T  

 sender efter godkendelse årsregnskabet til Folketinget til orientering.
Radiofonden § 22.  Den del af licensafgifterne, der tilgår  

 Danmarks Radio, indgår i en særlig fond, der benævnes Radiofonden.  

 Radiofonden bestyres af Danmarks Radio's bestyrelse.
 Stk. 2.  Generaldirektøren råder på bestyrelsens vegne  

 over Danmarks Radios midler og tegner Danmarks Radio, herunder ved køb og  

 salg af fast ejendom.
 Stk. 3.  Generaldirektøren fastsætter, hvem der på hans  

 vegne kan råde over Danmarks Radios beholdninger, og fastsætter regler for  

 attestation og anvisning af bilag.
 Stk. 4.  I regnskabsinstruksen for Danmarks Radio, jf. §  

 20, stk. 2, kan det bestemmes, at Radiofondens likvide midler inden for en  

 ramme, der fastsættes af kommunikationsministeren, kan anbringes i  

 rettigheder til programstof til senere anvendelse.
Programråd § 23.  Programrådet er et rådgivende organ, der skal  

 drøfte generelle spørgsmål vedrørende Danmarks Radios programvirksomhed i  

 form af efterfølgende generel vurdering af udsendelsesvirksomheden, herunder  

 drøftelser af bredere programkredse eller programtyper (temadebatter).
 Stk. 2.  Rådet kan afgive udtalelse til bestyrelse og  

 direktion.
 § 24.  Programrådet består af 30 medlemmer, der  

 repræsenterer den danske befolknings interesser med hensyn til erhverv,  

 arbejdsmarked, undervisning, kirkelige forhold, kunst, fritid, idræt og  

 forbrugerforhold. 10 af medlemmerne udpeges af lytter- og seerorganisationer.
 Stk. 2.  Kommunikationsministeren træffer nærmere  

 bestemmelse om programrådets sammensætning, herunder om lytter- og  

 seerorganisationernes repræsentation efter stk. 1.
§ 25.  Programrådet afholder efter drøftelse med  

 Danmarks Radio indtil 4 årlige møder.
Af disse møder holdes mindst 1 som  

 fællesmøde med amtsprogramrådenes formænd, jf. § 27, stk. 2.
Stk. 2.  Bestyrelsen og generaldirektøren deltager i  

 programrådets møder.
Endvidere kan repræsentanter for Danmarks Radio deltage  

 efter aftale mellem formanden for programrådet og Danmarks Radio.
Stk. 3.  Programrådet vælger selv sin formand og  

 næstformand, og hvis formanden er forhindret i at deltage i programrådets  

 møder, træder næstformanden i formandens sted.
Programrådet fastsætter selv  

 sin forretningsorden.
 Stk. 4.  Udgifter ved programrådets virksomhed afholdes  

 af Danmarks Radio, der tillige stiller sekretariatsbistand til rådighed.
 Stk. 5.  Programrådets funktionsperiode er 4 år.
 § 26.  Kommunikationsministeren træffer bestemmelse  

 vedrørende vederlæggelse af programrådets medlemmer.
Amtsprogramrådene § 27.  For hvert amt og for Københavns og  

 Frederiksberg kommuner i fællesskab nedsættes et programråd efter regler, der  

 fastsættes af amtsrådet (Københavns og Frederiksberg kommuner).  

 Amtsprogramrådet er et rådgivende organ, som har til opgave at følge Danmarks  

 Radios regionale programvirksomhed, og som kan fremkomme med synspunkter  

 herom samt om programvirksomheden i øvrigt over for det programråd, der er  

 nævnt i § 23.
 Stk. 2.  Mindst 1 gang om året aflægger formændene for  

 amtsprogramrådene i et fællesmøde med programrådet beretning om de enkelte  

 amtsprogramråds vurdering af den regionale programvirksomhed og  

 programvirksomheden i øvrigt.
§ 28.  Amtsprogramrådenes medlemmer beskikkes for en  

 periode af 4 år.
Repræsentanter for folkelige og kulturelle organisationer i  

 amtet samt personer, der - uden at repræsentere nogen organisation eller  

 institution - alene er valgt i kraft af rent personlige kvalifikationer - bør  

 have sæde i amtsprogramrådene.
Amtsprogramrådenes funktionsperiode svarer til  

 valgperioden for amtsrådene.
Stk. 2.  Det enkelte amtsprogramråd vælger selv sin  

 formand og næstformand, og hvis formanden er forhindret i at deltage i  

 amtsprogramrådets møder, træder næstformanden i formandens sted.
Det enkelte  

 amtsprogramråd fastsætter med amtsrådets godkendelse rådets forretningsorden.
 Stk. 3.  Amtsprogramrådenes sekretariatsforretninger  

 varetages af den pågældende amtskommune (Københavns og Frederiksberg  

 kommuner), der tillige afholder de udgifter, der er forbundet med rådets  

 virke, herunder rejsegodtgørelse og eventuelle diæter til medlemmerne.  

 Danmarks Radio afholder udgifterne ved Danmarks Radios medarbejderes  

 deltagelse i amtsprogramrådenes møder.
Ændring af vedtægten § 29.  Bestyrelsen kan stille forslag om ændringer af  

 denne vedtægt over for kommunikationsministeren.
 Stk. 2.  Kompetencen til vedtægtsændring ligger hos  

 kommunikationsministeren.
Overgangsbestemmelser § 30.  De allerede udpegede amtsprogramråd fortsætter  

 deres funktion til 31. december 1989.
