Ændringsforslag stillet den 4. marts 2019 uden for betænkningen Ændringsforslag til 2. behandling af Forslag til lov om ophævelse af lov om afgift af mineralsk fosfor i foderfosfat og ændring af tinglysningsafgiftsloven, øl- og vinafgiftsloven, opkrævningsloven og selskabsskatteloven (Nedsættelse af afgift på øl og vin, afskaffelse af registreringsafgiften på fly, ophævelse af lov om afgift af mineralsk fosfor i foderfosfat og forhøjelse af restskatteprocenten for selskabsskat) [af skatteministeren (Karsten Lauritzen)]:
Til § 3 Af skatteministeren:
 12) Før nr. 1 indsættes som nyt nummer:
»01. I § 11 C, stk. 1, 2. pkt., ændres »og § 32 i tonnageskatteloven« til: »og § 32, tonnageskatteloven«.« [Rettelse af fejl i lov nr. 1726 af 27. december 2018] Til § 7 13) I stk. 2 indsættes efter »1 og 2,«: »§ 3, nr. 01,«.
[Ikrafttrædelsestidspunkt for ændringsforslag nr. 12] 14) Efter stk. 3, der bliver stk. 4, indsættes som nyt stykke:
»Stk. 5. § 3, nr. 01, har virkning for indkomstår, der påbegyndes den 1. januar 2019 eller senere.« Stk. 4 bliver herefter stk. 6.
[Virkningstidspunkt for ændringsforslag nr. 12] 15) I stk. 4, der bliver stk. 6, ændres »§ 3« til: »§ 3, nr. 1,«.
[Konsekvensændring som følge af ændringsforslag nr. 12 og 14] Bemærkninger Til nr. 12 Det foreslås at rette en fejl, der er opstået i forbindelse med optrykningen af lovforslag nr.
L 28 A, folketingsåret 2018-2019, efter andenbehandlingen, og som indebærer, at bestemmelsen i selskabsskattelovens § 11 C, stk. 1, 3. pkt., som affattet ved § 1, nr. 10, i lov nr. 1726 af 27. december 2018 er forkert.
Bestemmelsen foreslås derfor ændret, således at den som tilsigtet formuleres i overensstemmelse med ordlyden af § 1, nr. 10, i lovforslag nr.
L 28 som fremsat.
Til nr. 13 Med ændringsforslaget foreslås, at den rettelse af bestemmelsen i selskabsskattelovens § 11 C, stk. 1, 3. pkt., der foreslås i ændringsforslag nr. 12, træder i kraft den 1. april 2019.
Til nr. 14 Det følger af § 9, stk. 6, i lov nr. 1726 af 27. december 2018, at lovens § 1, nr. 10, har virkning for indkomstår, der påbegyndes den 1. januar 2019 eller senere.
Der foreslås derfor samme virkningstidspunkt for den rettelse af bestemmelsen, der foreslås i ændringsforslag nr. 12.
Til nr. 15 Med ændringsforslaget foreslås en konsekvensændring for at tage højde for ændringsforslag nr. 12 og 14.
