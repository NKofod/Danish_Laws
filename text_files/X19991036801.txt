Nyt om arbejdsskader - sportsskader som  

 arbejdsskader Arbejdsskadens afgrænsning Efter praksis kan en skade opstået i forbindelse med  

 sport anerkendes, hvis det er sandsynligt, at der er en usædvanlig  

 afvigelse i forhold til den almindelige sportsudøvelse og en  

 overtrædelse af spillets regler.
Det gælder også skader  

 efter fald.
 Hændelser, der ligger inden for spillets regler, kan  

 dog anerkendes, hvis der kan påvises et voldsomt og usædvanligt  

 forløb i forhold til spillets normale udførelse.
 Ved vurderingen heraf lægges blandt andet vægt  

 på årsagen til og omstændighederne ved hændelsen samt  

 hændelsens og skadens karakter.
 Deltagere i forbindelse med fx boldspil må  

 være forberedt på lovlige tacklinger, der er udført inden  

 for rammerne af boldspillet.
 Skader opstået under sport har været  

 drøftet på et principielt møde i Den Sociale Ankestyrelse  

 i foråret 1999. Ankestyrelsen har udsendt en social meddelelse (SM  

 U-6-99) om emnet.
Nogle sager, der belyser praksis Sag nr. 1 En fodboldtræner skulle efter endt  

 fodboldtræning samle bolde ind og ville i den forbindelse sparke en  

 fodbold hen til en anden person.
Idet han skulle sparke til bolden, blev han  

 ramt af en fodbold på det ben, som han støttede på,  

 hvorved han kom ud af balance og faldt.
Der blev ved vurderingen af hændelsen lagt til  

 grund, at der var dokumenteret en usædvanlig afvigelse af  

 forløbet, der gik ud over, hvad træneren måtte være  

 forberedt på.
Træneren havde ingen mulighed for at forberede  

 eller kontrollere hændelsens forløb, da han var uvidende om, at  

 han ville blive ramt på "støttebenet" samtidig med, at han selv  

 var i færd med at sparke til en bold.
Den anmeldte hændelse blev  

 anerkendt som arbejdsskade.
Sag nr. 2 En kursusleder i en fodboldklub skulle demonstrere en  

 tacklingsøvelse med en kursist.
Da lederen kom for sent til bolden,  

 fik modspilleren sparket først, hvorefter kursuslederens ben ramte  

 bolden i tacklingen, og han fik et vrid i ankel og knæ.
Der blev ved vurderingen af hændelsen lagt til  

 grund, at der ikke var dokumenteret en udefra kommende påvirkning, der  

 gik ud over, hvad der måtte anses for sædvanligt forekommende i  

 en tacklingssituation under fodboldspil.
Selv om tacklingen blev  

 udført lidt anderledes end planlagt, så var den reglementeret  

 udført med bold imellem.
Der var derved ikke direkte kontakt mellem  

 modspillerens støvle og kursuslederens ben.
Den anmeldte  

 hændelse kunne således ikke anerkendes som en arbejdsskade.
Sag nr. 3 En ishockeyspiller blev under en træningskamp  

 tacklet i forbindelse med dribling.
En modstander smed sig ned og ramte  

 skadelidte på stav og ankel, hvorved han faldt og med stor fart gled  

 ind i banden og derved forvred venstre fod.
Ved vurderingen af hændelsen blev lagt til grund, at  

 skadelidte var udsat for en usædvanlig afvigelse i forhold til det  

 normale spil i form af en ulovlig og voldsom tackling.
Skaden blev derfor  

 anerkendt som en arbejdsskade.
Sag nr. 4 En skiguide kørte ned ad en piste i god sigtbarhed.  

 Skiguiden kørte langsomt for ikke at beskadige madvarer, som han havde  

 i rygsækken.
Under kørslen krydsede skispidserne hinanden, da en  

 sne- eller isklump gav modstand mod venstre ski.
Han havde ingen mulighed for  

 at se denne klump, da den var dækket af lidt sne.
Skiguiden faldt og  

 forvred knæet.
 Der blev ved vurderingen af hændelsen lagt til  

 grund, at der var tale om en usædvanlig afvigelse, der gik ud over,  

 hvad guiden måtte være forberedt på i forbindelse med den  

 omhandlende situation, hvorfor den anmeldte skade blev anerkendt som  

 arbejdsskade.
 Yderligere oplysninger kan fås hos kontorchef Mette  

 Thiesen.
