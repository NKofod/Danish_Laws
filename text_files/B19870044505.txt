(medicinkistebekendtgørelsen) I medfør af § 2, stk. 5, jfr. stk. 2, i lov nr. 98 af 12. marts 1980 om  

 skibes sikkerhed m.v. og efter samråd med Sundhedsstyrelsen fastsættes:
§ 1.  Ethvert skib, jfr. dog § 14, skal være forsynet  

 med en kiste eller et skab, særligt indrettet til opbevaring af de  

 foreskrevne lægemidler m.v.
Kisten eller skabet betegnes i det følgende  

 medicinkisten.
 Stk. 2.  Medmindre andet fremgår af sammenhængen,  

 forstås i denne bekendtgørelse ved »lægemidler« tillige tekniske  

 desinfektionsmidler, forbindsstoffer, sygeplejeartikler og instrumenter.
 Stk. 3.  Ved »euforiserende stoffer« forstås  

 de lægemidler, der er omfattet af § 5 i Sundhedsstyrelsens bekendtgørelse om  

 rekvirering og udlevering af lægemidler (visse lægemidler indeholdende  

 euforiserende stoffer), for tiden bekendtgørelse nr. 510 af 19. november  

 1985.
 Stk. 4.  Ved »nærfart« forstås fart syd for 62  

 grader N. bredde, nord for 48 grader N. bredde og øst for 12 grader V.  

 længde, fart i Østersøen, fart på Færøerne og Færø Banke samt fart langs  

 Grønlands kyster i en afstand af ikke over 200 sømil fra kysten.
 § 2.  Medicinkisterne betegnes efter indholdets omfang  

 med tallene 1, 2 og 3. Afgørende for hvilken medicinkiste, der skal være  

 ombord i det enkelte skib, er antallet af ombordværende personer sammenholdt  

 med om skibet går i fart indenfor eller udenfor det i § 1, stk. 4 nævnte  

 område som angivet i nedenstående skema:
 Stk. 2.  Skibe, der går i fart af over 1/2 times, men  

 ikke over 4 timers varighed i søen, skal dog, uanset antallet af  

 ombordværende og fartsområdet, alene være forsynet med medicinkiste 1.
 § 3.  Fiskefartøjer, der driver fiskeri langs Norges  

 vestkyst nordligere end 62 grader nordlig bredde - dog ikke længere end 200  

 sømil fra kysten - skal, uanset § 2, stk. 1, alene være forsynet med  

 medicinkiste 1 suppleret med antibiotika.
§ 4.  For skibe, der skal være forsynet med  

 medicinkiste 3, kan der, såfremt antallet af ombordværende personer ikke  

 overstiger 14, foretages reduktion med halvdelen af den foreskrevne mængde af  

 lægemidler.
Halveringen gælder dog ikke de foreskrevne mængder antibiotica  

 (tabletter og injektionsvæsker), malariamidler, adrenalininjektionsvæske og  

 oxygen.
 § 5.  Redningsbåde og -flåder skal være forsynet med  

 en medicinkiste, der betegnes medicinkiste 4.
Stk. 2.  For så vidt skibets fartsområde går ud over  

 »nærfart«, skal der til hver medicinkiste 4 forefindes en  

 supplementskasse med smertestillende lægemidler.
Undtaget herfra er  

 fiskefartøjer uanset fartsområde.
Stk. 3.  Supplementskasserne må ikke opbevares i  

 redningsmidlerne.
De skal opbevares vel sikret, om muligt i forbindelse med  

 skibets medicinkiste.
Stk. 4.  Supplementskasserne må alene udleveres af  

 skibsføreren eller den, som han har bemyndiget dertil, og udlevering må kun  

 finde sted i situationer, hvor anvendelse af redningsbåde og/eller -flåder er  

 påkrævet.
Den, hvem udlevering påhviler, skal påse, at enhver redningsbåd og  

 -flåde, der tages i brug, forsynes med en supplementskasse som nævnt i stk.  

 2.
§ 6.  Om det til enhver tid foreskrevne indhold af  

 medicinkisterne herunder supplementskasserne, gives meddelelse i dagbladet  

 »Børsen«, i »Efterretninger for Søfarende«, i  

 »Skibstilsynets Meddelelser«, i »Archiv for Pharmaci og  

 Chemi« og i »Farmaceutisk Tidende«, jfr. anordning nr. 957 af  

 15. december 1986 om at visse forskrifter indenfor industriministerens område  

 ikke indføres i Lovtidende.
Oversigterne over medicinkisternes foreskrevne  

 indhold er i det følgende betegnet som: fortegnelserne.
§ 7.  De foreskrevne mængder af de enkelte lægemidler  

 er minimumsmængder.
Skibsføreren afgør i det enkelte tilfælde, om der ønskes  

 medtaget en større mængde end angivet af et eller flere af lægemidlerne, jfr.  

 dog stk. 2. Dette gælder også, såfremt mængden af lægemidlet i den pågældende  

 medicinkiste er angivet med nul.
 Stk. 2.  I skibe, hvor der ikke skal være ansat læge, må  

 medicinkister ikke indeholde euforiserende stoffer (i fortegnelserne mærket  

 med »OBS«) i større mængde end den foreskrevne.
 Stk. 3.  I skibe, hvor der skal være ansat læge, skal  

 der foruden de for det pågældende skib foreskrevne lægemidler forefindes  

 medicin og instrumenter i det omfang, det må anses for påkrævet.
§ 8.  De foreskrevne pakningsstørrelser skal så vidt  

 muligt anvendes.
Såfremt der i medfør af bestemmelsen i § 7, stk. 1,  

 rekvireres større mængder end anført i fortegnelserne, bør de sædvanlige  

 pakningsstørrelser anvendes.
 Stk. 2.  Lægemidlerne skal være forsynet med trykt eller  

 maskinskrevet oplysning om hovedanvendelsesområdet, jfr.  

 behandlingsvejledning i den til enhver tid autoriserede lægebog for  

 søfarende, samt påskriften vedrørende dosering, se behandlingsvejledningen i  

 lægebogen.
 Stk. 3.  Metalinstrumenter skal være af korrosionsfrit  

 (rustfrit) materiale.
§ 9.  Lægemidlerne skal opbevares i glas eller anden  

 hensigtsmæssig, holdbar emballage.
Der skal være en iøjnefaldende adskillelse  

 mellem lægemidler og tekniske desinfektionsmidler.
Stk. 2.  Medicinkisten skal anbringes på et mod fugt,  

 stærk kulde og varme vel beskyttet sted.
Lægemidlerne må kun være  

 tilgængelige for skibsføreren og dennes stedfortræder.
Eventuelle særlige  

 opbevaringskrav for lægemidler er anført i fortegnelserne.
 Stk. 3.  Medicinkiste 4 skal opbevares vandtæt i  

 plomberet emballage, der skal være mærket på iøjnefaldende måde med  

 påskriften »Medicinkiste 4« samt datoen for sidste eftersyn på  

 dansk apotek.
 § 10.  De foreskrevne lægemidler rekvireres skriftligt  

 og ved forevisning af legitimation fra et apotek af rederen eller  

 skibsføreren, jfr. dog stk. 2.
 Stk. 2.  Fabrikanter af oppustelige redningsflåder samt  

 ledere af servicestationer, som foretager eftersyn og ompakning af flåderne,  

 og som har fået Sundhedsstyrelsens tilladelse, kan skriftligt og ved  

 forevisning af Sundhedsstyrelsens tilladelse rekvirere de for redningsbåde og  

 -flåder foreskrevne lægemidler.
 Stk. 3.  Over det leverede udfærdiger apoteket en  

 fortegnelse i 3 eksemplarer, hvoraf 2 eksemplarer medfølger ved leveringen,  

 medens det 3. eksemplar opbevares på apoteket i mindst 2 år.
Stk. 4.  Lægemidlerne skal ved enhver rejses  

 påbegyndelse være til stede i de foreskrevne mængder.
Finder under rejsen  

 væsentligt forbrug sted af noget lægemiddel, skal det forbrugte erstattes med  

 nyt, så snart lejlighed dertil gives.
Komplettering af medicinkisten bør kun  

 i undtagelsestilfælde finde sted ved rekvisition til udenlandsk apotek;  

 finder komplettering sted i udenlandsk havn, skal det ved tilførsel til  

 skibsdagbogen henholdsvis tilsynsbogen angives, hvilke opbrugte bestanddele  

 af medicinkistens beholdning, der er erstattet af nye.
Stk. 5.  Skibsføreren skal i skibsdagbogen redegøre for  

 ethvert indkøb og forbrug af euforiserende stoffer.
For så vidt angår  

 fiskefartøjer skal redegørelsen indføjes i tilsynsbogen.
§ 11.  Fra medicinkisten må lægemidler alene udleveres  

 af skibsføreren eller den, han har bemyndiget dertil, og udlevering må alene  

 ske til ombordværende personer, for hvis pleje og sundhedstilstand  

 skibsføreren er ansvarlig ifølge søfartslovgivningen.
Indtages lægemidlet  

 ikke i den udleverendes påsyn, bør det udleveres i passende emballage, mærket  

 med lægemidlets navn samt doseringsangivelse.
 Stk. 2.  I øvrigt må ved udleveringen iagttages såvel  

 almindelig af omstændighederne påkrævet forsigtighed som de særlige  

 direktiver, der i den til enhver tid autoriserede lægebog for søfarende eller  

 den i § 13, stk. 2, nævnte vejledning eller på lægemidlets etiket er givet  

 for lægemidler af den pågældende art.
 § 12.  Medicinkister skal, jfr. dog stk. 4, ved  

 skibsførerens foranstaltning underkastes eftersyn mindst een gang årligt.  

 Eftersynet har til formål dels at komplettere medicinkistens indhold, hvor  

 dette ikke er sket som omtalt i § 10, stk. 4, dels at sikre, at lægemidler,  

 hvis holdbarhedstid er overskredet og lægemidler, hvor der er tvivl om  

 lægemidlets kvalitet, udskiftes med nye.
Stk. 2.  Eftersynet foretages under skibets anløb af  

 dansk havn af et apotek.
Apoteket udsteder om det foretagne eftersyn en  

 dateret attest, der har gyldighed i et år.
Stk. 3.  For så vidt mulighed for eftersyn som i stk. 2  

 omhandlet ikke kan forventes at foreligge inden udløbet af det senest  

 foretagne eftersyns gyldighed, skal skibsføreren foretage eftersynet.
Den  

 herved fornødne komplettering af medicinkistens indhold bør fortrinsvis  

 iværksættes ved indsendelse til dansk apotek af en specificeret  

 rekvisitionsliste.
Sker rekvisition fra udenlandsk apotek, skal skibsføreren  

 ved de rekvirerede lægemidlers modtagelse kontrollere, at kompletteringen er  

 i orden, navnlig ved at tydeliggøre etikettering og anden mærkning af det  

 enkelte lægemiddel, hvor det skønnes påkrævet.
Om eftersynet og den  

 iværksatte komplettering gøres der notat i skibsdagbogen - for fiskefartøjers  

 vedkommende i tilsynsbogen.
Såfremt attesten ikke er udstedt af dansk apotek,  

 skal medicinkisten ved første anløb af dansk havn underkastes eftersyn ved  

 apotek.
 Stk. 4.  Medicinkiste 4 samt den i § 5, stk. 2, nævnte  

 supplementskasse, skal underkastes eftersyn hvert 2. år efter de i stykkerne  

 2 og 3 angivne retningslinier.
Stk. 5.  De udstedte attester samt de i § 10, stk. 3,  

 omtalte fortegnelser over leverede lægemidler opbevares ombord.
Attesterne  

 skal ved syn af skibet forelægges Statens Skibstilsyn, der påser, at de  

 foreskrevne eftersyn har fundet sted.
§ 13.  I skibe, der skal have medicinkiste, skal der  

 forefindes et eksemplar af en af Industriministeriet autoriseret lægebog for  

 søfarende samt et eksemplar af denne bekendtgørelse tillige med den i § 6  

 omtalte fortegnelse over medicinkisters indhold.
Endvidere skal skibe, der  

 anløber udenlandske havne, medføre den seneste udgave af  

 verdenssundheds-organisationens publikation »Personal Booklet« samt  

 blanketter til brug ved journalføring ved forberedelse af lægekonsultation  

 over Radio Medical.
 Stk. 2.  I skibe, der skal have medicinkiste 1 eller 2,  

 kan lægebogen erstattes af en af Industriministeriet autoriseret vejledning i  

 sundhedslære og førstehjælp ved ulykkestilfælde.
 Stk. 3.  I medicinkiste 4 skal findes en af  

 Industriministeriet autoriseret vejledning i førstehjælp og  

 lægemiddelanvendelse.
§ 14.  Bestemmelerne i nærværende bekendtgørelse  

 finder ikke anvendelse på § 15.  Industriministeriet kan efter indhentet  

 udtalelse fra Sundhedsstyrelsen gøre undtagelse fra de i denne bekendtgørelse  

 givne forskrifter.
 § 16.  Overtrædelse af bekendtgørelsens bestemmelser  

 straffes med bøde eller hæfte.
 § 17.  Medicinkister med tilhørende lægebog, der er i  

 brug om bord ved denne bekendtgørelses ikrafttræden, kan anvendes i  

 overensstemmelse med de hidtil gældende regler indtil udløbet af den for den  

 enkelte medicinkiste gældende gyldighedsfrist, dog længst til 1. august 1988,  

 eller - under særlige omstændigheder efter derom fra Industriministeriet  

 indhentet tilladelse - indtil det pågældende skib første gang derefter  

 ankommer til dansk havn.
 Stk. 2.  Bekendtgørelsen træder i kraft den 1. august  

 1987. Samtidig ophæves bekendtgørelse nr. 407 af 31. juli 1974 om skibes  

 forsyning med lægemidler m.v.
