Betænkning afgivet af Udvalget vedrørende Færøske Forhold  

 den 13. marts 2007 Betænkning over Forslag  

 til lov om ændring af lov om en investeringsfond for Færøerne m.v.
(Nedbringelse af fondens egenkapital) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. januar 2007 og var til 1.  

 behandling den 1. februar 2007. Lovforslaget blev efter 1. behandling henvist  

 til behandling i Udvalget vedrørende Færøske Forhold.
 Lovforslaget har ikke været sendt i høring.
Møder Udvalget har behandlet lovforslaget i 2 møder.
Spørgsmål Udvalget har stillet 25 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL og TF) indstiller lovforslaget til  

  

 vedtagelse  

  

 med det stillede  

 ændringsforslag.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget ved 3.  

 behandling.  

 Mindretallet vil stemme for det stillede ændringsforslag.
Et  

  

 andet mindretal  

  

 i  

 udvalget (TF) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod  

 ændringsforslaget.
TFs medlem af udvalget  

 anbefaler lovforslaget til forkastelse og henviser i stedet til det kommende  

 beslutningsforslag om, at både Færøernes lufthavn og Investeringsfonden for  

 Færøerne formelt overgår til færøsk myndighed og ansvar samtidig.
FT lægger  

 vægt på følgende begrundelser:
Der er stor enighed på  

 Færøerne om, at færøske myndigheder tager ansvaret for lufthavnen og den  

 fremtidige udbygning.
At Danmark ikke vil sætte lufthavnen i brugbar og  

 moderne  

 stand, før den overtages, må Færøerne så bare leve med.
Men med det ansvar,  

 som  

 Færøerne overtager, skal selvfølgelig også følge retten til selv at bestemme  

 over både udbygning og finansiering af de fremtidige lufthavnsfaciliteter og  

 ikke  som foreslået i dette lovforslag  en fastlåsning af  

 beslutningerne om udbygning  

 af lufthavnen og en afskæring af investeringsfondens muligheder for at  

 finansiere andre infrastrukturelle projekter på Færøerne.
 Det mest rimelige, når man  

 indgår et kompromis, som fritager danske myndigheder for et stort økonomisk  

 og  

 politisk ansvar, og som ikke koster den danske statskasse noget, men  

 tværtimod  

 er en stor besparelse, er, at man kan enes om, at investeringsfonden samtidig  

 lægges under færøsk myndighed, ejendomsret og beslutningskompetence.
 Med dette lovforslag fra  

 regeringen er der ingen sammenhæng mellem beslutningsret, ansvar og økonomi,  

 og  

 Færøerne sidder tilbage med en meget dårlig aftale  en aftale, som  

 næppe  

 kender sin lige i dansk forvaltningstradition.
 Lovforslaget er et  

 skoleeksempel på de asymmetriske forhandlinger, der foregår bag lukkede døre  

 mellem Danmark og Færøerne på embedsmandsplan.
 Via en pressemeddelelse  

 forelægges en såkaldt aftale om ansvaret for og finansieringen af Fær-øernes  

 vigtigste trafikale knudepunkt og landets hovedport ud i verden og om en  

 vigtig  

 fond, som Færøerne i mange år har fastholdt er en fond under færøsk  

 myndighed,  

 og som har finansieret vigtige infrastrukturelle fremtidsinvesteringer i  

 vandkraft, elektricitetsnettet, tunneler og meget andet, men som nu bliver  

 halveret, amputeret og fastlåst til opdatering af en lufthavn, som hidtil har  

 været dansk økonomisk ansvar, men har været grueligt forsømt.
Denne løsning forelægges  

 som en fiks og færdig pakke, uden at det har været behandlet i det fær-øske  

 parlament.
Uden at der har været nogen reel forhandling på politisk plan,  

 uden  

 at færøsk ekspertise eller de, der professionelt skal beskæftige sig med  

 færøsk  

 luftfart, har kunnet analysere, planlægge og rådgive færøske politikere om de  

 bedste langsigtede planer for færøsk luftfart og faciliteter, og uden at det  

 har været debatteret i den færøske offentlighed.
Den danske stat fritages  

 for ansvaret for et anlæg, som på grund af årtiers mangelfulde investeringer  

 står over for et kapitalbehov på flere hundrede millioner kroner.
Færøerne  

 står  

 tilbage med regningen og skal finansiere det med sin egen fond, der ellers  

 kunne bruges til mange andre formål.
 Danmark har samtidig i en  

 embedsmandsgruppe været med til at fastsætte betingelserne for, hvordan  

 pengene  

 skal bruges, og hvordan den fremtidige luftfart skal udbygges.
 Samtidig har man implicit  

 valgt side i et gammelt stridsmål om, hvorvidt investeringsfonden er under  

 dansk eller færøsk politisk myndighed, således at resterne af fonden fremover  

 fastlægges som et dansk politisk område.
 Danmark har stadig  

 myndigheden over hele luftfartsområdet, luftrummet, og hvad dertil hører.
 Kort sagt: Det danske  

 statsbudget slipper for en stor udgift og sparer udgifter på ca. 5 mio. kr.  

 årligt.  

 Den danske stat fastholder sin indflydelse på, hvad der skal ske, fastholder  

 myndighedsområdet og tillægger sig en myndighed over Investeringsfonden for  

 Færøerne, som i dag har en egenkapital på ca. 800 mio. kr.
Færøerne betaler regningen  

 og sidder med ansvaret for et anlæg, der utvivlsomt vil kræve langt større  

 investeringer end det, der tømmes ud af investeringsfonden.
Den frie kapital  

 i  

 fonden, der ikke er bundet i udlån til andre projekter, er væk og kan i  

 fremtiden ikke finansiere andre vigtige forudsætninger for et moderne  

 Færøerne  

 såsom tunneller, fly og vind- og vandkraft eller bølgeenergi.
De penge må nu  

 findes andre steder i de færøske offentlige kasser.
Færøerne overtager hele  

 debetsiden og en ekstra regning og amputeres muligheden for finansiering af  

 andre vigtige investeringer fremover.
Den danske stat slipper ud af alle  

 forsømte forpligtelser og en stor regning, samtidig med at hele kreditsiden  

 fremdeles er under dansk myndighed: investeringsfonden, luftfartsmyndigheden  

 og  

 kontrollen over luftrummet m.v.
Det er en uværdig løsning  

 for både Danmark og Færøerne.
Det er urimeligt, at desperation fra færøsk  

 side  

 over den manglende udbygning af lufthavnsfaciliteterne i Færøerne fører til,  

 at  

 det færøske landsstyre  uden nogen form for politisk forhandling   

 accepterer  

 en så dårlig og asymmetrisk aftale.
 Af ministerens  

 besvarelser af spørgsmål fra udvalget er det blevet fastslået:
1)  

 	  

 at der er behov for betydelige investeringer i Vágar Lufthavn   

 både i selve landingsanlægget og i de tekniske faciliteter  og at de  

 vurderede  

 udgifter efter al sandsynlighed er større end den foreslåede  

 nedkapitalisering  

 af Investeringsfonden for Færøerne, 2)  

        

 at den danske statskasse ikke betaler noget i  

 forbindelse med den foreslåede løsning, men at statskassen opnår besparelser  

 både i årlig drift og ved at slippe for forsømte anlægsinvesteringer og  

 opdateringer af lufthavnen, 3)  

        

 at en embedsmandsgruppe fra færøske og danske  

 ministerier har stået for den foreslåede udbygning og den vurdering, der  

 ligger  

 til grund for lovforslaget om nedkapitalisering, 4)  

        

 at ministeren ikke kan pege på noget  

 fortilfælde i dansk forvaltningstradition for, at en myndighed, som overlader  

 ejerskabet og forvaltningskompetencen på et område, hvor der findes et stort  

 efterslæb, dispensationer og et negligeret investeringsbehov i henhold til  

 gældende  

 sikkerheds- og standardkrav, undgår at betale i forbindelse med  

 overdragelsen, 5)  

        

 at Investeringsfonden for Færøerne med den  

 foreslåede nedkapitalisering vil være afskåret fra at finansiere andre store  

 anlægsprojekter i Færøerne i overskuelig fremtid, 6)  

        

 at investeringsfonden i 1992 indskød 200 mio.  

 kr. i en anden fond (Finansieringsfonden af 1992), der skulle indskydes i den  

 færøske bank, Sjóvinnubankin, og at disse penge blev afskrevet.
Dette foregik  

 uden Folketingets mellemkomst og uden lovændring, 7)  

        

 at der ikke findes nogen formelle, tekniske  

 eller politiske hindringer for, at man med henvisning til præcedens formelt  

 stadfæster, at Investeringsfonden for Færøerne er under færøsk ejerskab og  

 myndighed, 8)  

        

 at der ikke har været politiske forhandlinger  

 mellem de relevante fagministre på henholdsvis det økonomiske område og  

 luftfartsområdet, 9)  

        

 at der ikke har været politiske forhandlinger  

 og dokumenterede forhandlinger mellem regeringen og landsstyret om den  

 foreslåede løsning, men at sagen blot er drøftet i forbindelse med et møde  

 mellem lagmanden og statsministeren den 4. april 2005 og i forbindelse med et  

 uformelt såkaldt rigsmøde den 27. juni 2006.
Disse betydelige  

 oplysninger er ikke blevet fremlagt eller analyseret i bemærkningerne til det  

 foreliggende  

 lovforslag.
Alt peger på, at det foreliggende lovforslag er blevet lagt frem  

 som et fait accompli, hvor et andet og mere værdigt resultat til fordel for  

 færøske interesser er udelukket.
Ingen ses tage ansvaret for, at et for  

 Færøerne så dårligt resultat fremlægges.
På Færøerne begrunder man resultatet  

 med tidnød og med, at ingen bedre løsning kunne opnås i forståelse med danske  

 myndigheder.
I Danmark begrundes forslaget med, at det er et ønske fra  

 færøske  

 myndigheder.
Dermed forsvinder ansvaret, og først senere vil konsekvenserne  

 blive tydelige for den færøske offentlighed med deraf følgende kritik i  

 bagklogskabens lys.
Derfor anbefaler  

 mindretallet Folketinget at tage ansvaret for at vælge en saglig og anstændig  

 løsning for investeringsfonden og Færøernes hidtil eneste lufthavn.
Dette kan  

 gøres ved at forkaste dette lovforslag og i stedet støtte et  

 beslutningsforslag,  

 som mindretallet vil fremsætte snarest muligt, om en værdig løsning på denne  

 sag.
 Siumut og Inuit Ataqatigiit var på tidspunktet for betænkningens  

 afgivelse ikke repræsenteret med medlemmer i udvalget og havde dermed ikke  

 adgang til at komme med indstillinger eller politiske udtalelser i  

 betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af TF):
Til § 2 1)  

  

 Datoen »1. marts 2007« ændres til:  

 »1. maj 2007«.
[Ændring af lovens ikrafttrædelsestidspunkt] Bemærkninger Til nr. 1 Det foreslås, at ikrafttrædelsestidspunktet udskydes til den 1.  

 maj 2007, idet tilslutning fra Fær-øernes Lagting til lovændringen endnu ikke  

 foreligger.
Desuden muliggør det, at loven kan blive kundgjort i landsstyrets  

 kundgørelsestidende for Færøerne, Kunngerðablaðið, forud for lovens  

 ikrafttræden.
 En oversigt over Folketingets sammensætning er optrykt i  

 betænkningen.
Joan Erlandsen (V)   

 Britta Schall Holberg (V)   

 Flemming Damgaard Larsen (V)   

 Pia Larsen (V)  

  

  fmd.  

  

 Ellen Trane Nørby (V)   

 Søren Espersen (DF)   

 Walter Christophersen (DF)   

 Christian Wedell‑Neergaard (KF)   

 Anfinn Kallsberg (FF)   

 Frank Jensen (S)  

  

  nfmd.  

  

 Lene Hansen (S)   

 Arne Toft (S)   

 Ole Stavad (S)   

 Niels Helveg Petersen (RV)   

 Kristen Touborg (SF)   

 Line Barfod (EL)   

 Høgni Hoydal (TF) Siumut og Inuit Ataqatigiit havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 121 Bilagsnr.
Titel 1 Høringsnotat fra økonomi- og erhvervsministeren 2 Tidsplan for udvalgets behandling af lovforslaget 3 1. udkast til betænkning 4 Oversættelse af betænkning afgivet af Lagtingets  

 Finansudvalg den 8. marts 2007 over forslag til rigslovsindstilling om  

 ikrafttræden for Færøerne af »forslag til lov om ændring af lov om en  

 investeringsfond for Færøerne m.v.« 5 Ændringsforslag fra økonomi- og erhvervsministeren Oversigt over spørgsmål og svar vedrørende L 121 Spm.nr.
