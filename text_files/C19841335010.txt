 Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
 STORBRITANNIEN.
 Fra de engelske veterinærmyndigheder har man modtaget underretning om, at  

 der pr. 1. januar 1985 træder nye bestemmelser i kraft for import i  

 Storbritannien af fersk kød, fersk fjerkrækød og kødvarer m.v.
 Ændringerne bringer den engelske lovgivning i overensstemmelse med  

 gældende EF-hygiejnedirektiver og berører derfor kun i mindre omfang  

 betingelserne for eksport af EF-harmoniserede varer fra Danmark til  

 Storbritannien.
 I det følgende fremgår de væsentligste af de nye bestemmelser.
 1. Health mark.
 Begrebet »official certificate« erstattes af »health  

 mark«, hvorved forstås det godkendte sundhedsmærke for pågældende vare.  

 Alle varer skal være forsynet med »health mark«, jfr. dog pkt. 5.2.  

 Kravet om, at anerkendelsen af virksomheden, varekategori og sundhedsmærke  

 skal være offentliggjort i The London Gazette, er opretholdt.
 For de enkelte varekategorier gælder der herudover følgende bestemmelser.
2. Fersk kød, fersk fjerkrækød og kødprodukter, der er harmoniseret i  gældende EF-direktiver.
 Alle eksportautoriserede virksomheder er anmeldt over for de engelske  

 veterinærmyndigheder, der på grundlag heraf foretager offentliggørelsen i The  

 London Gazette, og eksporten kan foregå i overensstemmelse med de respektive  

 EF-direktiver og dermed gældende danske bestemmelser for pågældende vare.
3. De kategorier af fersk kød og kødvarer, der ikke er harmoniseret i  de gældende EF-direktiver.
 Virksomhederne skal være anmeldt over for de engelske  

 veterinærmyndigheder, der fastsætter de nærmere betingelser for importen og  

 herunder betinger sig ret til at foretage inspektion af virksomhederne.
 4. Forbud mod import.
 Følgende kategorier af kød m.m. er forbudt indført, medmindre virksomheden  

 og varearten er offentliggjort i The London Gazette - dog kræves ikke  

 fornyelse af allerede meddelte tilladelser:
- hakket kød, under enhver form, med eller uden tilsætning af krydderier  

 og andre ingredienser, - scraps og trimmings, det vil sige kød og fedt i stykker under 100 g, der  

 er fremkommet ved opskæringen, - udbenet kød fra kalve under 3 måneder gamle, - hovedkød fra svin, får, geder og heste, og oksetunger, -hjerner og  

 -hovedkød samt hele oksehoveder.
 5. Undtagelser.
 5.1. Følgende kødprodukter er fritaget fra kravet om sundhedscertifikat,  

 men de skal være forsynet med sundhedsmærke (health mark), og der kan i  

 importlicensen være krav om attestation vedrørende zoosanitære forhold:
 For afsmeltet fedt, der transporteres i tankvogn eller lignende, skal dog  

 udstedes EF-kødproduktcertifikat med følgende tilføjelse på certifikatets  

 bagside:
 »It is furthermore certified that the tank, pipe and pump which may  

 have been used for the loading of such lard into the tank had been inspected  

 and found to be clean before the loading of the lard into the tank«.
 Herudover kan der i overensstemmelse med importlicensen afgives  

 attestation om zoosanitære forhold.
 5.2. Følgende kødprodukter er fritaget både for kravet om  

 sundhedscertifikat og om sundhedsmærke:
- vitaminkoncentrater indeholdende kød, - farmaceutiske produkter indeholdende kød, - gelatine, - løbeprodukter og - kødprodukter med ringe kødindhold og som ikke indeholder kødstykker.
 Betingelserne for importen vil være angivet i importlicensen.
 6. Kød af andre pattedyr end kvæg, svin, får, geder og heste med  

  undtagelse af kaniner og harer.
 For importen gælder bestemmelser svarende til fersk kød direktivet  

 (64/433/EØF), jf. landbrugsministeriets bekendtgørelse om udførsel af fersk  

 kød, hvorfor det vil kræve særlig godkendelse af virksomheden og produktionen  

 m.v.
 7. Kød af kaniner og harer.
 Virksomhederne skal opfylde de engelske minimumskrav for godkendelse af  

 kaninslagterier m.v.
 De slagterier, der slagter kaniner, og som ønsker mulighed for at  

 eksportere kaninkød til Storbritannien, kan rette henvendelse herom til  

 veterinærdirektoratet.
 8. Kød af andre fugle end fjerkræ.
 For importen gælder bestemmelser svarende til fjerkræhygiejnedirektivet  

 (71/118/EØF), jf. landbrugsministeriets bekendtgørelse af 3. juli 1963 om  

 indsamling, slagtning, forhandling og udførsel af fjerkræ m.v., hvorfor det  

 vil kræve særlig godkendelse af virksomheden og produktionen m.v.
 9. Import til personlig brug (pakker eller rejseproviant).
Uden særlig tilladelse kan der medbringes pr. person indtil 1 kg fersk  

 udbenet kød fra fjerkræ, får, ged, svin, okse og hest.
Yderligere kan der  

 medbringes pr. person indtil 1 kg af enten helkonserves, gennemsaltet  

 svinekød (fully cured pig meat) eller saltede og tørrede pølser.
 For postpakker må den samlede vægt af varerne dog ikke overstige 1 kg.
 10. Tilbagekaldelser.
 Følgende cirkulæreskrivelser tilbagekaldes:
cirkulære af 16. marts 1938 vedrørende mærkning af forsendelser, af 17. juli 1968 vedrørende kød og slagteaffald, cirkulære af 21. august 1972 vedrørende eksport af kød m.m. til  

 Storbritannien, af 15. september 1972 vedrørende varer til teknisk brug og dyrefoder, af 25. maj 1977 vedrørende certifikater for fersk kød og slagteaffald, af 1. november 1977 vedrørende betegnelser for forsendelser, af 5. januar 1981 vedrørende bacon og saltede midterstykker og af 27. juli 1981 vedrørende bacon og saltede midterstykker.
 P.V.V.
