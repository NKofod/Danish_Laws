Cirkulære  

 om arbejdstid mv. i forbindelse med kursusdeltagelse Aftale af 24. marts 2006 om arbejdstid for tjenestemænd i  

 staten indebærer, at aftalen om arbejdstidsregler mv. i forbindelse med  

 kursusdeltagelse er ophævet for ansatte, der er omfattet af eller fuldt ud  

 følger den nye arbejdstidsaftale.
 Finansministeriet og Statsansattes Kartel,  

 Statstjenestemændenes Centralorganisation II, Lærernes Centralorganisation  

 samt  

 Overenskomstansattes Centralorganisation har derfor indgået en revideret  

 aftale  

 af 24. marts 2006 om arbejdstid mv. i forbindelse med kursusdeltagelse.  

 Aftalen  

 vedlægges.
 Aftalen er ændret på følgende punkter:
 a)  

 	  

 Aftalens  

 dækningsområde er præciseret i § 1.
 b)  

 	  

 Henvisningerne til  

 tjenestemændenes arbejdstidsregler er udgået.
 Reglerne om beregning af arbejdstiden fremgår nu direkte af  

 selve aftalen.
 Der er herudover foretaget nogle redaktionelle ændringer.
 Aftalen træder i kraft den 1. oktober 2006.
Bemærkninger til aftalen Aftalen vedrører kun kurser, hvori den ansatte deltager på  

 tjenestestedets foranledning, dvs. efter pålæg eller anmodning herom.
Til  

 deltagelse i andre kurser kan der som hidtil ud fra en konkret vurdering ydes  

 tjenestefrihed med eller uden løn.
Til § 1 Opmærksomheden henledes på, at Akademikernes  

 Centralorganisation ikke er part i aftalen.
Til §§ 2, 6, 7 og 8 Hovedprincippet i kursusaftalen er, at en kursusdag (inkl.  

 rejsetid) indgår i arbejdstidsopgørelsen som en normal gennemsnitsdag på 7,4  

 timer uanset kursusdagens faktiske varighed.
Hvis kurset afvikles på dage, hvor den ansatte har udført  

 sin normale tjeneste helt eller delvis, medregnes den normale tjeneste efter  

 de  

 regler, der gælder for ansættelsesforholdet i øvrigt.
Kursus (inkl. rejsetid)  

 indgår med 3 timer uanset den faktiske varighed.
Den normale tjeneste og  

 kursustiden  

 (inkl. rejsetid) medregnes dog i alle tilfælde med mindst 7,4 timer  

 tilsammen.
 For ansatte på Færøerne med en anden ugentlig arbejdstid  

 end 37 timer, udgør timetallet i § 2 og § 8 1/5 af den gennemsnitlige  

 ugentlige  

 arbejdstid.
 For så vidt angår kurser, der afsluttes med eksamen,  

 betragtes selve eksamensdagen som en kursusdag på linje med de egentlige  

 undervisningsdage.
 Bestemmelserne om arbejdstidens medregning finder efter  

 deres indhold kun direkte anvendelse på ansatte, der er omfattet af regler om  

 overarbejdsgodtgørelse, men tilsvarende principper kan lægges til grund i  

 forbindelse med eventuelle merarbejdsgodtgørelser.
Til §§ 3, 4 og 5 Tillæggene træder i stedet for eventuelle ulempeydelser  

 efter de regler, der gælder for den ansattes ansættelsesforhold i øvrigt.
 Antallet af tillæg for weekender, helligdage mv. i § 3  

 udgør 8 for ansatte på Færøerne.
Til § 9 Opmærksomheden henledes på, at eventuelle lokale aftaler,  

 der var gældende pr. 1. oktober 2006, opretholdes, indtil de måtte blive  

 ændret  

 efter gældende regler herom.
Ikrafttræden Cirkulæret træder i kraft den 1. oktober 2006.  

 Finansministeriets cirkulære nr. 2 af 10. januar 2000 om arbejdstidsregler i  

 forbindelse med kursusdeltagelse (Perst. nr. 002-00) ophæves.
Finansministeriet, Personalestyrelsen, den  

 24. marts 2006 Dorte Sølling Aftale om arbejdstid mv. i forbindelse med  

 kursusdeltagelse Dækningsområde § 1. Aftalen gælder for tjenestemænd og  

 tjenestemandslignende ansatte samt for ansatte omfattet af  

 organisationsaftaler  

 og overenskomster indgået på den ene side af eller efter bemyndigelse fra  

 Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 Stk. 2.  

  

 Ansatte, der er  

 omfattet af eller fuldt ud følger aftalen om arbejdstid for tjenestemænd i  

 staten,  

 er dog undtaget fra aftalen.
Arbejdstid § 2.  

  

 Når en ansat på tjenestestedets foranledning deltager i kursus, beregnes  

 arbejdstiden (inkl. rejsetid) for den enkelte dag som 7,4 timer, jf. dog stk.  

 2  

 og 3 samt §§ 6, 7 og 8.
 Stk. 2.  

  

 Hvis der ifølge  

 kursusprogram eller lignende er tilrettelagt undervisning eller anden faglig  

 kursusvirksomhed efter kl. 19, kan ansættelsesmyndigheden medregne denne i  

 arbejdstiden.
 Stk. 3.  

  

 Hvis kurset  

 afvikles på dage, hvor den ansatte i forvejen helt eller delvis har udført  

 sin  

 normale tjeneste, beregnes arbejdstiden som den faktisk udførte normale  

 tjeneste med tillæg af 3 timer, dog mindst 7,4 timer i alt.
 Natpenge og  

 tillæg for weekender, helligdage mv.
 § 3.  

  

 Hvis kurser afvikles på søn- og helligdage, ydes der for den pågældende dag  

 7,5  

 gange det til enhver tid gældende tillæg for weekender, helligdage mv. efter  

 aftalen om natpenge mv. for tjenestemænd i staten.
 § 4.  

  

 Hvis kurser helt eller delvis afvikles på lørdage efter kl. 14, ydes der for  

 den pågældende dag 3 gange det til enhver til gældende tillæg for weekender,  

 helligdage mv. efter aftalen om natpenge mv. for tjenestemænd i staten.
 § 5.  

  

 Hvis der ifølge kursusprogram eller lignende er tilrettelagt undervisning  

 eller  

 anden faglig kursusvirksomhed efter kl. 17, ydes der for den pågældende dag 2  

 gange det til enhver til gældende tillæg for arbejde i tidsrummet fra kl. 17  

 til kl. 06 (natpenge) efter aftalen om natpenge mv. for tjenestemænd i  

 staten.
Særregler § 6.  

  

 Hvis det pålægges en ansat at deltage i et kursus eller at foretage ud- eller  

 hjemrejse på tjenesterejsevilkår i forbindelse med et kursus på en på forhånd  

 fastlagt fridag, godtgøres timerne på fridagen med afspadsering af samme  

 varighed med et tillæg på 50 pct. eller med timeløn med et tillæg på 50 pct.
 Stk. 2.  

  

 Timer, der  

 godtgøres efter stk. 1, indgår ikke i den almindelige arbejdstidsopgørelse.
 § 7.  

  

 Hvis en ansat i forbindelse med kursusdeltagelse foretager ud- eller  

 hjemrejse  

 på almindelige tjenesterejsevilkår på dage, der ikke er fridage, og hvor der  

 i  

 øvrigt ikke afvikles kursusaktivitet, medregnes rejsetiden i arbejdstiden.
§ 8.  

  

 På  

 kursusdage, hvor den ansatte foretager ud- og hjemrejse på samme dag, opgøres  

 kursustiden og rejsetiden efter de regler, der gælder for  

 ansættelsesforholdet  

 i øvrigt.
Hvis det samlede timetal herefter overstiger 7,4 timer, ydes der  

 for  

 de overskydende timer oprundet til nærmeste halve time godtgørelse (frihed  

 eller timeløn) for et tilsvarende antal timer.
 Stk. 2.  

  

 Overskydende  

 timer, der godtgøres efter stk. 1, indgår ikke i den almindelige  

 arbejdstidsopgørelse.
Lokalaftaler § 9.  

  

 Aftalens bestemmelser kan fraviges eller suppleres ved lokal aftale indgået  

 af  

 de enkelte ministerier eller dem, de bemyndiger hertil og vedkommende  

 forhandlingsberettigede organisationer eller dem, de bemyndiger hertil.
 Stk. 2.  

  

 Lokalaftaler kan  

 opsiges til bortfald med et varsel på 3 måneder, medmindre andet aftales.  

 Efter  

 udløbet af den lokale aftale gælder bestemmelserne i denne aftale.
 Stk. 3.  

  

 Eksisterende  

 lokalaftaler forbliver i kraft, indtil de fornys eller opsiges til bortfald  

 efter reglerne i den enkelte aftale.
Ikrafttræden § 10.  

  

 Aftalen træder i kraft den 1. oktober 2006. Aftale af 7. januar 2000 om  

 arbejdstidsregler mv. i forbindelse med kursusdeltagelse ophæves.
 Stk. 2.  

  

 Aftalen kan  

 opsiges skriftligt med 3 måneders varsel til en 31. marts, dog tidligst den  

 31.  

 marts 2008.
København, den 24. marts 2006 Statsansattes Kartel Peter Waldorff Statstjenestemændenes Centralorganisation II Tommy Agerskov  

 Thomsen Lærernes Centralorganisation Anders Bondo  

 Christensen Overenskomstansattes Centralorganisation Finn Busse Jensen Finansministeriet P.M.V.
 E.B.
