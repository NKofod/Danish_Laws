 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til §§ 1-2 i lov om anvendelse af visse af De Europæiske Fællesskabers retsakter om ind- og udførsel af varer, jf.
lovbekendtgørelse nr. 267 af 11. april 1988 samt under henvisning til Rådets forordning (EØF) nr. 542/91 af 4. marts 1991 om ændring af Rådets forordning (EØF) 2340/90 af 8. august 1990 og Rådets forordning (EØF) 3155 af 29. oktober 1990 om forhindring af Fællesskabets samhandel for så vidt angår Irak og Kuwait og afgørelse (nr. 91/125 EKSF) truffet af repræsentanterne for regeringerne for Det Europæiske Kul- og Stålfællesskabs medlemsstater forsamlet i Rådet den 4. marts 1991 om ændring af afgørelse (nr. 90/414 EKSF) truffet af repræsentanterne for regeringerne for Det Europæiske Kulog Stålfællesskabs medlemmer forsamlet i Rådet den 8. august 1990 om forhindring af samhandelen vedrørende Irak og Kuwait foretages følgende ændringer i anordning nr. 752 af 16. november 1990 om visse forholdsregler mod Irak:
§ 1 1. § 1, stk. 1, affattes således:
»Samhandel og præstation af ikke-finansielle tjenesteydelser for så  

 vidt angår Irak og handlinger, der har til formål at fremme sådan samhandel  

 og Iraks økonomi, er forbudt efter bestemmelserne i Rådets forordninger (EØF)  

 nr. 2340/90 af 8. august 1990 om forhindring af Fællesskabets samhandel for  

 så vidt angår Irak og Kuwait og (EØF) nr. 3155/90 af 29. oktober 1990 om  

 udvidelse og ændring af forordning (EØF) nr. 2340/90 om forhindring af  

 Fællesskabets samhandel for så vidt angår Irak og Kuwait.
Forordningerne er  

 optaget som bilag til denne anordning.« 2. I § 3, stk. 2, udgår: »eller Kuwait« § 2 Anordningen træder i kraft den 9. marts 1991.
Givet på Amalienborg, den 8. marts 1991 Under Vor Kongelige Hånd og Segl I Dronningens Navn:
