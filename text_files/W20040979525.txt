Landsskatteretskendelse vedr. spørgsmålet, om IT-konsulent er  

 selvstændig Klagen skyldes, at A (herefter benævnt klageren) for de omhandlede  

 indkomstår er blevet anset for lønmodtager i relation til det arbejde, som  

 han  

 har udført for B A/S og C A/S.
Landsskatterettens afgørelse Skatteankenævnets afgørelse ændres.
Sagens oplysninger Klageren har siden 1996 drevet  

 virksomhed som IT-konsulent for en række forskellige virksomheder, og har  

 herunder været engageret af en række større virksomheder som underleverandør  

 til disses kunder i forbindelse med løsning af konkrete IT-projekter.
Klageren er specialist i systemudvikling  

 inden for mainframe området og leverer IT-ydelser i form af programmering  

 m.v.  

 på højeste specialist niveau.
Mainframe kan defineres som en  

 hovedcomputer,  

 hvortil samtlige computere inden for en given virksomhed er tilknyttet.  

 Mainframen udgør således styringsmekanismen for samtlige virksomhedens  

 computere  

 og edb-programmer.
 Målgruppen af virksomheder, der har  

 behov for assistance inden for mainframe området i Danmark, er yderst  

 begrænset.  

 Kun enkelte større virksomheder, har behov for den type ydelser, som klageren  

 leverer.
I april 1997 indgik klageren en aftale  

 med B A/S vedrørende konsulentassistance til en B A/S kunde.
Opgaven bestod i  

 at udvikle et investeringsrådgivningssystem samt et  

 pensionsrådgivningssystem.  

 Efter nogen tid blev projektet evalueret, hvorved det fra kundens side blev  

 besluttet at fokusere på pensionsrådgivningssystemet, og der blev i den  

 forbindelse aftalt en forlængelse af kontraktsperioden frem til ultimo marts  

 1998. Klageren fungerede i hele perioden med en rådgivende funktion og deltog  

 i  

 selve udviklingen og programmeringen af systemet.
 Aftalen mellem klageren og B A/S er ikke  

 fremlagt for Landsskatteretten, men klageren har oplyst, at vilkårene i denne  

 aftale er identiske med vilkårene i de aftaler, som klageren senere indgik  

 med  

 D A/S.
 Klageren modtog i foråret 1998 en  

 henvendelse fra C A/S, der ønskede specialist assistance til dets kunde D  

 A/S,  

 der planlagde at øge detaljeringsgraden af dets bogføringssystemer.
 Det var på aftaletidspunktet usikkert,  

 hvor lang tid projektet ville vare, men den første aftale blev indgået for  

 perioden fra 1. april 1998 til 31. marts 1999, dog med option på forlængelse  

 frem til 31. december 1999.
 I opstartsfasen fungerede klageren som  

 rådgiver i administrationssektionen og foranledigede, at der blev  

 tilvejebragt  

 en pulje af programmeringsrutiner, der skulle undergå forandringer, navnlig  

 vedrørende renteberegninger.
Efter ca. 6 måneders forløb gjorde D A/S  

 opmærksom på, at der muligvis var behov for yderligere bistand i forbindelse  

 med at forberede de programmer, som der var arbejdet på hidtil, til den  

 kommende  

 EURO konvertering for det tilfælde, at den måtte blive aktuel i Danmark.
Der  

 blev imidlertid arbejdet på den hidtidig opgave frem til ultimo marts 1999.
 Umiddelbart forud for udløbet af  

 kontrakten, ultimo marts 1999, anmodede D A/S, via C A/S, om en forlængelse,  

 særligt med henblik på at kunne færdiggøre forberedelsen af EURO  

 konverteringsproblematikken.
Kontrakten blev derfor forlænget frem  

 til ultimo juni 1999. Der blev indført en klausul, hvorefter klageren som  

 minimum  

 kunne debitere 30 timer ugentligt.
Præciseringen havde hovedsageligt til  

 formål  

 at sikre klageren mod, at der i den forlængede periode skulle opstå  

 ventetider grundet implementering af andre systemer eller  

 funktioner, hvorved  

 klageren ville være afskåret fra at udføre sine opgaver.
Herudover blev  

 timesatsen forhøjet til 575 kr., ekskl. moms.
 EURO konverteringsprojektet blev  

 færdiggjort ultimo 1999, og kontrakten blev efter gensidig overenskomst  

 løbende  

 forlænget frem til dette tidspunkt.
 D A/S påbegyndte ultimo 1999 et nyt  

 projekt vedrørende implementering/koncernin-tegration af et workflow system  

 til  

 brug for hovedkontorerne rundt om i Danmark med det formål at skabe en  

 ensartet  

 sagsbehandling.
Til løsning af denne opgave var der  

 behov for personer med et indgående kendskab til koncernens systemer, hvilket  

 kendskab klageren havde via de allerede afsluttede opgaver, herunder navnlig  

 det første projekt.
D A/S anmodede derefter, via C A/S, om klagerens bistand  

 i  

 forbindelse hermed.
 Der blev indgået en aftale for perioden  

 fra 1. januar til 31. marts 2000, hvilken aftale blev forlænget med 3 måneder  

 ad gangen frem til ultimo 2000.
I løbet af juni 2000 var workflow  

 projektet færdiggjort.
D A/S henvendte sig imidlertid med en ny opgave som en  

 følge af et nyt lovbestemt projekt vedrørende matematisk udtrækning af  

 obligationer.  

 Klageren arbejdede på dette projekt på 2 kontrakter af 3 måneders varighed,  

 hvorefter projektet var færdiggjort.
Klageren havde herefter ikke flere  

 opgaver for C A/S eller dets kunder.
Ca. 2 måneder efter færdiggørelsen af  

 den  

 sidste opgave blev klageren kontaktet af E A/S, der havde behov for  

 specialist  

 assistance til en kunde.
Opgaven, der bestod i at udvikle et program til  

 håndtering af ansættelses- og tilhørsforhold, herunder pensionsforhold, blev  

 udført  

 på 2 kontrakter af henholdsvis 4 og 1 måneds varighed.
2 måneder efter afslutningen af opgaven  

 for E A/S kunde tilbød E A/S klageren en ny opgave for en anden kunde.  

 Aftalen  

 blev indgået for perioden fra 1. august til 31. oktober 2001 med den hensigt,  

 at klageren skulle bistå med at analysere og beskrive et konverteringsprojekt  

 vedrørende kundens medlemmer over til et nyt standardsystem leveret af F.  

 Midt  

 i forløbet besluttede kunden sig dog for at skifte leverandør, hvorfor  

 opgaven  

 måtte opstartes på ny.
Opgaven i henhold til den nuværende kontrakt forventes  

 afsluttet i foråret/sommeren 2003.
Klageren har fremlagt de i alt 7 aftaler  

 indgået med C A/S.
Der er tale om standardkontrakter, der med enkelte  

 undtagelser har enslydende vilkår.
Af aftalerne fremgår bl.a. følgende  

 vilkår:
Aftalerne er indgået mellem C A/S og  

 klageren henholdsvis dennes virksomhed, G .C A/S og klageren/G er i aftalerne  

 benævnt henholdsvis kunden og leverandøren.
 Aftalerne omfatter levering af  

 konsulentbistand i forbindelse med konsulentydelser til kunden og dennes  

 kunder, idet leverandøren forpligter sig til at supportere kunden med 1  

 konsulent, som skal være klageren.
 I aftalerne er anført, hvilke af kundens  

 kunder, som leverandøren skal levere den aftalte konsulentydelse til.
 Prisen er fastsat til 525-575 kr. pr.  

 time, ekskl. moms.
 Der foretages kun timeberegning af  

 effektive arbejdstimer, idet ferier, sygedage, frokostpauser og andre pauser,  

 der afholdes af leverandørens konsulent, ikke debiteres kunden.
Leverandøren har ret til at justere  

 priserne én gang årligt med virkning fra 1. januar i henhold til den  

 almindelige prisudvikling.
Eventuelle prisstigninger i forbindelse hermed  

 aftales mellem kunden og leverandøren.
 Overarbejdstimer, herunder timer på søn-  

 og helligdage, afregnes som normaltimer.
Leverandøren fakturerer kunden primo  

 efter afregningsmåneden.
Fakturaen baserer sig på de af kunden godkendte  

 timesedler, idet betalingsfristen er løbende måned + 30 dage.
 De produkter, som leverandørens  

 konsulent fremstiller for kunden, er kundens ejendom, og samtlige  

 rettigheder,  

 herunder opfinder- og ophavsrettigheder, herunder patentrettigheder, der  

 måtte  

 opstå ved leverandørens konsulents arbejde for kunden, tilhører kunden.
Leverandøren kan ifalde  

 erstatningsansvar over for kunden.
Erstatningsansvaret er begrænset til  

 1.000.000 kr. eller den samlede betaling i henhold til aftalen, såfremt dette  

 beløb  

 er mindre.
 Leverandørens konsulent er forpligtet  

 til at arbejde under kundens instruks og ordre.
 Såfremt leverandørens konsulent får  

 forfald p.g.a. længerevarende sygdom o.l., eller hvis kunden og leverandørens  

 konsulent ikke harmonerer i samarbejdet, skal leverandøren gøre alt for at  

 finde en hurtig erstatning med tilsvarende faglige kvalifikationer.
 Alle oplysninger om konsulentens sygdom  

 og anden form for fravær skal meddeles kunden af leverandøren.
Kunden stiller de for leverandørens  

 konsulent nødvendige faciliteter og værktøjer til rådighed.
Kunden forpligter  

 sig til ikke at engagere leverandørens konsulent uden leverandørens accept i  

 kontraktperioden  

 og herefter ikke indtil 1 måned efter kontraktens ophør.
 Ferie o.l. aftales mellem kunden og  

 leverandørens konsulent.
Parterne kan opsige de tidsbegrænsede  

 aftaler med gensidige opsigelsesvarsler.
Hvis leverandørens konsulent har  

 været  

 beskæftiget hos kunden i 30 kalenderdage eller mere, kan aftalerne opsiges  

 med  

 1 måneds varsel.
Ved misligholdelse af aftalerne kan disse opsiges med  

 øjeblikkelig virkning.
 Parterne er ikke ansvarlige over for  

 hinanden i tilfælde af force majeure.
 Eventuelle tvister er henlagt til  

 afgørelse ved en voldgiftsret.
 Leverandøren forpligter sig til ikke at  

 ansætte eller på anden måde tilknytte sig kundens kunde under aftalerne  

  uden  

 kundens samtykke  for en periode på 6 måneder, efter af  

 konsulentbistanden i henhold  

 til aftalen er ophørt.
 I aftalerne, der dækker perioden fra 1.  

 april 1999 og frem, er det aftalt, at leverandøren beregner sig minimum 30  

 timer ugentligt i hele kontraktperioden.
 I aftalen for perioden fra 1. april til  

 30. juni 1999 er det aftalt, at konsulenten har indvilliget i at levere som  

 minimum normtimetallet pr. måned (antal arbejdsdage * 7,4).
 I aftalen for perioden fra 1. juli til  

 31. december 1999 er det under kontraktens omfang anført, at leverandørens  

 konsulent ultimo kontraktperioden forventer at afholde barselsorlov, jf.  

 funktionærlovens normalbestemmelser, værende sig 2 uger.
Klageren har om vilkåret om, at han var  

 forpligtet til at arbejde under C A/S instruks og ordre, oplyst, at C  

 A/S ikke  

 blandede sig i hans arbejde, og at han afhandlede alt med D A/S.
Han kunne i  

 princippet komme og gå, som det passede ham, men han meddelte dog, når han  

 afholdt ferie.
 Endvidere har klageren oplyst, at C A/S  

 ikke godkendte hans timesedler.
Om klagerens mulige erstatningsansvar er  

 det oplyst, at erstatning kunne komme på tale, hvis der f.eks. var en  

 programfejl, så systemerne ikke virkede.
Klageren har dog ikke tegnet en  

 erhvervsansvarsforsikring, og er ikke på noget tidspunkt ifaldet et  

 erstatningsansvar over for C A/S.
 Klageren har i hele perioden været  

 medlem af en arbejdsløshedskasse for selvstændige erhvervsdrivende.
 Af klagerens regnskaber for  

 indkomstårene 1998, 1999 og 2000  

 fremgår  

 bl.a.. at der har været konsulenthonorarer på hhv. 885.950 kr., 903.388 kr.  

 og  

 1.108.888 kr., og at resultat før rente var hhv.753.945 kr., 752.696 kr.  

 og945.445 kr.
 Omsætningen i form af konsulenthonorar  

 er i de omhandlede år opnået ved udstedelse af 12 månedlige fakturaer.
 Værdien af driftsmidler har ultimo 1998,  

 1999 og 2000 udgjort henholdsvis 8.359 kr., 13.408 kr. og 9.386 kr.
Skatteankenævnets afgørelse Skatteankenævnet har for de omhandlede  

 indkomstår anset klageren for lønmodtager i relation til det arbejde, som han  

 har udført for b A/S og c A/S.
Omsætningen i både 1998, 1999 og 2000  

 har udelukkende bestået af konsulenttimer.
Fra den 1. april 1998 har klageren  

 på baggrund af de af C A/S godkendte timesedler månedligt udskrevet faktura  

 til  

 C A/S på ydede konsulenttimer á 575 kr. + moms.
Klageren har endvidere været forpligtet  

 til at arbejde under C A/S instruks og ordre, og C A/S har stillet de  

 for  

 klageren nødvendige faciliteter og værktøjer til rådighed.
Hertil kommer, at  

 ferier og lignende skulle aftales med C A/S, at klageren havde forpligtet sig  

 til ikke at lade sig ansætte eller på anden måde tilknytte sig C A/S  

 kunder  

 under kontrakten  uden C A/S skriftlige samtykke  for en  

 periode på 6  

 måneder efter, at konsulentbistanden for C A/S ophørte.
 Klageren har ingen ansatte og har ifølge  

 regnskabet ikke afholdt udgifter til materiel, varekøb, reklameudgifter eller  

 lignende udgifter, der er karakteristiske for selvstændige erhvervsdrivende.  

 Han har alene afholdt udgifter til egen befordring mellem bopælen Ds  

 Systemsektion i en anden by, samt til telefon, faglitteratur, kursusudgifter,  

 porto, edb-tilbehør m.v.
 Nævnet har endvidere lagt afgørende vægt  

 på følgende:
 Klageren har udelukkende haft samme  

 arbejdsgiver i perioden fra 1. april 1998  31. december 2000.
 Der er mellem hvervgiveren og klageren  

 indgået aftale om en løbende arbejdsydelse.
 Kontraktsperioderne er tidsbegrænsede,  

 de fleste til 3 måneder, men genforhandles senest 1 måned før udløb med  

 uændrede betingelser.
 Arbejdstiden er fastsat af hvervgiveren  

 til minimum 30 timer pr. uge.
 Vederlaget er beregnet, som det er  

 almindeligt i tjenesteforhold.
 Der har reelt været tale om et  

 fuldtidsjob hos D A/S.
 Hvervgiveren afholder alle udgifter i  

 forbindelse med arbejdets udførelse.
 Vederlaget er nettoindkomst for  

 klageren.
 Klageren har ikke drevet virksomhed for  

 egen regning og risiko.
 Klageren har ikke afholdt driftsudgifter  

 af en sådan art og størrelse, som man må forvente af en selvstændig  

 erhvervsdrivende inden for den pågældende branche.
 De udførte arbejdsopgaver som  

 edb-konsulent falder ikke udenfor, hvad der er normalt forekommende i  

 lønmodtagerjob.
Klagerens påstand og argumenter Klagerens repræsentant har fremsat  

 påstand om, at klageren skal anses som selvstændig erhvervsdrivende ved  

 opgørelsen  

 af indkomsten for årene 1998, 1999 og 2000 med den virkning, at der skal  

 anerkendes klageren  

 ret til fradrag i de  

 pågældende indkomstår som selvangivet.
 En samlet bedømmelse af de i punkt B  

 3.1.1.1 og 3.1.1.2 i cirkulære nr. 129 af 4. juli 1994 til personskatteloven  

 angivne kriterier må medføre, at klageren skal anses for selvstændig  

 erhvervsdrivende.
 Ved bedømmelsen og fortolkningen af  

 kriterierne i cirkulæret må der nødvendigvis lægges vægt på de særlige  

 forhold,  

 der gør sig gældende inden for den pågældende branche.
 Følgende kriterier i cirkulæret taler  

 for at anse klageren for selvstændig erhvervsdrivende:
 Klageren fastlægger selv sin arbejdstid.
 Klageren afholder selv de udgifter, der  

 er forbundet med erhvervet, herunder udgifter til kørsel, revisor,  

 bogholderi,  

 telefon, faglitteratur, kursus, porto, edb-tilbehør m.v.
 Klageren er ikke omfattet af ferieloven,  

 funktionærloven, arbejdsløshedsforsikringsloven, arbejdsskadeforsikringsloven  

 eller dagpengeloven.
 Klageren er erstatningsansvarlig over  

 for sin hvervgiver i tilfælde af skader.
 Klageren er frit stillet med hensyn til  

 at påtage sig konsulentopgaver fra tredjemand.
 Klagerens virksomhed er momsregistreret.
 Klageren har været/er medlem af en  

 arbejdsløshedskasse for selvstændige erhvervsdrivende.
 Klageren er forpligtet til at finde en  

 erstatningskonsulent i tilfælde af forfald.
 Betaling for klagerens leverancer betales  

 løbende måned + 30 dage.
 Klageren driver virksomhed for egen  

 regning og risiko, idet han ikke er tilsikret nye opgaver eller sædvanlige  

 opsigelsesvarsler, og da han som nævnt er erstatningsansvarlig for skader og  

 bærer risikoen for sygdom eller andet forfald.
I perioden 1996-2002 har klageren haft 4  

 hvervgivere.
Henset til, at der er tale om et marked med potentielt meget få  

 kunder, samt til opgavernes art, kan antallet af hvervgivere i øvrigt ikke  

 tillægges afgørende vægt.
Der er ikke indgået aftale om løbende  

 arbejdsydelser.
Aftalerne er tidsbegrænsede og vedrører løsningen af konkrete  

 opgaver.
 Da D A/S er C A/S kunde er det selvsagt  

 nødvendigt for C A/S helt overordnet at kunne instruere klageren, som dog i  

 hele forløbet har arbejdet selvstændigt og har selv fastsat sin arbejdstid,  

 naturligvis i almindeligt samarbejde og koordinering med kunden.
Det er helt sædvanligt inden for  

 branchen og tillige dikteret af sikkerhedsmæssige årsager, at der bliver  

 stillet alle nødvendige faciliteter og værktøjer til rådighed.
Mainframe  

 programmeringen  

 og gennemgangen af data foregår direkte på kundens systemer, hvorfor det ikke  

 er nødvendigt for klageren at medbringe værktøjer og lignende.
Klageren er  

 selv  

 i besiddelse af computer og andet edb-tilbehør, som muliggør opkobling  

 udefra,  

 hvilket er sket i flere tilfælde.
Endvidere består klagerens  

 værktøj i  

 hovedparten af know-how.
Arbejdstiden er ikke fastsat af  

 hvervgiveren, idet bestemmelsen om minimum 30 debiterbare timer ugentligt  

 blev  

 indsat for at sikre, at løsningen af opgaven ikke blev forsinket som følge af  

 implementeringen af andet udstyr og systemfunktioner.
Bestemmelsen er  

 endvidere  

 udtryk for, at C A/S var sikker på at kunne råde over klageren, og dels, at  

 klageren var sikret en løbende indtægt, idet han ikke havde mulighed for at  

 påtage sig andre jobs sideløbende med dette projekt.
Der er henvist til UfR 1996.1027 H  

 vedrørende Tupperware-forhandlere.
TfS 2000.510 LSR er ikke sammenlignelig  

 med  

 denne sag.
Told- og Skattestyrelsens udtalelse Told- og Skattestyrelsen har indstillet  

 den påklagede afgørelse ændret, således at klageren anses for selvstændig  

 erhvervsdrivende.
Styrelsen har bl.a. lagt vægt på, at  

 klageren ikke er begrænset i sin ret til samtidig at udføre hverv for andre,  

 at  

 klageren vil kunne pådrage sig et erstatningsansvar, og at klageren er  

 momsregistreret.
Videre har styrelsen lagt vægt på, at klageren er forpligtet  

 til at finde en afløser, og at klageren selv tilrettelægger arbejdet.
 Endvidere er det netop inden for  

 IT-branchen udbredt med anvendelse af uafhængige specialister til løsning af  

 diverse enkeltstående projekter samt tilretning af eksisterende  

 programplatforme,  

 idet de store IT-virksomheder, der modtager ordrer på enkeltstående projekter  

 eller tilretning af eksisterende programplatforme, kan outsorce sådanne  

 opgaver.
Landsskatterettens bemærkninger og  

 begrundelse Afgrænsningen mellem selvstændige  

 erhvervsdrivende m.v. og lønmodtagere skal i skattemæssig henseende foretages  

 på baggrund af de kriterier, der er angivet i punkt 3.1.1 i cirkulære nr. 129  

 af 4. juli 1994 til personskatteloven.
Der henvises herved til Højesterets  

 domme af 9. maj 1996 og 7. maj 1997, offentliggjort i Tidsskrift for Skatter  

 & Afgifter 1996, 449 og 1997, 473.
Som udgangspunkt anses en person  

 herefter for lønmodtager, hvis vedkommende modtager vederlag for personligt  

 arbejde i tjenesteforhold efter hvervgiverens anvisninger og for dennes  

 regning  

 og risiko.
Selvstændig erhvervsvirksomhed er kendetegnet ved, at der for egen  

 regning og risiko udøves en virksomhed af økonomisk karakter med det formål  

 at  

 opnå et overskud.
I tvivlstilfælde må afgrænsningen ske på grundlag af en  

 samlet bedømmelse af forholdet mellem hvervgiver og hvervtager.
 Det lægges til grund som ubestridt, at  

 vilkårene i klagerens aftale med B A/S er identiske med vilkårene i klagerens  

 aftaler med C A/S.
 Efter en samlet vurdering af forholdet  

 mellem klageren og hvervgiverne, B A/S og C A/S, kan klageren ved udøvelsen  

 af  

 sin virksomhed som edb-konsulent ikke anses for at have udført personligt  

 arbejde i egentligt tjenesteforhold for hvervgiverne.
 Der er herved lagt vægt på, at klageren  

 helt frit bestemmer sin arbejdstid, at klageren ikke er begrænset i adgangen  

 til samtidig at udføre arbejde for andre hvervgivere, at klageren er  

 momsregistreret,  

 at klageren er frit stillet med hensyn til antagelse af medhjælp, og at  

 klageren må antages at have påtaget sig i hvert fald en vis økonomisk risiko,  

 idet han bl.a. kan ifalde et erstatningsansvar.
 Den påklagede afgørelse ændres derfor i  

 overensstemmelse hermed.
