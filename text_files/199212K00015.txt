Nr LSF 15 Forslag til Lov om ændring af lov om skibsmåling Fremsat af industriministeren (Anne Birgitte Lundholt) den 7. oktober 1992 Vedtaget ved tredjebehandling den 1. december 1992 Lov nr. 1005 af 19/12/1992 § 1 I lov om skibsmåling, jf. lovbekendtgørelse nr. 581 af 29. september 1988,  

 foretages følgende ændringer:
 1. I § 2, stk. 2, ændres »Industriministeren«  

 til: »Søfartsstyrelsen«.
 2. § 4 affattes således:
» § 4. Målingen udføres af klassifikationsselskaber, andre  

 virksomheder eller enkeltpersoner, der på nærmere angivne vilkår er  

 autoriseret hertil af Søfartsstyrelsen.« 3. § 5, stk. 1, affattes således:
»På grundlag af målingen udsteder den autoriserede, jf. § 4, et  

 internationalt målebrev (1969).« 4. § 5, stk. 2, affattes således:
» Stk. 2. Målebrevet skal være affattet i overensstemmelse med  

 konventionens artikel 9, stk. 2, på en af Søfartsstyrelsen godkendt  

 formular.« 5. I § 5, stk. 3, indsættes efter »institution«:  

 »eller af den autoriserede«.
 6. § 5, stk. 4, ophæves.
 7. I § 7 ændres »de nødvendige målinger« til:  

 »kontrolmålinger«.
 8. I § 8, stk. 2, indsættes efter  

 »Skibsregistret«: »eller Dansk Internationalt  

 Skibsregister«.
 9. I § 8, stk. 3, ændres »Søfartsstyrelsen« til:  

 »den autoriserede, jf. § 4«.
 10. § 9 ophæves.
 11. § 10 affattes således:
 » § 10. Finder Søfartsstyrelsen, at særlige omstændigheder gør  

 det nødvendigt, kan styrelsen udføre en måling og herefter udstede målebrev.
Stk. 2. Søfartsstyrelsen kan opkræve betaling af rederen for  

 udførelse af målingsforretningerne samt udstedelse af målebrev.
De nærmere  

 regler for betalingens størrelse og berigtigelse fastsættes af  

 industriministeren.
 Stk. 3. Gebyret, der tilfalder statskassen, kan inddrives ved  

 udpantning.
Stk. 4. De klassifikationsselskaber, andre virksomheder eller  

 enkeltpersoner, som Søfartsstyrelsen har bemyndiget til at udføre måling, jf.  

 § 4, og udstede målebreve, jf. § 5, er beføjet til at kræve betaling for  

 målingsforretninger.« § 2 Loven træder i kraft den 1. januar 1993.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, de særlige grønlandske forhold  

 tilsiger.
Oprindeligt fremsat forslag § 1 I lov om skibsmåling, jf. lovbekendtgørelse nr. 581 af 29. september 1988,  

 foretages følgende ændringer:
 1. I § 2, stk. 2, ændres »Industriministeren«  

 til: »Søfartsstyrelsen«.
 2. § 4 affattes således:
» § 4. Målingen udføres af klassifikationsselskaber, andre  

 virksomheder eller enkeltpersoner, der på nærmere angivne vilkår er  

 autoriseret hertil af Søfartsstyrelsen.« 3. § 5, stk. 1, affattes således:
»På grundlag af målingen udsteder den autoriserede, jf. § 4, et  

 internationalt målebrev (1969).« 4. § 5, stk. 2, affattes således:
» Stk. 2. Målebrevet skal være affattet i overensstemmelse med  

 konventionens artikel 9, stk. 2, på en af Søfartsstyrelsen godkendt  

 formular.« 5. I § 5, stk. 3, indsættes efter »institution«:  

 »eller af den autoriserede«.
 6. § 5, stk. 4, ophæves.
 7. I § 7 ændres »de nødvendige målinger« til:  

 »kontrolmålinger«.
 8. I § 8, stk. 2, indsættes efter  

 »Skibsregistret«: »eller Dansk Internationalt  

 Skibsregister«.
 9. I § 8, stk. 3, ændres »Søfartsstyrelsen« til:  

 »den autoriserede, jf. § 4«.
 10. § 9 ophæves.
 11. § 10 affattes således:
 » § 10. Finder Søfartsstyrelsen, at særlige omstændigheder gør  

 det nødvendigt, kan Styrelsen udføre en måling og herefter udstede målebrev.
Stk. 2. Søfartsstyrelsen kan opkræve betaling af rederen for  

 udførelse af målingsforretningerne samt udstedelse af målebrev.
De nærmere  

 regler for betalingens størrelse og berigtigelse fastsættes af  

 industriministeren.
 Stk. 3. Gebyret, der tilfalder statskassen, kan inddrives ved  

 udpantning.
Stk. 4. De klassifikationsselskaber, andre virksomheder eller  

 enkeltpersoner, som Søfartsstyrelsen har bemyndiget til at udføre måling jf.  

 § 4 og udstede målebreve jf. § 5 er beføjet til at kræve betaling for  

 målingsforretninger.« § 2 Loven træder i kraft den 1. januar 1993.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, de særlige grønlandske forhold  

 tilsiger.
Bemærkninger til lovforslaget Almindelige bemærkninger Som et led i omlægningen af offentlige opgaver foreslås det at lade  

 målingen af skibe udføre af målingskyndige personer eller institutioner, der  

 bliver bemyndiget hertil af Søfartsstyrelsen, og samtidig beføjet til af  

 Søfartsstyrelsen at kræve betaling for målingsforretninger.
Måling af skibe foretages i henhold til lov om skibsmåling, jf.  

 lovbekendtgørelse nr. 581 af 29. september 1988. Loven gælder for alle skibe  

 uanset længde, undtagen krigsskibe.
Loven er udformet på baggrund af den  

 internationale konvention om måling, 1969.
Efter § 4 i den gældende lov udføres målingen af Søfartsstyrelsen eller af  

 målingskyndige personer eller institutioner, der er bemyndiget hertil af  

 Søfartsstyrelsen.
Der er for tiden givet bemyndigelse til ca. 50 personer til  

 at måle fritidsfartøjer med en længde under 24 meter.
Der er ikke givet  

 bemyndigelser til måling af skibe, der anvendes erhvervsmæssigt.
Det  

 foreslås, at målingen udføres alene af de klassifikationsselskaber, andre  

 virksomheder eller enkeltpersoner, som Søfartsstyrelsen autoriserer hertil.  

 Herefter vil målingen helt overvejende udføres af dertil bemyndigede personer  

 eller selskaber.
Søfartsstyrelsen vil alene foretage måling i enkeltstående  

 specielle tilfælde.
Opmærksomheden henledes på, at Søfartsstyrelsens arbejde med måling efter  

 de gamle regler i »Konventionen om et ensartet system for måling af  

 skibe, 1947«, indtil videre bibeholdes efter de hidtil gældende regler i  

 1954-loven om måling af skibe, jf. lovbekendtgørelse nr. 577 af 29. september  

 1988, som bygger på 1947-konventionen.
Det findes hensigtsmæssigt, at  

 Søfartsstyrelsen efter de hidtidige regler fortsætter med at udføre måling og  

 udstede målebreve for de skibe, der måtte være omfattet af disse ældre  

 regler, samt forsat opkræver gebyr herfor.
I henhold til § 5, stk. 4, i den gældende lov om skibsmåling kan der efter  

 rederens anmodning udstedes sådanne målebreve, som kræves for besejling af  

 visse vandveje.
Da Danmark ikke er konventionsmæssigt forpligtet til at  

 udstede sådanne certifikater, såsom Panama- og Suezcertifikater, foreslås  

 bestemmelsen herom ophævet.
Det bemærkes, at udstedelsen af disse  

 certifikater fortsat kan foretages af de klassifikationsselskaber eller  

 andre, som har indgået en aftale med de pågældende lande herom.
De administrative og økonomiske konsekvenser Som følge af at Søfartsstyrelsen afvikler hovedparten af sin  

 målingsvirksomhed, vil indtægterne fra målebrevsafgiften, der anslås at  

 beløbe sig til ca. 700.000 kr. i 1992, bortfalde.
Målebrevsafgiften, som  

 indtil videre foreslås opretholdt i henhold til de ældre bestemmelser i lov  

 om måling af skibe, anslås for 1992 at beløbe sig til ca. 40.000 kr.
 Ved at reducere antallet af medarbejdere, der er beskæftiget med at  

 foretage måling og med udstedelse af målebreve, forventer Søfartsstyrelsen at  

 spare ca. 1 mio. kr. til løn og ca. 25.000 kr. til rejseudgifter.
 Da målingsafgiften ikke hidtil har dækket de faktiske udgifter til måling,  

 må det forventes, at erhvervets udgifter hertil vil stige.
Bemærkninger til lovforslagets enkelte bestemmelser Til § 1 Til nr. 1 Det foreslås, at det henlægges til Søfartsstyrelsen at give konkrete  

 dispensationer.
Til nr. 2 Det foreslås, at alene klassifikationsselskaber, andre virksomheder eller  

 enkeltpersoner, der er autoriseret hertil af Søfartsstyrelsen, udfører  

 målingen.
Vilkårene for autorisationen skal sikre, at Danmarks forpligtelser  

 efter konventionen overholdes.
Søfartsstyrelsen vil imidlertid fortsat udføre  

 målinger efter de gamle målingsregler i henhold til lov om måling af skibe,  

 jf. lovbekendtgørelse nr. 577 af 29. september 1988, samt i enkeltstående  

 tilfælde efter nærværende lov, jf. bemærkninger til nr. 10 og 11.
Til nr. 3 Ændringerne er en konsekvens af, at måling udført af Søfartsstyrelsen  

 efter denne lov foreslås afskaffet.
Til nr. 4 Den foreslåede ændring skal sikre, at målebrevsformularer opfylder  

 konventionens bestemmelser herom.
Til nr. 5 Ændringen er en konsekvens af, at måling efter denne lov nu helt  

 overvejende foretages af autoriserede personer og selskaber. Ændringen giver  

 fortsat Søfartsstyrelsen hjemmel til selv at foretage rettelser i målebreve  

 og til at bemyndige en dansk konsul i udlandet eller andre til at foretage  

 rettelser.
Disse rettelser kan være navne- eller hjemstedsændringer for  

 skibet og ændringer af lignende karakter, som ikke forudsætter indsigt i  

 måling og beregninger i forbindelse med en målings udførelse.
Til nr. 6 Foreslås ophævet.
Der henvises til bemærkningerne herfor i Almindelige  

 bemærkninger in fine.
Til nr. 7 Den foreslåede ændring skal tydeliggøre, at der her alene er tale om  

 kontrolmålinger.
Til nr. 8 Ændringen er foranlediget af, at der i 1988 er oprettet et Dansk  

 Internationalt Skibsregister.
Til nr. 9 Ændringen er en konsekvens af, at måling efter denne lov overvejende  

 foretages af autoriserede personer eller selskaber.
Til nr. 10 og 11 Det foreslås, at der indsættes en bestemmelse, der giver Søfartsstyrelsen  

 mulighed for i specielle, enkeltstående tilfælde at måle skibe.
Bestemmelsen  

 er tænkt anvendt ved nye skibstyper, skibsprojekter eller lignende.
Det foreslås, at Søfartsstyrelsen for de målingsforretninger som styrelsen  

 udfører, fortsat har mulighed for at kræve betaling af rederen.
Den hidtidige  

 målingsafgift, der ikke har dækket de faktiske udgifter til målingen jf.  

 bekendtgørelse nr. 400 af 12. juni 1982 om afgifter i henhold til lov om  

 skibsmåling ophæves, og erstattes af en brugerbetaling, der skal dække  

 omkostningerne.
Det foreslås, at Søfartsstyrelsen i lighed med den nuværende  

 ordning også får mulighed for at opkræve betaling for udstedelse af  

 målebreve.
De klassifikationsselskaber, andre virksomheder eller enkeltpersoner, der  

 udfører målingsforretningerne kan i overensstemmelse med den hidtidige  

 praksis kræve, at rederen betaler for det udførte arbejde.
Da der er tale om  

 private institutioner, har man fundet, at industriministeren ikke skal  

 fastsætte prisen for disse ydelser, der må følge de almindelige  

 markedsmekanismer.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 2, stk. 2, ændres »Industriministeren« til:  

 »Søfartsstyrelsen«.
 § 2. Danske skibe af en længde på 24 m og derover med undtagelse  

 af krigsskibe skal måles og være forsynet med gyldigt internationalt målebrev  

 (1969), jf. dog § 13, stk. 2 og 3. Skibets længde bestemmes i  

 overensstemmelse med konventionens artikel 2, nr. 8.
 Stk. 2. Industriministeren kan under særlige omstændigheder  

 fritage et skib for måling.
 Stk. 3. Udenlandske skibe kan måles og forsynes med målebrev efter  

 reglerne i konventionens artikel 8.
 Stk. 4. Industriministeren kan fastsætte, at lovens forskrifter  

 med de begrænsninger, som internationale overenskomster og aftaler med andre  

 stater medfører, anvendes på udenlandske skibe, når disse anløber dansk havn.
 Stk. 5. For skibe af under 24 m længde fastsætter  

 industriministeren nærmere regler om måling og forsyning med målebrev.
 2. § 4 affattes således:
»§ 4. Målingen udføres af klassifikationsselskaber, andre  

 virksomheder eller enkeltpersoner, der på nærmere angivne vilkår er  

 autoriseret hertil af Søfartsstyrelsen.« § 4. Målingen udføres af Søfartsstyrelsen eller af målingskyndige  

 personer eller institutioner, der er bemyndiget hertil af Søfartsstyrelsen.
 3. § 5, stk. 1, affattes således:
»På grundlag af målingen udsteder den autoriserede, jf. § 4, et  

 internationalt målebrev (1969).« § 5. På grundlag af målingen udsteder Søfartsstyrelsen eller de  

 personer eller institutioner, der er bemyndiget hertil, et internationalt  

 målebrev (1969).
 Stk. 2. Målebrevet udstedes på dansk med underlagt engelsk tekst.
 Stk. 3. Rettelser eller tilføjelser til målebrevet må kun  

 foretages af Søfartsstyrelsen eller en af denne bemyndiget person eller  

 institution.
 Stk. 4. Efter rederens anmodning kan der udstedes sådanne  

 målebreve, som kræves for besejling af visse vandveje.
 4. § 5, stk. 2, affattes således:
»Stk. 2. Målebrevet skal være affattet i overensstemmelse med  

 konventionens artikel 9, stk. 2, på en af Søfartsstyrelsen godkendt  

 formular.« 5. I § 5, stk. 3, indsættes efter »institution«:  

 »eller af den autoriserede«.
 6. § 5, stk. 4, ophæves.
 7. I § 7 ændres »de nødvendige målinger« til:  

 »kontrolmålinger«.
§ 7. Søfartsstyrelsen har ret til at gå om bord i ethvert dansk  

 skib og skib under bygning for dansk regning samt i ethvert udenlandsk skib,  

 der anløber dansk havn, for at foretage de nødvendige målinger og for at  

 kontrollere, at skibet er forsynet med foreskrevet målebrev.
Det påhviler  

 skibets reder og fører samt enhver, der handler på deres vegne, at yde  

 Søfartsstyrelsen nødvendig bistand ved dens arbejde og at give enhver  

 nødvendig oplysning, som afkræves dem.
 8. I § 8, stk. 2, indsættes efter »Skibsregistret«:  

 »eller Dansk Internationalt Skibsregister«.
 § 8. Målebrevets gyldighed ophører, såfremt der foretages sådanne  

 ændringer i skibets indretning, konstruktion og rumindhold, benyttelse af  

 rum, det tilladte antal passagerer, den tildelte lastelinie eller skibets  

 tilladte dybgang, som medfører en forøgelse af skibets brutto- eller  

 nettotonnage.
 Stk. 2. Overgår et skib, der er forsynet med internationalt  

 målebrev (1969), til dansk eje, bevarer målebrevet sin gyldighed indtil  

 skibets første ankomst til dansk havn, dog længst i et tidsrum af 3 måneder  

 fra datoen for skibets anmeldelse til Skibsregistret.
 Stk. 3. Et målebrev, hvis gyldighed er ophørt, skal af skibets  

 reder eller fører omgående indsendes til Søfartsstyrelsen, medmindre ophøret  

 skyldes, at skibet er overgået til udenlandsk eje.
 9. I § 8, stk. 3, ændres »Søfartsstyrelsen« til:  

 »den autoriserede, jf. § 4«.
 10. § 9 ophæves.
 § 9. Omkostningerne ved målingsforretninger, der foretages i  

 udlandet af Søfartsstyrelsen, samt omkostningerne ved måling af et udenlansk  

 skib i henhold til konventionens artikel 8 betales af rederen efter regler,  

 der fastsættes af industriministeren.
 11. § 10 affattes således:
» § 10. Finder Søfartsstyrelsen, at særlige omstændigheder gør  

 det nødvendigt, kan Styrelsen udføre en måling og herefter udstede  

 målebrev.« Stk. 2. Søfartsstyrelsen kan opkræve betaling af rederen for  

 udførelse af målingsforretningerne samt udstedelse af målebrev.
De nærmere  

 regler for betalingens størrelse og berigtigelse fastsættes af  

 industriministeren.
 Stk. 3. Gebyret, der tilfalder statskassen, kan inddrives ved  

 udpantning.
Stk. 4. De klassifikationsselskaber, andre virksomheder eller  

 enkeltpersoner, som Søfartsstyrelsen har bemyndiget til at udføre måling jf.  

 § 4 og udstede målebreve jf. § 5, er beføjet til at kræve betaling for  

 målingsforretninger.' § 10. For udfærdigelse af målebrev betales af rederen en afgift,  

 beregnet i forhold til skibets bruttotonnage.
De nærmere regler for afgiftens  

 størrelse og berigtigelse fastsættes af industriministeren.
 Stk. 2. Afgiften, der tilfalder statskassen, kan inddrives ved  

 udpantning.
