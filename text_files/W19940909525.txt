Byretten fandt, at den pågældende havde overtrådt færdselslovens § 3,  

 stk. 1, og § 18, stk. 2. Valgbarhedsnævnet fandt, at den pågældende var  

 valgbar I brev af 2. marts 1994 har byrådet i henhold til § 101, stk. 4, i den  

 kommunale valglov indberettet, at byrådsmedlem NN ved Retten i X-bys dom af  

 17. januar 1994 er blevet idømt bøde på 750 kr. med forvandlingsstraf af  

 hæfte i 4 dage for overtrædelse af færdselslovens § 3, stk. 1, og § 18, stk.  

 2.
 Det fremgår af sagen, at den pågældende den 15. december 1992 ca. kl.  

 16.45 som fører af en personbil under kørsel i nordlig retning i 1. vognbane  

 ad E-- ved Y-vejen i X-by har undladt at vise fornøden agtpågivenhed, idet  

 han under vognbaneskift undlov at sikre sig, at manøvren kunne udføres uden  

 fare eller unødig ulempe for andre, hvilket resulterede i en påkørsel af en  

 anden personbil i samme retning i 2. vognbane, hvorved der skete materiel  

 skade.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
