Fremsat den 14. december 2005 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om dagpenge ved sygdom eller fødsel (Digital kommunikation, registersamkøring i kontroløjemed) § 1 I lov om dagpenge ved sygdom eller fødsel, jf.  

 lovbekendtgørelse nr. 1047 af 28. oktober 2004, som ændret senest ved  

 § 5  

 i lov nr. 523 af 24. juni 2005, foretages følgende ændring:
 1.  

  

 Efter  

 § 37 indsættes  

  

 :
 »  

 § 37 a.  

  

 Beskæftigelsesministeren kan, efter forhandling med ministeren for familie-  

 og forbrugeranliggender,  

 fastsætte regler om muligheden for at anvende digital kommunikation inden for  

 lovens område og om de nærmere vilkår herfor.
§ 37 b.  

  

 Direktøren  

 for Arbejdsdirektoratet kan, til brug for kommunernes administration af denne  

 lov, indhente oplysninger fra andre offentlige myndigheder, private firmaer  

 og  

 arbejdsløshedskasser, herunder oplysninger om enkeltpersoners indkomstforhold  

 i  

 elektronisk form, med henblik på registersamkøring i kontroløjemed.  

 Resultatet  

 af sammenkøringen kan videregives til den kommune, der behandler sagen om  

 retten til dagpenge.« § 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger 1. Indledning Det fremgår af regeringsgrundlaget, at regeringen ønsker at  

 mindske virksomhedernes administrative besvær.
Det fremgår endvidere, at en  

 yderligere udbygning af digital forvaltning vil være et vigtigt redskab til  

 at  

 skabe administrative lettelser og bedre service for virksomhederne.
 Som led i denne målsætning ønsker regeringen at etablere en  

 landsdækkende digital løsning til anmeldelse af sygefravær og anmodning om  

 refusion af syge- og barseldagpenge.
Med forvaltningslovens § 32 a og den foreslåede  

 bemyndigelsesregel vil beskæftigelsesministeren være bemyndiget til at kunne  

 fastsætte regler, der kan muliggøre en digital administration af  

 sygedagpengeadministrationen.
Ministeren vil således kunne fastsætte regler  

 om  

 hvilke rettigheder og pligter der gælder for de virksomheder, borgere mv.,  

 der  

 ønsker at anvende den landsdækkende løsning, samt vilkårene for anvendelse af  

 den landsdækkende digitale løsning, herunder pligten for kommunerne til at  

 kunne modtage digitale henvendelser.
Endvidere sikres at der kan etableres  

 digitale kontrolforanstaltninger i den landsdækkende digitale løsning, idet  

 Direktøren for Arbejdsdirektoratet får hjemmel til at indhente oplysninger  

 med  

 henblik på registersamkøring i kontroløjemed i sager om dagpenge.
Digitalisering af administrationen af dagpenge blev i  

 foråret 2002 overvejet i en arbejdsgruppe under Beskæftigelsesministeriet med  

 deltagelse af KL, Københavns- og Frederiksberg Kommuner og Den Digitale  

 Taskforce.
Det centrale i arbejdet var et ønske om at lette arbejdsgangene  

 hos  

 såvel arbejdsgiveren som kommunen i forbindelse med anmodning om og  

 udbetaling  

 af refusion af sygedagpenge til arbejdsgiveren.  

 Arbejdet skulle samtidig afdække muligheden for regelforenklinger.
I 2004 blev der iværksat forsøg i en række kommuner med  

 henblik på udvikling af digital anmeldelse af sygefravær og anmodning om  

 refusion af syge- og barseldagpenge.
En landsdækkende digital løsning på  

 området forventes klar i begyndelsen af 2006.
2. Forslagets indhold L  

 ovforslaget  

 indeholder følgende elementer:
·  


  

 Hjemmel til at beskæftigelsesministeren  

 kan  

 fastsætte regler om digital  

 kommunikation (§ 37 a) ·  


  

 Hjemmel til at Direktøren for Arbejdsdirektoratet  

 kan  

 indhente oplysninger med  

 henblik på registersamkøring i kontroløjemed i sager om dagpenge (§ 37  

 b).
 Det skal bemærkes, at Folketinget samtidig behandler  

 forslag til lov om ændring af lov om dagpenge ved sygdom eller fødsel  

 (Personer  

 ansat i fleksjob undtages fra beskæftigelseskravet for ret til dagpenge ved  

 sygdom).  

 Lovforslaget (L72) har ingen betydning for nærværende lovforslag.
2.1 Hjemmel til at fastsætte regler om digital  

 kommunikation (§ 37 a) Formålet med bestemmelsen er at fremme og lette  

 mulighederne for, at borgere, virksomheder og myndigheder kan kommunikere  

 digitalt.
Ved lov nr. 215 af 22. april 2002 blev der indsat en bestemmelse i  

 forvaltningsloven (§ 32 a), som bemyndiger vedkommende minister til at  

 fastsætte regler om ret til at anvende digital kommunikation ved henvendelser  

 til den offentlige forvaltning, og om de nærmere vilkår herfor, herunder  

 fravige formkrav i lovgivningen, der hindrer anvendelsen af digital  

 kommunikation.
Bemyndigelsen i forvaltningslovens § 32 a omfatter  

 ikke kommunikation mellem borgerne indbyrdes eller kommunikation fra  

 offentlige  

 myndigheder til borgerne.
Den foreslåede bestemmelse i § 37 a giver  

 bemyndigelse  

 til, at ministeren kan fastsætte regler om anvendelsen af digital  

 kommunikation  

 mv., også for så vidt angår kommunikation mellem borgere og virksomheder  

 indbyrdes samt kommunikation fra offentlige myndigheder til borgerne mv.
Det  

 er  

 ikke hensigten, at den foreslåede bestemmelse skal anvendes i situationer,  

 der  

 dækkes af forvaltningslovens § 32 a.
Med bemyndigelsen for ministeren til at fastsætte nærmere  

 regler kan der løbende tages højde for den teknologiske udvikling.  

 Bemyndigelsen forventes fx anvendt i tilfælde, hvor der er tvivl om, hvorvidt  

 en bestemmelse hindrer digital kommunikation.
I sådanne tilfælde vil  

 ministeren  

 i medfør af den foreslåede bemyndigelse kunne fjerne denne tvivl ved at  

 fastsætte regler, der udtrykkeligt tillader digital kommunikation.  

 Bemyndigelsen er endvidere relevant i tilfælde, hvor ministeren ønsker at  

 fastsætte  

 nærmere vilkår for den digitale kommunikation, herunder fx fastsættelse af  

 krav  

 om anvendelse af bestemte formater mv.
Fastsættelsen af regler herom vil ske  

 i  

 samråd med de berørte parter.
De nærmere vilkår for den digitale  

 kommunikation  

 vil foregå under iagttagelse af de af Ministeriet for Videnskab, Teknologi og  

 Udvikling fastsatte standarder som beskrevet i OIO-katalog over  

 it-standarder.
Bemyndigelsen i § 37 a indeholder mulighed for at  

 fastsætte regler om, at digital kommunikation kan anvendes.
Derimod  

 indeholder  

 den foreslåede bemyndigelse ikke hjemmel til at fastsætte bestemmelser, som  

 ville udelukke anvendelsen af digital kommunikation i det omfang dette efter  

 gældende ret er berettiget.
Der er heller ikke hjemmel til at fastsætte  

 bestemmelser, der udelukker andre kommunikationsformer end digital  

 kommunikation, fx ved at fastsætte at kommunikationen alene kan ske ved brug  

 af  

 digital kommunikation.
Det forudsættes, at de almindelige krav om samtykke  

 ved  

 digital kommunikation iagttages.
Med hjemmel i forvaltningslovens § 32 a samt den  

 foreslåede hjemmel i § 37 a, vil ministeren fastsætte regler om digital  

 kommunikation via en landsdækkende digital løsning til brug for digitale  

 anmeldelse af sygefravær samt anmodning af refusion af syge- eller  

 barseldagpenge.
Reglerne skal forhandles med ministeren for familie- og  

 forbrugeranliggender, da reglerne ligeledes angår administrationen af  

 barseldagpenge.
 Den digitale kommunikation og anden databehandling i  

 forbindelse med den landsdækkende digitale løsning vil foregå under  

 iagttagelse  

 af persondataloven.
Indholdet af den landsdækkende digitale løsning I styregruppen for den landsdækkende digitale løsning  

 sidder KL, DA, Den digitale Taskforce, Erhvervs- og Selskabsstyrelsen,  

 Finansministeriet, Beskæftigelsesministeriets IT samt Arbejdsdirektoratet.  

 Beskæftigelsesministeriet  

 forestår koordination og styring af etableringen af den landsdækkende  

 sygedagpengeløsning.
Målet er, at 1. fase af den landsdækkende digitale  

 løsning  

 er klar i begyndelsen af 2006.
Indholdet af den landsdækkende digitale løsning bygger på  

 erfaringerne fra et forsøgsprojekt i en række kommuner, hvor virksomhederne  

 via  

 erhvervsportalen Virk.dk anmeldte sygefravær samt anmodede om refusion af  

 sygedagpenge.
Erfaringerne fra forsøget viste blandt andet, at virksomhederne  

 sparer i gennemsnit 5,6 min. på at indberette digitalt frem for på papir,  

 hvilket svarer til en tidsbesparelse på 34 pct.
Blandt sagsbehandlerne i  

 kommunen var knap 50 pct. af sagsbehandlerne tilfredse med løsningen, og  

 antallet  

 af fejl og mangler på blanketterne blev reduceret med ca. 1/3.
 En uvildig, teknisk undersøgelse af den rent tekniske  

 udformning af forsøgsprojektet påpegede forhold, der skulle forbedres/ændres.  

 Disse forbedringer/ændringer er blevet implementeret, således at den  

 landsdækkende  

 digitale løsning it-mæssigt anses for at være robust, stabil og sikker.
I den landsdækkende digitale løsning skal arbejdsgiveren,  

 som i dag, anmelde sygefraværet til kommunen inden 4 uger fra første  

 fraværsdag.
Arbejdsgiveren skal anvende digital signatur ved anmeldelse.  

 Derved  

 sikres det, at der ikke kan ske ændringer i anmeldelsen inden denne  

 registreres  

 i kommunen.
Endvidere sikrer den digitale signatur, at der er sikkerhed for,  

 hvem der har anmeldt sygefraværet.
Anmoder arbejdsgiveren om refusion af syge- eller  

 barseldagpenge via den landsdækkende digitale løsning, vil der ikke længere  

 være et krav om lønmodtagerens bekræftelse af arbejdsgiverens oplysninger.  

 Til  

 gengæld vil lønmodtageren modtage et underretningsbrev om arbejdsgiverens  

 anmodning om refusion.
Skal udbetalingen af syge- eller barseldagpenge ske  

 direkte til lønmodtageren, vil det fortsat være nødvendigt med den  

 pågældendes  

 underskrift.
 Kommunerne har pligt til at kunne modtage anmeldelserne om  

 sygefravær samt anmodninger om refusion af syge- og barseldagpenge i det  

 format  

 som anvendes i den landsdækkende digitale løsning.
Der vil blive etableret overvågning af den landsdækkende digitale  

 løsning for at sikre, at alle anmeldelser/anmodninger om refusion kommer frem  

 til rette kommune.
Der vil ligeledes ske overvågning af driften af den  

 landsdækkende digitale løsning, til brug for understøttelse af den  

 supportorganisation som etableres til at sikre en effektiv drift.
2.2 Hjemmel til at Arbejdsdirektoratet kan indhente  

 oplysninger  

 med henblik på registersamkøring i kontroløjemed i sager om  

 dagpenge Ved digital administration bør kontrolforanstaltningerne i  

 videst muligt omfang foregå digitalt.
I forbindelse med den landsdækkende  

 digitale løsning er det hensigten, at indføre kontrolforanstaltninger ved  

 hjælp  

 af digital validering for atypisk sygefravær (VAS).
 Med hjemmel i retssikkerhedsloven  

 kan kommunen uden samtykke til brug for  

 behandlingen af en enkelt sag  

 eller til brug for generel kontrol kræve oplysninger om økonomiske forhold om  

 den, der ansøger om eller får hjælp, og dennes ægtefælle, fra andre  

 offentlige  

 myndigheder samt fra arbejdsløshedskasser.
Arbejdsdirektoratet er ansvarlig for at udvikle og drive  

 VAS, men Arbejdsdirektoratet har ikke i gældende regler hjemmel til at  

 indhente  

 oplysninger eller til at sammenstille eller samkøre oplysninger i  

 kontroløjemed  

 på sygedagpengelovens område.
Der foreslås derfor indsat en sådan hjemmel i  

 lov  

 om dagpenge ved sygdom eller fødsel.
Formålet med VAS er at udsøge sager med atypisk sygefravær.  

 Et delmål er derfor blandt andet at behandle og ordne data, så der opnås  

 systematisk viden om sammenhænge mellem sygedagpengeforløb.
Der undersøges  

 for  

 typiske og atypiske fraværsmønstre hos såvel arbejdstagere som arbejdsgivere,  

 herunder om disse mønstre kan forklares af lønmodtagerens eller virksomhedens  

 karakteristika.
VAS er således et system, hvor alle anmeldelser om fravær  

 og refusionsanmodninger i den landsdækkende digitale løsning skal beriges med  

 data, der kan afsløre om sagen afviger fra normaladfærden på en måde, der kan  

 indikere  

 et misbrug eller fejl.
Til at afgøre om der er tale om atypisk sygefravær  

 genbruges  

 registerdata, herunder oplysninger om evt. tidligere sygedagpengerefusioner,  

 CVR-oplysninger og sammenligninger med andre virksomheder, CPR-data mv.  

 Resultatet af samkøringen af data kan alene sendes videre til den kommune,  

 der  

 behandler sagen om dagpenge.
VAS er i første omgang tænkt som en hjælp til at øge kvaliteten  

 i kontrollen af en sygedagpengesag i kommunerne, og ikke som et  

 fuldautomatisk  

 kontrolsystem til erstatning af den manuelle sagsbehandling.
Indførelsen af  

 VAS  

 vil således ikke overflødiggøre sagsbehandlingen i kommunerne.
På længere  

 sigt forventes  

 det dog, at nogle sager kan gå direkte til udbetaling efter kontrol i VAS.  

 Uanset  

 digitaliseringsniveauet er det i sidste ende, som i dag, kommunerne der har  

 kompetencen til at vurdere anmeldelser og refusionsanmodninger, ligesom de  

 har  

 ansvaret for at følge op på sagerne.
VAS forventes at kunne indgå i den  

 landsdækkende  

 digitale løsning fra medio 2006.
De nye kontrolforanstaltninger i den landsdækkende digitale  

 løsning vil blive anmeldt til Datatilsynet med henblik på ønsket om  

 registersamkøring i kontroløjemed.
Dette kræver en klar og utvetydig  

 lovhjemmel.
 Endvidere vil systemet, hvor der skal ske kontrolsamkøring,  

 blive opbygget og anvendt under iagttagelse af persondataloven.
3. Økonomiske og administrative konsekvenser for  

 det offentlige Det foreliggende lovforslag medfører ikke i sig selv  

 økonomiske og administrative konsekvenser for det offentlige.
 Indførelsen af den landsdækkende digitale løsning vil  

 medføre økonomiske og administrative konsekvenser for det offentlige.
 Folketingets Finansudvalg har den 1. september 2005  

 tiltrådt Beskæftigelsesministeriets anmodning om at afholde udgifter for 15,0  

 mio. kr. i finansåret 2005 til den statslige del af en landsdækkende digital  

 løsning for anmeldelse af sygefravær efter lov om dagpenge ved sygdom eller  

 fødsel.
 Den samlede statslige udgift til etablering og drift af den  

 landsdækkende digitale løsning i 2005 og 2006 er estimeret til at udgøre op  

 til  

 18,0 mio. kr. inklusiv en usikkerhedsmargin på 2 mio. kr. i forbindelse med  

 udvidelse  

 af det etablerede forsøgsprojekt til en landsdækkende digital løsning.  

 Udgifterne ventes primært afholdt i 2005. Bestyrelsen for Virk.dk har  

 besluttet  

 at støtte projektet med 3,0 mio. kr.
 De statslige udgifter til etablering og drift afholdes af  

 Arbejdsdirektoratet i forbindelse med implementering af den digitale  

 indberetning på Virk.dk, der er forankret i Erhvervs- og Selskabsstyrelsen.
 De økonomiske og administrative konsekvenser for det  

 offentlige vil i høj grad afhænge af i hvilket omfang den landsdækkende  

 digitale  

 løsning anvendes af (i første omgang) arbejdsgiverne.
Anvender alle virksomheder den landsdækkende digitale løsning,  

 skønnes besparelsespotentialet for det offentlige med betydelig usikkerhed  

 til 90-150  

 mio. kr. årligt.
Dette skøn bygger på en vurdering af mulige administrative  

 besparelser (25-35 mio. kr.) og besparelser ved elektronisk kontrol (50-100  

 mio. kr.), idet sagsbehandlerne får umiddelbar adgang til relevante  

 oplysninger  

 om fx det samlede sygefraværsmønster på virksomheden  også selvom ikke  

 alle  

 medarbejdere er borgere i kommunen.
Hertil kommer på længere sigt besparelser  

 ved egentlig digital forvaltning, idet det forventes, at et stort antal  

 ukomplicerede sager på et tidspunkt kun skal sagsbehandles digitalt, og  

 herunder at kontrol for anden indkomst sker automatisk (ca. 15 mio. kr.). Af  

 det samlede offentlige besparelsespotentiale skønnes den kommunale besparelse  

 til ca. 50-70 mio. kr.
Hvis ikke alle arbejdsgivere anvender den landsdækkende  

 digitale løsning, vil det ikke være muligt at realisere det fulde skønnede  

 besparelsespotentiale.
Besparelser i tidsforbrug og gevinsten ved elektronisk  

 kontrol kan kun ske på de sager, der rent faktisk indberettes digitalt.  

 Antages  

 det således eksempelvis, at 75 pct. af sagerne fortsat indberettes på papir,  

 skønnes det offentlige besparelsespotentiale kun til 25-40 mio. kr. årligt.  

 Dertil kommer, at der vil være yderligere omkostninger forbundet med at  

 opretholde og vedligeholde to indberetningssystemer samtidig.
Det er på  

 nuværende tidspunkt ikke muligt at skønne over denne udgift.
 De administrative og økonomiske konsekvenser skal  

 forhandles med de kommunale parter.
 4. Økonomiske og administrative konsekvenser for  

 erhvervslivet mv.
 Lovforslaget har ikke i sig selv økonomiske og  

 administrative konsekvenser for erhvervslivet mv.
De økonomiske og administrative konsekvenser for  

 erhvervslivet ved udmøntningen af den landsdækkende digitale løsning vil  

 afhænge af, i hvilket omfang erhvervslivet anvender løsningen.
Det er  

 frivilligt for virksomhederne at anvende løsningen, og hvis ingen ønsker at  

 anvende løsningen vil det naturligvis ikke have hverken økonomiske eller  

 administrative konsekvenser for erhvervslivet.
 De virksomheder der vælger at anvende løsningen i fase 1,  

 formodes at ville få en gennemsnitlig administrativ lettelse på 34 pct. af  

 deres tidsforbrug, hvilket svarer til 5,6 minutter pr. indberetning, jf.  

 evalueringen af forsøgsprojektet.
Erhvervs- og Selskabsstyrelsen har i rapporten om AMVAB,  

 BM, juli 2005 (måling der i perioden fra november 2004 til juli 2005 er  

 gennemført af de administrative omkostninger ved Beskæftigelsesministeriets  

 erhvervsrettede lovgivning) set på de potentielle administrative besparelser  

 pr. indberetning for erhvervslivet ved en digitalisering på  

 sygedagpengeområdet.
Blanket dp 201 som er den mest anvendte blanket på  

 sygedagpengeområdet  

 (ca. 800.000 indberetninger pr. år) er brugt som grundlag for rapporten.
I  

 rapporten er estimeret den samlede nationale digitaliseringsgevinst, hvis  

 henholdsvis 50 pct., 75 pct., og 100 pct. af virksomhederne vælger at anvende  

 den digitale løsning frem for blanket dp 201.
Den ovennævnte måling af digitaliseringsgevinsten på 5,6  

 minut pr. indberetning er udelukkende baseret på virksomhedernes umiddelbare  

 tidsmæssige forbrug ved selve udfyldelsen af blankettens side 1 og evt. side  

 2,  

 hvis virksomhederne hjælper medarbejderne med at udfylde denne.
Denne  

 opgørelse  

 af digitaliseringsgevinsten inkluderer således ikke de tidsmæssige  

 besparelser,  

 som virksomhederne opnår ved, at de ikke længere skal bruge tid på at  

 videregive/videresende blanketten til medarbejderen og følge op på, om  

 medarbejderen husker at sende blanketten videre til kommunen inden for den  

 fastsatte tidsfrist.
Det er begge opgaver, som virksomhederne bruger  

 forholdsmæssig meget tid på, nemlig henholdsvis 5 og 6,7 minutter.
Samlet set viser målingen, at en virksomhed anvender 34  

 minutter i dag på en papirindberetning, mens virksomheden ved anvendelse af  

 den  

 digitale indberetning alene vil skulle anvende 16,7 minutter.
Der er således  

 tale om en potentiel digitaliseringsgevinst på 17, 3 minutter pr.  

 indberetning.
I rapporten er udregnet, at dette giver en potentiel  

 digitaliseringsgevinst på 24 mio. kr., hvis 50 pct. af virksomhederne  

 anvender  

 den digitale løsning, mens beløbet er 36 mio. kr., hvis 75 pct. af  

 virksomhederne  

 anvender løsningen.
Hvis alle virksomheder anvender løsningen, vil der være  

 tale om en potentiel digitaliseringsgevinst på mere end 48 mio. kr.
Den  

 digitale indberetningsløsning for indberetning af sygedagpenge i forbindelse  

 med DP201 indeholder således et betydeligt besparelsespotentiale for  

 virksomhederne.
 Endvidere vil virksomheder, der anvender den landsdækkende  

 digitale indberetningsløsning, kunne spare udgiften til porto i forhold til  

 fremsendelse af papirblanketten i dag.
5. Miljømæssige konsekvenser Forslaget har ikke miljømæssige konsekvenser.
6. Forholdet til EU-retten Forslaget indeholder ikke EU-retlige aspekter.
7. Høringer Forslaget har været sendt i høring hos følgende:
 Den Digitale Taskforce, Ministeriet for Videnskab,  

 Teknologi og Udvikling, Erhvervs- og Selskabsstyrelsen, Ministeriet for  

 Familie- og Forbrugeranliggender, Beskæftigelsesrådets Ydelsesudvalg,  

 Ankestyrelsen, Kristelig Fagbevægelse, Kristelig Arbejdsgiverforening,  

 Foreningen af Socialchefer i kommunerne, Foreningen af Statsamtmænd, Den  

 Sociale Sikringsstyrelse, De Samvirkende Invalideorganisationer og Det  

 Centrale  

 Handicapråd.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til § 37 a:
 Med bestemmelsen skabes, sammen med forvaltningslovens  

 § 32 a, hjemmel til at fastsætte regler om muligheden for anvendelse af  

 digital kommunikation i forbindelse med administration af sager om dagpenge,  

 jf. i øvrigt de almindelige bemærkninger punkt 2.1.
Den landsdækkende digitale løsning der ønskes etableret,  

 vil være obligatorisk for alle kommuner og frivillig for alle andre, herunder  

 virksomhederne.
Det vil således fortsat være muligt for virksomheder og andre  

 at anmelde sygefravær og anmode om refusion af syge- eller barseldagpenge ved  

 anvendelse af papirblanket efter de gældende regler.
Ved udmøntningen af hjemmelsbestemmelsen skal der tages  

 højde for, at den digitale kommunikation skal være sikker, da der er tale om  

 udveksling af fortrolige og personlige oplysninger, samt at oplysningerne  

 skal  

 kunne tilskrives afsenderen.
Det vil sige, at den digitale kommunikation og  

 den  

 måde, hvorpå den foregår, skal sikre de samme hensyn, som ligger bag et  

 givent  

 formkrav, fx et krav om skriftlighed.
Det skal således sikres, at det er muligt at dokumentere,  

 at der ikke efterfølgende er sket utilsigtede ændringer i informationerne  

 (integritet). Det skal dokumenteres, at informationerne stammer fra den  

 angivne  

 afsender (autenticitet). Det skal sikres, at afsenderen ikke efterfølgende  

 kan  

 påstå, at informationen, som den foreligger, ikke stammer fra denne  

 (uafviselighed). Dette vil fx kunne sikres ved anvendelse af en digital  

 signatur baseret på OCES-standarden eller digitale signaturer med et  

 sikkerhedsniveau, der som minimum er på niveau med OCES, og som er teknisk  

 kompatibel med OCES-standarden Til § 37 b:
Med bestemmelsen foreslås det at give Direktøren for  

 Arbejdsdirektoratet en hjemmel til at indhente oplysninger med henblik på  

 registersamkøring i kontroløjemed, jf. i øvrigt de almindelige bemærkninger  

 punkt 2.2. Dette muliggør, at der kan etableres digitale  

 kontrolforanstaltninger i den landsdækkende digitale løsning, som udover at  

 kunne indikere atypiske fraværsmønstre på enkeltpersoner også vil kunne  

 indikere atypiske fraværsmønstre for en virksomhed.
I den landsdækkende  

 digitale løsning kan der således etableres kontrolforanstaltninger, der kan  

 være med til at sikre mod fejludbetalinger af syge- og barseldagpenge.
Til § 2 Det foreslås, at loven træder i kraft dagen efter  

 bekendtgørelse i Lovtidende, da der ønskes så tidlig en ikrafttræden, som  

 Folketingsbehandlingen muliggør.
Dette skal ses i lyset af, at den  

 landsdækkende digitale løsning forventes klar til drift i begyndelsen af  

 2006.
