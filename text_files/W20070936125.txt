 Pressenævnet bemærkede  

 indledningsvis, at sådan som sagen forelå påklaget, havde Pressenævnet ikke  

 mulighed for at tage stilling til, om klager var fejlciteret.
 Det fremgår af  

 medieansvarsloven § 36, stk. 1, at anmodning om genmæle i massemedierne over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er blevet bragt i et massemedie, skal  

 tages  

 til følge, medmindre oplysningernes rigtighed er utvivlsom.
Pressenævnet fandt, at  

 oplysningen om, at klager var erklæret 65 % invalid var en faktisk oplysning.  

 Pressenævnet lagde til grund, at klager på Socialdemokratiet i Randers  

 hjemmeside  

 havde oplyst, at han havde fået en erstatning for tab af erhvervsevne på 2/3.  

 Nævnet fandt herefter, at der ikke var tale om en oplysning, der kunne være  

 egnet til at påføre klager økonomisk eller anden skade af betydning.
Klager  

 havde derfor ikke krav på genmæle over for denne oplysning.
Pressenævnet fandt, at  

 navnlig udsagnet [K] hotel lukkede definitivt i 1998/99. Her kom  

 der nye  

 regler, så politifolkene fremover skulle dokumentere deres udgifter til kost  

 og  

 logi med kvitteringer fremstod som en faktisk oplysning om, at klager  

 drev  

 hotel og lukkede dette på grund af de nye regler.
Nævnet fandt, at  

 oplysningen  

 kunne være egnet til at påføre [K] økonomisk eller anden skade af betydning.  

 Da  

 oplysningernes rigtighed ikke var utvivlsom fandt Nævnet, at klager var  

 berettiget til et genmæle vedrørende denne oplysning.
 Pressenævnet fandt videre,  

 at de øvrige påklagede udsagn enten indeholdt vurderinger eller oplysninger,  

 der ikke kunne anses som egnet til at påføre klager økonomisk eller anden  

 skade  

 af betydning, hvorfor klager ikke var berettiget til genmæle over for disse.
Pressenævnets  

 kendelse i sag 2007-6-476 Advokat Jørgen Merrild Bie  

 har på vegne af [K] klaget til Pressenævnet over fem artikler i B.T.  

 henholdsvis den 24., 25., 28. og 29. november samt 20. december 2006, idet  

 B.T.  

 har afvist at bringe et genmæle.
1. Sagsfremstilling B.T. bragte den 24. november  

 2006 på forsiden  

  

 Bykonge i  

 forsikringsfup.  

  

 Inde i avisen bragte B.T. under overskriften  

  

 Bykonge fusker med erstatning  

  

 og  

 underoverskriften  

  

 Den nye bykonge i  

 Randers blev erklæret uarbejdsdygtig og fik udbetalt godt en  

 million i  

 erstatning.
Nu bestrider han et af landets mest krævende job  

  

 en artikel,  

 hvoraf følgende fremgår:
 For selvom bykongen med  

 loven i hånd kan lune sig ved den skattefrie millionerstatning, så kan B.T. i  

 dag afsløre, at kommunens førstemand og kommende borgmester også har benyttet  

 sin invalidesag til hver måned at indkassere 3.000 kroner i løbende ydelse,  

 som  

 han IKKE er berettiget til.
Ekstremt tilfælde Det vurderer i hvert fald en  

 af landets fremmeste eksperter i erstatningsret, advokat Søren Troelsen,  

 København.
Det er et helt ekstremt  

 tilfælde.
Jeg har aldrig før hørt om folk, der har genvundet deres  

 erhvervsevne  

 i den grad.
Det ændrer dog ikke på, at manden kan beholde den erstatning, han  

 fik kapitaliseret (den skattefrie millionerstatning, red.), men den løbende  

 ydelse er han efter min vurdering ikke længere berettiget til, fordi han nu  

 tjener penge, siger Søren Troelsen.
 Han [K] er dog ikke  

 umiddelbart klar til at give slip på den månedlige ydelse på 3.000 kroner.  

 Han  

 har end ikke fortalt Arbejdsskadestyrelsen, at han er tilbage på FULD kraft  

 med  

 fed indtjening, nu som formand for sammenlægningsudvalget i Ny Randers  

 Kommune.
Nej, det har jeg ikke.
Jeg  

 har talt det her igennem med min advokat, og han mener ikke, at jeg skal  

 meddele det nogen steder. siger han.
 Han mener ikke, at han laver  

 noget særligt som borgmester:
Jeg laver jo ikke meget  

 arbejde udover at deltage i møder.
Jeg har to sekretærer  og nu har jeg  

 været  

 der i ti måneder, og jeg har sådan set ikke skrevet en eneste linje.
Kun  

 lavet  

 underskrifter, siger [K].
 Han mener, at han er offer  

 for en ondsindet politisk hetz:
Venstre forsøger at ramme  

 mig.
Det er ren ondskab, det her.
Det er kujonagtigt at forsøge at gå efter  

 mig  

 med det her.
Det er KUN Venstre, der har ondt i røven af det her,  

 bemærker  

 han.
Må tænke på kone og børn [K] siger, at der skal  

 skelnes mellem, hvordan man tjener sine penge.
Jeg er jo ikke ansat.
Jeg er  

 valgt på borgerligt ombud.
Så længe jeg er formand for  

 sammenlægningsudvalget,  

 har jeg ret til mine 3.000 kroner om måneden.
Men om jeg også har det efter  

 1.  

 januar, når jeg først er blevet borgmester, det må vi se på til den tid.
Jeg  

 giver i hvert fald ikke bare pengene fra mig.
Jeg afskriver ikke noget som  

 helst, hvis jeg har krav på pengene.
Jeg får måske kun tre år som borgmester,  

 så hvorfor skulle jeg give noget fra mig? Ville du gøre det? Jeg har kone og  

 børn at tænke på, siger han.
 B.T. bragte den 25. november  

 2006 under overskriften  

  

 Jeg vil have det  

 jeg har krav på  

  

 og underoverskriften  

  

 Bykongen  

 i Randers kæmper for hver en krone, han kan få ud af sin invalidesag  

  

 følgende  

 artikel:
   Men [K] giver ikke ved  

 dørene, når det gælder sociale ydelser, han kan presse ud af sin invalidesag.
 Som afsløret i avisen i går,  

 så modtager [K] hver måned invalideydelse, han ikke er berettiget til.
 [K] blev i 2001 erklæret  

 totredjedel invalid af Arbejdsskadestyrelsen, fordi han faldt ned ad en  

 trappe  

 i 1994.
Sagen indbragte ham et  

 kontant skattefrit beløb på 1,1 mio. kr. plus 210.000 kr. i årlig pension fra  

 politiet.
Penge, han beholder, selv om han siden 1. januar har hævet 750.000  

 i  

 årlig løn som formand for sammenlægningsudvalget.
Invalide-ydelse i fare Men dertil kommer en  

 invalideydelse, der i dag viser sig at være på 3.447 kr. om måneden, og den  

 må  

 den højtlønnede førtidspensionist snart vinke farvel til ifølge ekspert i  

 erstatningsret Søren Troelsen, København.
Det er jeg nu ikke så sikker  

 på.
Min advokat mener, at jeg kan beholde ydelsen hele livet igennem, når jeg  

 først har fået den i fem år.
Men det er noget, vi er ved at undersøge,  

 lyder  

 det fra [K].
 Det er dog ikke en praksis,  

 man kender til i Arbejdsskadestyrelsen, hvor man derimod hæfter sig ved, at  

[K]  

 og andre er forpligtet til at kontakte styrelsen, hvis de begynder at tjene  

 gode penge  simpelthen fordi man så ikke længere er berettiget til  

 invalideydelse.
Har ikke forsøgt at snyde Hvorfor har du ikke kontaktet Arbejdsskadestyrelsen, da du begynder at  

 få løn som formand fra sammenlægningsudvalget fra 1. januar i år.
Jamen helt ærligt.
Det har  

 jeg ikke tænkt på.
Men det er da noget, jeg nu har bedt min advokat gøre.
Vi  

 skal ikke have alt det her flimmer.
Og det skal være helt klart, at jeg ikke  

 har forsøgt at snyde med noget som helst. Jeg er stadig førtidspensionist Men er det rimeligt, at du få invalideydelsen, samtidig med at du får  

 din høje løn? Ja, hvis jeg har krav på  

 den.
Og du skal huske på, at jeg stadig er førtidspensionist, også selv om  

 jeg  

 er valgt som borgmester, lyder det fra den 56-årige socialdemokrat, der  

 mener,  

 at hele sagen er startet som en smædekampagne fra Venstres side.
Det er jo ikke første gang,  

 det her kommer frem.
Venstre har simpelthen brugt det i deres valgkamp,  

 siger  

 han. B.T. bragte den 28. november  

 2006 under overskriften  

  

 Bykonge vil ikke  

 slippe slanterne  

  

 og underoverskriften  

  

 En  

 trængt Randers-bykonge vildleder offentligheden for at beholde sin  

 invalidestøtte  

  

 følgende artikel:
 B.T. kan i dag afsløre, at  

 den kommende Randers-borgmester groft vildleder offentligheden om sin  

 arbejdsskade-erstatning.
 Både B.T.  og siden på TV 2  

 og i Randers Amtsavis - erklærede [K] fredag, at han var fuldt berettiget til  

 at modtage sine knap 3.500 kr. om måneden.
De penge kan ikke røres,  

 fordi de er omfattet af en fem års forældelsesfrist, erklærede den tidligere  

 kriminalassistent.
Og igen i går fremturede han over for B.T. med påstanden:
Min sag er afgjort for over  

 fem år siden, og derfor kan man ikke tage min månedlige ydelse fra mig.
Sådan  

 er reglerne, lyder det fra den kommende borgmester  og  

 førtidspensionist.
 Men her tager [K] afgørende  

 fejl.
20 års forældelsesfrist Ifølge souschef Frank  

 Wendelboe-Madsen i Arbejdsskadestyrelsen, som administrerer reglerne, er  

 reglen  

 om forældelse  

  

 ikke  

  

 fem år.
Men tyve  

 år.
 B.T. forsøgte i går gentagne  

 gange at få [K] til at svare på, hvorfor han taler om en fem års  

 forældelsesfrist.  

 Han henviser til sin advokat og siger kort:
Det må være en ny lov, I  

 refererer til.
Jeg er omfattet af den gamle lov  11 måneders forsinkelse Ifølge Arbejdsskadestyrelsen  

 er reglerne på dette punkt  

  

 ikke  

  

 ændret.
En enkelt indrømmelse var det  

 dog muligt at få fra [K] i går.
Han oplyser, at hans sønderjyske advokat  

 mandag  

 sendte et brev til Arbejdsskadestyrelsen, hvor han gør opmærksom på, at han  

 som  

 sammenlægningsformand nu er begyndt at tjene trekvart million om året.
Den oplysning har han ifølge  

 loven haft pligt til at fremkomme med allerede 1. januar.
Men han har altså  

 ventet 11 måneder  og er først skredet til handling efter B.T.s omtale  

 af hans  

 invalidestøtte.
 B.T. bragte den 29. november  

 2006 under overskriften  

  

 Drev hotel i sin  

 kælder  

  

 og underoverskriften  

  

 Den  

 omstridte lokalpolitiker, [K] (S), har også scoret et pænt beløb på at drive  

 pensionat  

 for politifolk  

  

 følgende artikel:
Den kommende borgmester i  

 Randers, [K] (S), har i mange år udlejet sin kælder til betjente fra  

 Rigspolitiets Rejsehold.
Ifølge B.T.s kilder har [K] scoret et stort  

 beløb på  

 at drive sit hjem som en slags pensionat for politifolk.
 Den givtige idé med at udleje  

 sin kælder til politi-folk fik han ifølge B.T.s oplysninger helt tilbage i  

 1980erne.
100 kr. overnatning Rejseholdsfolkene  

 forklarer, at de typisk betalte 100 kr. for en overnatning pr. mand.
De boede  

 der to eller tre mand ad gangen.
Typisk i længere perioder.
Han [K] stillede et køleskab  

 til rådighed for os.
Men øvrig forplejning måtte vi selv sørge for,  

 fortæller  

 betjenten.
Nævnte aldrig skattefar Han [overnattende betjent]  

 talte aldrig om skattefar med [K].
Jeg går ud fra, at dem, der  

 får mine penge, også opgiver det i skat.
Ellers ja, ellers har han et  

 problem.  

 Et stort problem.
Man skal jo helst være helt fin i kanten, når man er  

 borgmester i en ny, kæmpe kommune.
Ikke? siger betjenten og tilføjer:
Men jeg har altså ikke  

 medlidenhed med ham, hvis han ikke har opgivet det.
Og samtidig løber rundt  

 og  

 leger fin mand.
Men igen  jeg ved det ikke.
Det kan være, han har helt  

 rent  

 mel i posen. [K] hotel lukkede definitivt  

 i 1998/1999. Her kom der nye regler, så politifolkene fremover skulle  

 dokumentere  

 deres udgifter til kost og logi med kvitteringer, når de rejste rundt i  

 landet.  

 Hidtil havde de fået et såkaldt udokumenteret nattillæg, cirka  

 350 kr., som  

 de suverænt selv rådede over.
Det var fuldt lovligt. B.T. bragte den 20. december  

 2006 under overskriften  

  

 Nu slipper han  

 slanterne  

  

 og underoverskriften  

  

 Randers-borgmester  

 mister både førtidspension, invalideydelse og en stor del af sin  

 tjenestemandspension  

  

 følgende artikel:
 Efter B.T.s afsløringer af  

 hans hang til uberettigede sociale ydelser mister han nu både sin  

 invalideydelse,  

 sin førtidspension Frataget ydelse Ifølge B.T.s kilder i  

 Arbejdsskadestyrelsen er [K] direkte blevet frataget sin invalideydelse fra  

 1.  

 januar  i alt 40.000 kr. om året.
Det sker, efter at  

 Arbejdsskadestyrelsen af  

 sig selv tog sagen op, da B.T. den 24. november afslørede borgmesterens  

 invalidefup.
Ifølge B.T.s kilder i  

 Arbejdsskadestyrelsen er der dog lagt op til en sag om tilbagebetaling.
Det  

 skyldes, at [K] nu allerede i et år har været lønnet som en borgmester.
Den sag kan få ret alvorlige  

 følger for [K], da en eventuel tilbagebetaling af hans allerede udbetalte  

 skattefrie erstatning på 1,1 mio. kr. i så fald også kommer i spil. Til artiklen var indsat en  

 tekstboks under overskriften  

  

 Sagen  

 kort.  

  

 Af tekstboksen fremgår følgende:
 B.T. afslørede 24. november,  

 at [K] udover sin borgmesterhyre fik en række sociale ydelser.   [K] fik i  

 2001  

 herudover udbetalt en erstatning på 1,1 mio. kr. skattefrit pga. sin  

 arbejdsskade.
 Arbejdsskadestyrelsen er  

 siden gået ind i sagen, fordi erstatning og invalideydelse udelukkende  

 betales  

 til folk med erhvervsevnetab.
Seneste udvikling. [K] må  

 vinke farvel til både invalideydelse [K] blev ellers erklæret 65 %  

 invalid  Til sagsfremstillingen skal  

 nævnes, at advokat Jørgen Merrild Bie ved brev af 21. december 2006 rettede  

 henvendelse til B.T. og i brev af 8. januar 2007 præciserede, at han ønskede  

 et  

 genmæle vedrørende følgende:
 Vedr. artiklen 24.11.2006:
 At min klient ikke har lavet forsikringsfup.
 At der efter oplysninger fra Advokatsamfundet ikke  

 findes nogen advokat med det anførte navn [Søren Troelsen].
 At min klient ikke har sagt, at han ikke laver noget  

 særligt som borgmester (han er slet ikke tiltrådt som borgmester endnu).
At min klient ikke har sagt: Det er kun Venstre, som  

 har ondt i røven af dette her. At  

 min klient ikke har sagt, at han havde ret til de 3.000 kr. om måneden, men  

 derimod,  

 at det var et spørgsmål, som senere skal afgøres af Arbejdsskadestyrelsen.
 Vedr. artiklen 25.11.2006  

  

 :
 At min klient ikke har oplyst, at han af sin advokat  

 havde fået at vide, at han kunne beholde ydelsen hele livet igennem, men  

 derimod, at det var et spørgsmål, der var ved at blive undersøgt.
At min klient ikke har udtalt, at han ikke havde tænkt  

 på at kontakte Arbejdsskadestyrelsen, da han blev formand for  

 sammenlægningsudvalget.
Derimod oplyste min klient adskillige gange, at han  

 netop den 5.12.2005 kontaktede Randers Kommune herom, og at kommunen senere  

 meddelte, at sagen ville blive genvurderet 1.3.2007, og at han indtil da  

 stadig  

 var førtidspensionist.
Når sagen var blevet vurderet i kommunen, ville min  

 klient kontakte Arbejdsskadestyrelsen.
 At min klient ikke under samtalen har nævnt noget om  

 smædekampagne.
 Vedr. artiklen 28.11.2006  

  

 :
At min klient ikke har vildledt offentligheden.  

 Tværtimod kommer oplysningerne om min klients pensions- og erstatningsforhold  

 fra min klient selv, og oplysningerne var ligeledes fremme offentligt under  

 valgkampen for godt 1 år siden.
Endvidere har min klient af egen drift gjort  

 Randers kommune opmærksom på problemstillingen.
 At min klient ikke har erklæret, at han var fuldt  

 berettiget til at modtage de knap 3.500 kr. om måneden, men at han  

  

 måske  

 var berettiget hertil, og at man var ved at se på spørgsmålet.
 At min klient ikke har oplyst, at pengene ikke kan  

 røres, fordi de er omfattet af en 5 års forældelsesfrist.
 At min klient ikke har sagt: Min sag er afgjort for  

 over 5 år siden, og derfor kan man ikke tage min månedlige ydelse fra mig.  

 Sådan er reglerne.
 Vedr. artiklen 29.11.2006  

  

 :
 At min klient ikke har udlejet sin kælder i mange år og  

 har heller ikke modtaget noget stort beløb.
 At udlejningen alene foregik i årene 1993-1995.
At der ikke er blevet betalt 100 kr. for en overnatning  

 pr. mand.
Der var tale om 35 kr. pr. mand i starten, derefter 50 kr. i en  

 periode og muligvis 75 kr. i en ganske kort periode til sidst.
 At der var tale om møbleret værelse med særskilt toilet  

 og brusebad.
 At min klient har betalt det i skat, som han skulle.
 Vedr. artiklen 20.12.2006  

  

 :
 At min klient ikke er blevet erklæret 65 % invalid.
 At min klients sag har været offentlig kendt siden  

 begyndelsen af 2005, hvor min klient selv har oplyst alle relevante tal,  

 herunder også kommunens opgørelse over regulering af førtidspension, hvor min  

 klient indgik aftale med kommunen om genoptagelse senest 1.3.2007. Dette  

 tidspunkt har min klient selv anmodet om at få fremrykket, og at ydelsen blev  

 gjort hvilende, så længe han er borgmester.
 At Arbejdsskadestyrelsen ikke af sig selv taget sagen  

 op, men har taget sagen op efter direkte anmodning fra min klient.
 B.T. har ved brev af 18.  

 januar 2007 afvist at bringe et genmæle.
2. Parternes synspunkter Advokat Jørgen Merrild Bie  

 har anført, at [K] er berettiget til at få bragt et genmæle, og har henholdt  

 sig til den fremsendte genmæletekst af 8. januar 2007.
 Advokaten har herudover  

 anført, at det, der fremgår af Randers socialdemokraternes hjemmeside er  

 korrekt, men at det ikke var det, der fremgik af artiklen af 20. december  

 2006.
 B.T. har anført, at advokat  

 Jørgens Merrild Bies brev af 8. januar 2007 ikke opfyldte kravene til genmæle  

 i  

 medieansvarsloven §§ 36-38. B.T. har videre oplyst, at advokaten ikke fremkom  

 med et nyt genmælekrav efter, at B.T. havde påvist, at oplysningerne i  

 artiklen  

 enten var utvivlsomt rigtige eller vurderinger.
 Til de påklagede artikler har  

 B.T. navnlig anført følgende:
Vedrørende artiklen af 24. november 2006 Ad 1.
 Ordet fup er et såkaldt  

 value judgement og ikke en faktuel oplysning. Fup  

 benyttes, fordi en  

 folkevalgt uberettiget har modtaget sociale ydelser.
 Ad 2.
Den omtalte Søren Troelsen  

 hedder rettelig Troels Nielsen.
Fejlen er ikke til skade for klager.
 Ad 3.
 Der er dækning for de bragte  

 citater i båndede telefoninterviews, hvoraf bl.a. følgende fremgår:
Min fysiske skade her har jo  

 ikke meget med at gøre at tænke som borgmester.
Jeg laver ikke noget arbejde  

 ud  

 over, at jeg holder møder  Ad 4.
Citatet er korrekt.
I en  

 båndoptagelse udtaler klager bl.a. følgende:
Det er kun Venstre, der har  

 ondt i røven af det her.
Fordi her i Randers, skal du vide, Michael Aastrup  

 Jensen [V], er ude efter mig konstant hele tiden. ... Ad 5.
 B.T. har gengivet klager  

 korrekt ud fra følgende båndede udtalelse:
Der er tale om ca. 3.000  

 kroner om måneden.
Og dem kan du ikke tage, fordi jeg ikke er ansat i noget  

 forhold på nuværende tidspunkt.   Det er et borgerligt erhverv, jeg har  

   

 derfor kan man ikke tage dem.
Vedrørende artiklen af 25. november 2006 Ad 1.
Det er overhørt, at klager i  

 et telefoninterview har udtalt, at der var en forældelsesfrist på fem år.
Når  

 der var gået mere end fem år, så kunne klager beholde ydelsen.
 Ad 2.
Det er overhørt, at klager i  

 et telefoninterview har udtalt, at han helt ærligt ikke havde tænkt på  

 at  

 kontakte Arbejdsskadestyrelsen, hvilket han er forpligtet til, jf.  

 arbejdsskadesikringslovens § 42, stk. 2. Klager har i et tidligere båndet  

 interview givet udtryk for, at han var bekendt med at skulle give meddelelse  

 om  

 hans forhøjede indtægt.
Klager sondrer imidlertid mellem at være ansat og  

 lønnet  

 som borgerligt ombud, hvilket Arbejdsskadestyrelsen ikke kender noget til.
Af  

 interviewet fremgår bl.a. følgende:
Jeg er ikke ansat på Randers  

 Kommune.
Det er et borgerligt erhverv, jeg har  derfor kan man ikke  

 tage dem.  

 Men i det øjeblik, jeg bliver ansat, så skal jeg meddele  

 Arbejdsskadestyrelsen  

 det. Det fremgår endvidere af  

 bilagene i sagen, at klager udelukkende kontaktede kommunen den 5. februar  

 2005  

 vedrørende hans pension, ikke den løbende ydelse i forbindelse med  

 erstatningen.
 Ad 3.
 Klager har udtalt dette under  

 et båndet interview.
Vedrørende artiklen af 28. november 2006 Ad 1.
Af B.T.s oplysninger fremgår  

 det, at klager har henvendt sig til kommunen vedrørende pensionsforhold, ikke  

 den løbende ydelse.
I henhold til loven skal henvendelsen i øvrigt ske til  

 Arbejdsskadestyrelsen.
 Ad 2-4.
 De resterende klagepunkter  

 til artiklen af 28. november 2006 er besvaret under henholdsvis den 24. og  

 25.  

 november 2006.
Vedrørende artiklen af 29. november 2006 Ad 1.
 Det fremgår ikke af artiklen,  

 at klager ikke skulle have betalt skat af lejeindtægterne.
 Ad 2.
 Det forhold, at lejen for  

 værelset ikke var 100 kroner, men 75 kroner, indebærer ikke, at der er tale  

 om  

 en forkert oplysning til væsentlig skade for klager.
 Ad 3.
 Det fremgår ikke af artiklen,  

 at klager ikke skulle have betalt skat.
 Ad 4.
 Direkte adspurgt valgte  

 klager ikke at give de korrekte oplysninger.
Vedrørende artiklen af 20. december 2006 Ad 1.
 Klager har fået en erstatning  

 for tab af erhvervsevne på 67 %, hvilket han har oplyst på Randers  

 socialdemokraternes hjemmeside.
 Ad 2.
 B.T. har anført, at et  

 genmæle i henhold til medieansvarsloven ikke giver adgang til at få  

 supplerende  

 oplysninger bragt.
 Ad 3.
 Der er ikke noget i de  

 sagsakter, B.T. er i besiddelse af, der indikerer, at Arbejdsskadestyrelsen  

 har  

 reageret på baggrund af en henvendelse fra klager.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Jytte Scharling, Bo Maltesen,  

 Kaare R.
Skou og Ole Askvig.
 Pressenævnet bemærker  

 indledningsvis, at sådan som sagen foreligger påklaget, har Pressenævnet ikke  

 mulighed for at tage stilling til, om klager er fejlciteret.
 Det fremgår af  

 medieansvarsloven § 36, stk. 1, at anmodning om genmæle i massemedierne over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
Pressenævnet finder, at  

 oplysningen om, at klager er erklæret 65 % invalid er en faktisk oplysning.  

 Pressenævnet lægger til grund, at klager på Socialdemokratiet i Randers  

 hjemmeside har oplyst, at han har fået en erstatning for tab af erhvervsevne  

 på  

 2/3. Nævnet finder herefter, at der ikke er tale om en oplysning, der kan  

 være  

 egnet til at påføre klager økonomisk eller anden skade af betydning.
Klager  

 har  

 derfor ikke krav på genmæle over for denne oplysning.
Pressenævnet finder, at  

 navnlig udsagnet [K] hotel lukkede definitivt i 1998/99. Her kom  

 der nye  

 regler, så politifolkene fremover skulle dokumentere deres udgifter til kost  

 og  

 logi med kvitteringer fremstår som en faktisk oplysning om, at klager  

 drev  

 hotel og lukkede dette på grund af de nye regler.
Nævnet finder, at  

 oplysningen  

 kan være egnet til at påføre [K] økonomisk eller anden skade af betydning.
Da  

 oplysningernes rigtighed ikke er utvivlsom finder Nævnet, at klager er  

 berettiget  

 til et genmæle vedrørende denne oplysning.
 Pressenævnet finder videre,  

 at de øvrige påklagede udsagn enten indeholder vurderinger eller oplysninger,  

 der ikke kan anses som egnet til at påføre klager økonomisk eller anden skade  

 af betydning, hvorfor klager ikke er berettiget til genmæle over for disse.
 Herefter er [K] efter påkrav  

 berettiget til at få bragt følgende genmæle i B.T., jf. medieansvarsloven §  

 39:
Genmæle B.T. bragte i perioden 24.  

 november til 20. december 2006 en række artikler vedrørende undertegnedes  

 erstatning for tab af erhvervsevne.
I den forbindelse fremkom udsagnet  

 [K]  

 hotel lukkede definitivt i 1998/1999. Her kom der nye regler, så  

 politifolkene  

 fremover skulle dokumentere deres udgifter til kost og logi med  

 kvitteringer.
Undertegnede afviser, at jeg  

 har drevet hotel.
Jeg har i perioden 1993-1995 udlejet et møbleret  

 kælderværelse.
[K]. Afgjort den 18. april 2007.
