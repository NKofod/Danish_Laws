 Nævnet har behandlet spørgsmålet om momspligt for lystfartøjer, der af  

 momsregistrerede bådebyggere eller forhandlere udtages til testning,  

 kapsejlads, træningssejlads mv.
 Toldvæsenet har indtil nu krævet moms ved udtagelse til nævnte formål, jf  

 momslovens § 11, og § 8, stk 1.
Nævnet er opmærksom på, at en fabrikant eller importør af specielt  

 kapsejladsbåde skal have lejlighed til at afprøve og forbedre sit produkt,  

 inden et salg kan finde sted, og at en sådan afprøvning typisk bør finde sted  

 under kapsejladser, dvs under samme forhold og betingelser, hvori køberen  

 anvender den.
Nævnet finder på den anden side, at der ikke bør åbnes mulighed  

 for en udstrakt momsfri anvendelse af kapsejladsbåde til ren lystsejlads  

 (privat anvendelse), idet dette strider mod momslovens § 11, stk 1, jf § 8,  

 stk 1.
Nævnet har derfor bestemt, at en sådan båd kan anvendes momsfrit til  

 testning/kapsejlads.
Anvendelsen til kapsejlads mv betragtes som  

 erhvervsmæssig inden for en periode af 1 år, uanset hvem der sejler  

 i/afprøver båden i denne periode.
