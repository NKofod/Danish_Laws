INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE GENERELLE BEMÆRKNINGER Finansministeriet og Socialpædagogernes Landsforbund har den 14. januar 1993 indgået medfølgende organisationsaftale for omsorgsmedarbejdere på  

 Kofoeds Skole og ved Dansk Flygtningehjælp.
Organisationsaftalen udgør sammen med StK-fællesoverenskomsten af 24.  

 april 1991 det samlede overenskomstgrundlag. (* 2) De hidtidige overenskomster for pædagogiske og praktiske  

 omsorgsmedarbejdere på Kofoeds Skole og ved Dansk Flygtningehjælp af 5. marts  

 1990, APD.nr. 40/90 (cirk. af 15. marts 1990), 6. marts 1990, APD.nr. 48/90  

 (cirk. af 6. april 1990) og 7. marts 1990, APD.nr. 49/90 (cirk. af 6. april  

 1990), ophæves herved.
 Samtidig med tilkoblingen af organisationsaftalerne til StKs  

 fællesoverenskomst er der sket en sammenlægning af organisationsaftalene for  

 de pædagogiske og praktiske omsorgsmedarbejdere, både for så vidt angår  

 Kofoeds Skole og Dansk Flygtningehjælp.
 Ansatte under denne organisationsaftale er endvidere omfattet af aftale af  

 3. december 1991 om tillidsrepræsentanter mellem Finansministeriet og CFU  

 samt hovedaftale af 21. juni 1991 mellem Finansministeriet og Statsansattes  

 Kartel.
Bemærkninger til de enkelte bestemmelser Til § 1. Organisationsaftalens område Organisationsaftalen omfatter for så vidt angår de pædagogiske  

 omsorgs-medarbejdere personale med de i § 1A nævnte uddannelser.  

 Opmærksomheden henledes på, at diakoner af den socialpædagogiske linie (fra  

 Diakonhøjskolen i Århus) efter endt uddannelse, eller såfremt den pågældende  

 har haft ansættelse ved pædagogisk arbejde inden for døgninstitutions- og  

 særforsorgsområdet eller lignende, efter forelæggelse vil kunne ansættes i  

 henhold til denne organisationsaftale.
Til § 2. Ansættelse I forbindelse med nybesættelse af stillinger, der egentlig forudsætter  

 pædagogisk uddannelse, vil skolen have opmærksomheden særligt henledt på  

 ansatte, der i forvejen er beskæftiget på Kofoeds Skole med andre  

 funk-tioner.
 Socialpædagogernes Landsforbund har henledt opmærksomheden på, at  

 medlemmer af Socialpædagogernes Landsforbund ifølge forbundets kollegiale  

 vedtægter ikke må søge ledige stillinger, hvis stillingerne ikke har væ-ret  

 opslået i forbundets tidsskrift.
 Finansministeriet har henledt opmærksomheden på, at overenskomstparterne  

 er forpligtede til loyalt at medvirke til opslag og besættelse af stillinger  

 i henhold til overenskomsten.
Til § 3. Løn, tillæg Tillæggene er nu angivet i grundbeløb 1. okt. 1984, da dette niveau er det  

 i staten anvendte, jf.
Finansministeriets lønoversigter tabel 7.1.
 Om natpenge mv., jf. fællesoverenskomsten: Hvis der ikke  

 foreligger en specificeret lønoversigt, henstilles det, at der til den  

 ansatte udleveres en opgørelse over de i lønperioden optjente særlige  

 ydelser.
 Til § 5. Arbejdstid mv.
Det henstilles, at tjenesteplanerne udarbejdes efter drøftelse med  

 tillidsrepræsentanten, og således at der i videst muligt omfang tages hensyn  

 til de ansatte.
Det henstilles endvidere, at tjenesteplanerne tilrettelægges  

 på en sådan måde, at den gennemsnitlige ugentlige arbejdstid kan opgøres over  

 en periode, der ikke overstiger 6 uger.
 Eventuelle ændringer - bortset fra tilfældigt forekommende over- og  

 merarbejde - i tjenestetilrettelæggelsen, der sker på ledelsens initiativ,  

 hen- stilles meddelt til den ansatte skriftligt.
Til § 6. Deltidsbeskæftigelse For så vidt angår frigørelsesattester henvises til Finansministeriets  

 cirkulære af 30. december 1987, LP.nr. 205/87.
 Om sygdom, jf. fællesoverenskomsten: Hvis den ansatte i tjenesten  

 på-drager sig virus hepatit, der bevirker, at den ansatte efter 120-dages  

 reglen risikerer at blive afskediget, optages der mellem overenskomstparterne  

 forhandling om en særordning for den pågældende.
Til § 7. Timelønnede Omklassificeringen til skalatrin 9 for de praktiske omsorgsmedarbejdere på  

 timeløn får virkning for ansættelser, der finder sted efter udsendelsen af  

 denne organisationsaftale.
Finansministeriet Administrations- og Personaledepartementet Den 28. januar 1993 P.M.V.
 E.B.
Niels Erik Bisgaard ORGANISATIONSAFTALE FOR OMSORGSMEDARBEJDERE Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
 Organisationsaftale mellem Finansministeriet og Socialpædagogernes  

 Landsforbund.
§ 1.  Organisationsaftalens område Geografisk område:
 - Kofoeds Skole (hovedskolen, afvænningsklinikken for alkoholikere, Holger  

 Nielsens Ungdomsbolig og Louisestiftelsen).
 - Dansk Flygtningehjælp.
 Personligt område:
A.
Måneds- og timelønnede pædagogiske omsorgsmedarbejdere,  

 der er fyldt 18 år, og som har gennemgået en af følgende uddannelser:
 Dansk Flygtningehjælp kan dispensere fra de omhandlede uddannelseskrav  

 efter, at Socialpædagogernes Landsforbund er orienteret.
 Ved ansættelse på Kofoeds Skole af personale uden nævnte uddannelse, men  

 med kvalifikationer, der er nødvendige til bestridelse af en stilling som  

 pædagogisk omsorgsmedarbejder, forelægges ansættelsen for Finansministeriet,  

 der afgør sagen efter drøftelse med Socialpædagogernes Landsforbund.
 For så vidt angår stillingerne som sektionsleder ved Kofoeds Skole  

 for-udsætter ansættelse, at den pågældende har gennemgået en af de i § 1. A.  

 nævnte uddannelser eller har gennemgået en faglig relevant uddannelse, der  

 forholder sig stringent til stillingens faglige indhold.
B.
Måneds- og timelønnede praktiske omsorgsmedarbejdere,  

 der er fyldt 18 år.
§ 2.  Ansættelse Ved ansættelse på Kofoeds Skole udfærdiges et af skolen og forbundet  

 godkendt ansættelsesbrev.
 Stk. 2. Ved opslag af nye stillinger under Dansk Flygtningehjælp skal det  

 fremgå, hvorvidt der ønskes en pædagogisk uddannet eller en praktisk  

 omsorgsmedarbejder.
Ansættelsen under flygtningehjælpen kan gøres tidsbegrænset og  

 selvudløbende for en periode af indtil 6 måneders varighed.
Ansættelsen kan  

 forlænges med en ny selvudløbende periode efter aftale med Socialpædagogernes  

 Landsforbund.
§ 3.  Løn (statens tjenestemænds løn for samme  

 stedtillægsområde) Indplacering i de nye lønforløb sker med bevarelse af hidtidig  

 lønanciennitet med følgende undtagelser:
Ansatte, der 1. april 1991 har været aflønnet efter skalatrin 10 i mere  

 end 1 år, henføres i den nye lønramme til skalatrin 11, stigende til  

 skalatrin 12 efter yderligere 2 års beskæftigelse.
Ansatte på skalatrin 11  

 forbliver i den nye lønramme på dette skalatrin, stigende til ska-latrin 12  

 på det tidspunkt, hvor de ville være steget i den hidtidige lønramme.
 Ansatte på skalatrin 12 forbliver i den nye lønramme på dette skala-trin  

 og stiger til skalatrin 15 på det tidspunkt, hvor de i det hidtidige forløb  

 ville være steget til skalatrin 13.
 Ansatte på skalatrin 13 henføres straks til skalatrin 15 i det nye forløb.
§ 4.  Pension, månedslønnede pædagogiske  

 omsorgsmedarbejdere For månedslønnede pædagogiske omsorgsmedarbejdere og afdelingsledere  

 indbetaler ansættelsesmyndigheden pensionsbidrag til en af Finansministeriet  

 godkendt pensionsordning.
 Stk. 2. Forinden pensionsbidraget beregnes, forhøjes skalalønnen i  

 henhold til § 3, bortset fra stedtillæg, almindeligt ikke-pensionsgivende  

 tillæg og det ikke-pensionsgivende uregulerede kronetillæg, til 100/96.
 Stk. 3. Pensionsbidraget udgør 8 pct. fra skolen og 4 pct. fra den  

 ansatte af den i stk. 2 omtalte forhøjede løn.
 Stk. 4. Herudover tilkommer der ikke den ansatte nogen ret til pension  

 eller understøttelse fra staten.
 § 5.  Arbejdstid mv.
 For så vidt angår opgørelse af arbejdstiden, godtgørelse for mistede  

 fridage, vederlæggelse af eventuelt overarbejde, opsparing af frihed mv.  

 henvises til de for statens tjenestemænd på tilsvarende skalatrin gældende  

 regler.
 Stk. 2. Afdelingsledere er ikke omfattet af reglerne om højeste  

 tjenestetid.
§ 6.  Deltidsbeskæftigelse Lønnen og tillæg i henhold til § 3 forudsætter fuldtidsbeskæftigelse, jf.  

 § 5 (37 timer ugentligt).
 Stk. 2. For deltidsansatte reduceres den i § 3 nævnte løn (med tillæg) i  

 forhold til den nedsatte arbejdstid.
 § 7.  Timelønnede er alene omfattet af § 1 og følgende  

 særlige regler:
 Timelønnede pædagogiske og praktiske omsorgsmedarbejdere er ansatte, der  

 antages med henblik på afløsning under ferie, sygdom, afspadsering og lign.  

 midlertidig beskæftigelse eller under 3 måneder og mindre end 15 timers  

 ugentlig beskæftigelse.
 Stk. 2. Timelønnede pædagogiske omsorgsmedarbejdere aflønnes med  

 en timeløn svarende til 1/1924 af den til statens tjenestemænd på skalatrin  

 15 inkl. stedtillæg fastsatte løn med tillæg ifølge § 3, note 3.
 Stk. 3. Timelønnede praktiske omsorgsmedarbejdere aflønnes med en  

 ti-meløn svarende til 1/1924 af den til statens tjenestemænd på skalatrin 9  

 inkl. stedtillæg fastsatte løn ifølge § 3, note 1.
 Stk. 4. Timelønnede ansatte aflønnes med mindst 3 timers betaling pr.  

 fremmøde.
 Stk. 5. Anciennitetsoptjening finder ikke sted.
Stk. 6. Ved sygdom under de første 3 uger af ansættelsen betragtes denne  

 som ophørt.
Dette gælder dog ikke, såfremt sygdommen er opstået som føl-ge af  

 tilskadekomst i tjenesten.
Stk. 7. Ansættelsesforholdet kan ophæves fra dag til dag.
For  

 medar-bejdere, som har været beskæftiget i mindst 3 uger, og som i de sidste  

 4 uger har været beskæftiget i mindst 40 timer, gælder et gensidigt  

 opsigelsesvarsel på 7 dage.
 Stk. 8. Om arbejdstid gælder § 3, stk. 1, § 19, stk. 1, og § 21 i aftale  

 af 1. oktober 1990 om de for statens tjenestemænd gældende arbejdstidsregler  

 (APD.nr. 126/90).
§ 8.  Organisationsaftalens varighed Denne organisationsaftale gælder fra 1. april 1991 og kan af hver af  

 parterne opsiges med 3 måneders varsel til en 31. marts, dog tidligst til den  

 31. marts 1993.
 Stk. 2. Enhver regulering - bortset fra alderstillæg - af aflønning  

 stilles i bero fra den 31. marts, da en eventuel opsigelse får virkning, og  

 indtil en ny organisationsaftale indgås.
København, den 14. januar 1993 Socialpædagogernes Finansministeriet Landsforbund P.M.V.
 E.B.
Jens Asger Hansen Niels Paludan Bilag 1 PROTOKOLLAT I I tilslutning til indgåelse af foranstående overenskomst er parterne enige  

 om følgende:
 Som en personlig ordning ydes fortsat stedtillæg efter sats VI til ansatte  

 med tjenestested i Sorø.
København den 3. nov. 1983 Socialpædagogernes Finansministeriet Landsforbund P.M.V.
E.B.
Jens Asger Hansen Eva Hoff Sonne Bilag 2 PROTOKOLLAT II I tilslutning til foranstående overenskomst er parterne enige om følgende:
 Såfremt der i overenskomstperioden på Kofoeds Skole oprettes nye  

 stillingskategorier, der omfattes af Socialpædagogerens Landsforbunds  

 for-handlingsret, optages der mellem overenskomstens parter forhandlinger om  

 løn- og andre ansættelsesvilkår for disse stillinger.
København den 3. nov. 1983 Socialpædagogernes Finansministeriet Landsforbund P.M.V E.B.
Jens Asger Hansen Eva Hoff Sonne Bilag 3 PROTOKOLLAT III Protokollat i tilknytning til hovedaftale af 21. juni 1991 mellem  

 Finansministeriet og Statsansattes Kartel, Overenskomstsektionen.
 Parterne er enige om nedenstående bemærkning til en bestemmelse i  

 hovedaftalen:
Til § 5 Der er mellem parterne enighed om, at der i givet fald skal indgås en  

 aftale, der som minimum sikrer et nødvendigt beredskab inden for de områder,  

 der vil blive berørt af en arbejdsstandsning.
København, den 14. januar 1993 Socialpædagogernes Finansministeriet Landsforbund P.M.V.
 E.B.
Jens Asger Hansen Niels Paludan Bilag 4 AFTALE om hviletid og fridøgn Der er indgået følgende aftale om hviletid og fridøgn mellem  

 Socialpædagogernes Landsforbund og Finansministeriet.
Aftalen er gældende for  

 ansatte ved Dansk Flygtningehjælp.
 Aftalen er indgået i henhold til kap. 4 i Arbejdsministeriets  

 bekendtgørelse af 15. august 1980 om hviletid og fridøgn og indeholder  

 supplerende bestemmelser om daglig hviletid og ugentlig fridøgn i forhold til  

 arbejdsmiljølovens kap. 9 og ovennævnte bekendtgørelse kap. 3.
 1. Rådighedstjeneste på arbejdsstedet (vagt fra  

 vagtværelse) betragtes som hviletid.
Ved rådighedstjenester anses hviletiden for afholdt, når den samlede  

 hviletid under tjenesten har udgjort 11 timer eller mindst halvdelen af  

 rådighedstjenesten, hvoraf mindst 4 timer skal falde i perioden mellem kl.  

 23.00 og dagtjenestens påbegyndelse.
Såfremt der ikke er opnået hviletid som  

 anført, udskydes hviletiden eller dele heraf til det efterfølgende døgn.
 2. Under rådighedstjeneste bevirker telefonopkald, der  

 ikke medfører aktivitet, ingen afbrydelse af hviletiden, dog således at der i  

 tidsrummet kl. 23.00 - 07.00 kun kan indgå 3 opkald (uden aktivitet), før  

 hviletiden afbrydes.
Øvrige opkald beregnes i overensstemmelse med »Aftale vedrørende  

 arbejdstid og rådighedstjeneste for pædagogisk personale m.fl., beskæftiget  

 ved døgninstitutioner mv.« mellem ARF m.fl. og Socialpædagogernes  

 Landsforbund m.fl, § 3, stk. 6, 2. afsnit: »Hvert opkald tæller som  

 mindst 1 times arbejde.
Opkald honoreres pr. påbegyndt time, i hvilken  

 effektivt arbejde udføres.
Der kan for flere opkald inden for samme time kun  

 ydes frihed som for overarbejde eller overarbejdsbetaling for en time.« 3. Reglerne i ovennævnte bekendtgørelses § 5, stk. 3,  

 hvorefter ned-sættelse eller udskydelse af hvileperioden højst kan ske i 10  

 døgn i hver kalendermåned og i højst 45 døgn i et kalenderår, finder ikke  

 anvendelse.
 4. Ved skriftlig aftale mellem den enkelte institution  

 og en personalegruppes tillidsmand/lokalbestyrelsen kan det fastsættes, at  

 nedsættelse af hviletid mellem 2 døgns hovedarbejder til 8 timer kan finde  

 sted.
 5. Ved skriftlig aftale mellem den enkelte institution  

 og en personalegruppes tillidsmand/lokalbestyrelsen kan det fastsættes, at  

 der kan tilrettelægges tjeneste således, at der kan være op til 12 døgn  

 mellem 2 fridøgn.
 6. Hvor det ikke umiddelbart er muligt at foretage  

 arbejdstilrettelæggelse i overensstemmelse med ovennævnte bestemmelser, skal  

 der træffes aftale mellem overenskomstens parter om særlige løsninger, der  

 skal tilstræbe overholdelse af foranstående bestemmelser og  

 arbejdsmiljølovens og bekendtgørelsens bestemmelser i videst muligt omfang.
København, den 7. februar 1990 Socialpædagogernes Finansministeriet Landsforbund P.M.V.
 E.B.
Sissel Lindgaard Elisabeth Rasmussen Bilag 5 NOTAT af 10. juli 1987 Vedrørende: Kriterier Dansk Flygtningehjælp lægger til grund i forbindelse  

 med vurdering af dispensation fra de i overenskomsten mellem Kommunernes  

 Landsforening og Danske Klubfolk nævnte krav.
 Personale, der ved starten af deres ansættelse i Dansk Flygtningehjælp er  

 blevet indplaceret som uuddannet i henhold til nævnte overenskomst, vil efter  

 en periode eventuelt kunne opnå ansættelse som uddannet, idet det må  

 formodes, at de pågældende gennem deres beskæftigelse i Dansk  

 Flygtnin-gehjælp har opnået kendskab til henholdsvis fremmede kulturer og  

 konfliktløsning.
