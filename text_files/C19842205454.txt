(Til samtlige børnehave- og  

 fritidspædagogseminarier) Hermed følger undervisningsministeriets bekendtgørelse af .... 1984 om  

 ansættelsesvilkår for tjenestemandslignende ansatte ved godkendte private  

 børnehave- og fritidspædagogseminarier bilagt med forslag til lov om ændring  

 af lov om statsstøtte til visse private seminarier (seminariestøtteloven),  

 vedtaget af folketinget ved 3. behandling den 16. maj 1984.
 Til de enkelte bestemmelser i bekendtgørelsen skal anføres følgende:
 Ad § 5, stk. 2, jfr. § 8, stk. 1: Ansættelsesområdet vil være det enkelte  

 seminarium, medmindre der er truffet eller træffes anden bestemmelse.
 Der skal for så vidt angår angivelse af en minimumsbeskæftigelse i  

 forbindelse med opslag og ansættelse i deltidsstillinger henvises til  

 undervisningsministeriets cirkulæreskrivelse af 16. marts 1981 om aflønning  

 af deltidsbeskæftigede tjenestemandslønnede og overenskomstansatte lærere ved  

 børnehave- og fritidspædagogseminarierne.
 Ad § 6: Bestemmelsen om ansættelse på prøve finder ikke anvendelse for  

 dem, der allerede har opnået fast ansættelse, selvom de pågældende har mindre  

 en 2 års ansættelse.
 Ad §§ 16-22: Der gøres opmærksom på, at bestyrelsens beføjelser i  

 disciplinærsager alene gælder individuelle forhold og ikke berører adgangen  

 for finansministeren til i medfør af tjenestemandslovens § 53, stk. 5, jfr.  

 stk. 1, at indbringe sager om kollektiv overtrædelse af tjenestepligterne for  

 tjenestemandsretten.
 Ad § 26, stk. 3: Opmærksomheden henledes på, at de for tjenestemænd  

 gældende regler om forhold i forbindelse med sygdom finder tilsvarende  

 anvendelse, og at der herunder forud for afsked på grund af svagelighed også  

 skal indhentes en udtalelse fra Nævnet for helbredsbedømmelser i  

 Tjenestemandssager.
 Ad § 27: Bestemmelsen om fratrædelsesgodtgørelse kan bringes i anvendelse  

 for ansatte, der har modtaget meddelelse om afsked forud for bekendtgørelsens  

 ikrafttræden, men til en dato, der ligger efter ikrafttrædelsestidspunktet.
 Ad § 33: Der vil fortsat af seminariet kunne bevilges kortvarig  

 tjenestefrihed uden lønfradrag i forbindelse med særlige familiebegivenheder.
 P.m.v.
 e.b.
Hanne Tornøe fm.
 Bilag.
