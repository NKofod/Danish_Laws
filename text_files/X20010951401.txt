Nyt fra erhvervssygdomsudvalget - anerkendelse  

 af gigt i knæene - anerkendelse af psykisk lidelse 1. Anerkendelse af gigt i knæene Gigt i knæene er ikke nævnt på  

 fortegnelsen over erhvervssygdomme.
 En sygdom, der ikke er omfattet af  

 erhvervssygdomsfortegnelsen, kan anerkendes som erhvervssygdom efter  

 forelæggelse for Erhvervssygdomsudvalget.
 Betingelsen er, at sygdommen opfylder betingelserne for at  

 komme på erhvervssygdomsfortegnelsen eller må anses for  

 udelukkende eller i overvejende grad at være forårsaget af  

 arbejdets særlige art.
 Erhvervssygdomsudvalget har indstillet anerkendelse af  

 slidgigt i knæene, når borgeren har haft 20 - 25 års  

 knæbelastende arbejde.
Kommentar Erhvervssygdomsudvalget vurderer i hver enkelt sag, om det  

 beskrevne arbejde har medført en særlig risiko for den  

 gigtlidelse, som borgeren har i knæene.
Finder udvalget det overvejende  

 sandsynligt, at det knæliggende arbejde er årsag til lidelsen,  

 indstiller udvalget til Arbejdsskadestyrelsen, at sagen anerkendes.  

 Arbejdsskadestyrelsen træffer afgørelse i overensstemmelse med  

 udvalgets indstilling.
2. Anerkendelse af psykisk lidelse Psykiske lidelser kan anerkendes som følge af  

 ulykkestilfælde, for eksempel efter en påkørsel, som  

 medfører en psykisk lidelse hos togføreren.
 Psykiske lidelser kan også anerkendes som  

 erhvervssygdomme efter længerevarende belastninger.
 Psykiske lidelser er ikke omfattet af  

 erhvervssygdomsfortegnelsen og kan derfor kun anerkendes efter  

 forelæggelse for Erhvervssygdomsudvalget.
Erhvervssygdomsudvalget har i en del tilfælde  

 indstillet anerkendelse af psykiske lidelser i form af posttraumatisk  

 belastningsreaktion, når udvalget efter en konkret vurdering har fundet  

 det overvejende sandsynligt, at de psykiske belastninger, som borgeren havde  

 været udsat for, var årsag til den psykiske lidelse.
Som eksempel  

 kan nævnes fængselspersonale, der har været udsat for  

 overfald eller trusler på livet under deres arbejde i  

 fængslet.
Erhvervssygdomsudvalget har også indstillet  

 anerkendelse af paranoid psykose i tilfælde, hvor en borger blev  

 beskyldt for tjenestemisbrug i form af vold, afpresning med videre.  

 Anklagerne blev senere vurderet som grundløse.
Udvalget lagde  

 vægt på, at borgeren i forbindelse med beskyldningerne om  

 tjenestemisbrug havde udviklet en paranoid psykose og fandt det overvejende  

 sandsynligt, at den psykiske lidelse var forårsaget af  

 beskyldningerne.
Kommentar Vurderingen af, om en psykisk lidelse er arbejdsbetinget  

 kan være vanskelig.
Psykiske lidelser kan opstå på grund af  

 belastninger i privatlivet eller tilsyneladende uden årsag.  

 Erhvervssygdomsudvalget vurderer i hver enkelt sag, om den beskrevne  

 belastning har medført en særlig risiko for den psykiske  

 lidelse.
Finder udvalget det herefter overvejende sandsynligt, at  

 belastningerne på arbejdet er årsag til lidelsen, indstiller  

 udvalget sagen til anerkendelse.
Arbejdsskadestyrelsen træffer  

 afgørelse i overensstemmelse med udvalgets indstilling.
 Nærmere oplysninger kan fås hos kontorchef  

 Karin Holst Jensen.
