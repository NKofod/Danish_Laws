(udskrivningsloven) Herved bekendtgøres lov nr. 330 af 18. juni 1969 om  

 udskrivning af indkomstog formueskatten til staten (udskrivningsloven), jfr.  

 lovbekendtgørelse nr. 33 af 23. januar 1978 med de ændringer, der følger af  

 lov nr. 538 af 1. november 1978.
Indkomstskat for personer § 1.  For personer, der er skattepligtige efter  

 kildeskattelovens § 1, nr. 1-5, eller § 2, stk. 1, litra a)-d), udskrives  

 indkomstskatten efter reglerne i dette kapitel.
 (* 1) § 2. Indkomstskatten beregnes på grundlag af den ansatte  

 skattepligtige indkomst.
 (* 2) § 3. Forud for skatteberegningen afrundes den skattepligtige  

 indkomst nedad til nærmeste kronebeløb, der kan deles med 100. Skattens  

 grundbeløb beregnes dernæst efter følgende satser:
 Af de første 71.000 kr. svares 16 pct.
 af de næste 56.800 kr. svares 32 pct.
 af resten svares 44 pct.
 Stk. 2.  For hvert kalenderår fastsættes det ved lov,  

 med hvilken procent af grundbeløbet indkomstskatten skal udskrives.
 Stk. 3.  Indkomstskatten til staten kan højst udskrives  

 med 105 pct. af grundbeløbet.
 (* 3) Stk. 4. Såfremt en skatteyders indkomstskat til staten,  

 folkepensionsbidrag, kommunale indkomstskat og amtskommunale indkomstskat  

 tilsammen beregnes med mere end 66,66 pct. af en del af den skattepligtige  

 indkomst, nedsættes indkomstskatten til staten med det overskydende beløb.  

 Ved denne beregning ses der bort fra det særlige folkepensionsbidrag til den  

 sociale pensionsfond og det personlige bidrag til dagpengefonden.
(* 2) § 4. De indkomstbeløb, der er nævnt i § 3, stk. 1, reguleres efter  

 reguleringspristallet, der har januar 1975 = 100. Reguleringen foretages på  

 grundlag af pristallet for april måned i året forud for det år, for hvilket  

 skatten udskrives.
Beløbene forhøjes eller nedsættes med samme procent som  

 den, hvormed reguleringspristallet er ændret i forhold til et pristal på  

 118,8. Den nævnte procentvise ændring beregnes med en decimal.
De efter  

 procentreguleringen fremkomne beløb afrundes opad til nærmeste kronebeløb,  

 der kan deles med 100.
 (* 4) § 5. Såfremt de skattebeløb, der for en skatteyder er beregnet som  

 indkomst- og formueskat til staten, som folkepensionsbidrag, som kommunal  

 indkomstskat og som amtskommunal indkomstskat, efter nedsættelse i henhold  

 til § 3, stk. 4, og kildeskattelovens §§ 37 og 37B-37C tilsammen overstiger  

 70 pct. af hans skattepligtige indkomst i det pågældende indkomstår,  

 nedsættes indkomstskatten til staten, således at det ovennævnte samlede  

 skattebeløb udgør 70 pct. af den nævnte indkomst. § 3, stk. 4, 2. pkt.,  

 gælder også ved denne beregning.
Indkomstskat for dødsboer § 6.  For dødsboer, der er skattepligtige efter  

 kildeskattelovens § 1, nr. 6, eller § 2, stk. 1, litra a)-d), udskrives  

 indkomstskatten efter reglerne i dette kapitel.
 (* 5) § 7. Bofradraget efter kildeskattelovens § 38, stk. 1, udgør 48.000  

 kr.
 § 8.  Forinden skatteberegningen nedsættes boets  

 skattepligtige indkomst med bofradrag og afrundes nedad til det nærmeste  

 kronebeløb,der kan deles med 100.
 Stk. 2.  Udskrivningsprocenten efter kildeskattelovens §  

 35, stk. 2, fastsættes til 40.
 (* 5) § 9. Beløbsgrænserne for dødsboers skattefrihed efter  

 kildeskattelovens § 16, stk. 1, fastsættes således:
 Stk. 2.  Beløbsgrænsen i kildeskattelovens § 16, stk. 2,  

 nr. 3, fastsættes til 350.0 kr.
Formueskat for personer og dødsboer (* 6) § 10. For personer og dødsboer, der er skattepligtige efter  

 kildeskattelovens § 1, nr. 1-6, eller § 2, stk. 1, litra c) og d), udskrives  

 formueskat efter reglerne i dette kapitel.
Stk. 2.  Formueskatten beregnes på grundlag af den  

 ansatte skattepligtige formue.
Forinden skatten beregnes, afrundes den  

 skattepligtige formue dog nedad til det nærmeste kronebeløb, der kan deles  

 med 100.
 (* 7) Stk. 3. Formueskatten udgør 9 promille af den del af formuen, der  

 overstiger 630.000 kr. indtil 2 mill. kr., og 11 promille af den del af  

 formuen, der overstiger 2 mill. kr.
§ 11.  For de i § 10 nævnte skattepligtige personer  

 nedsættes formueskatten efter foranstående skala med 5 pct. for hver 4  

 promille eller del deraf, hvormed den opgjorte skattepligtige indkomst for  

 det pågældende indkomstår måtte være mindre end 6 pct. af den ansatte  

 skattepligtige formue.
Omfatter indkomstansættelsen ikke hele året, er det  

 den efter kildeskattelovens § 35, stk. 3, beregnede helårsindkomst, der  

 lægges til grund ved en eventuel nedsættelse af formueskatten.
Har den  

 pågældende ingen skattepligtig indkomst, nedsættes formueskatten med 80 pct.
Andre bestemmelser § 12.  Indtil ligningskommissionen har foretaget  

 ansættelse af den skattepligtige indkomst og formue i henhold til kapitel 1 i  

 lov om skattemyndighedernes organisation og om klageadgang m.m., beregnes  

 indkomst- og formueskat til staten på grundlag af den selvangivne indkomst og  

 formue.
 § 13.  Loven gælder ikke for Færøerne og Grønland.
 § 14.  Loven træder i kraft den 1. januar 1970.
 Stk. 2.  For kalenderåret 1970 udskrives indkomstskatten  

 for personer med 95 pct. af grundbeløbet efter § 3, stk. 1.
 Stk. 3.  Lov om nedslag i skatteansættelsen for  

 folkepensionister m.fl. ophæves med virkning fra og med indkomståret 1970.
---- Lov nr. 466 af 14. september 1977 indeholder følgende bestemmelser:
§ 1 For kalenderåret 1978 udskrives indkomstskatten for personer med 90 pct.  

 af grundbeløbet efter § 3, stk. 1, i lov om udskrivning af indkomst- og  

 formueskatten til staten.
§ 2 For kalenderåret 1978 skal personfradragene efter kildeskattelovens § 37,  stk. 1 og stk. 5, efter regulering i medfør af  

 udskrivningslovens § 4 forhøjes med 500 kr.
---- Lov nr. 538 af 1. november 1978 indeholder følgende bestemmelser:
§ 1 For kalenderåret 1979 udskrives indkomstskatten for personer med 90 pct.  

 af grundbeløbet efter § 3, stk. 1, i lov om udskrivning af indkomst- og  

 formueskatten til staten.
§ 2 For kalenderåret 1979 skal personfradragene efter kildeskattelovens § 37,  stk. 1 og stk. 5, efter regulering i medfør af  

 udskrivningslovens § 4 forhøjes med 500 kr.
§ 3 For lønningsåret 1979 skal personfradragene efter sømandsskattelovens § 7,  

 stk. 4 og stk. 5, efter regulering i medfør af udskrivningslovens § 4  

 forhøjes med 50 kr.
Ministeriet for skatter og afgifter, den  

 2. januar 1979 Anders Andersen (* 1) Bestemmelsen i § 2 som indsat ved lov nr. 283 af 8. juni 1977 har  

 virkning fra og med indkomståret 1978, jfr. nævnte lovs § 8.
 (* 2) Bestemmelserne i § 3, stk. 1, og § 4 i de her anførte affattelser  

 har virkning fra og med indkomståret 1979, jfr. § 9 i lov nr. 538 af 1.  

 november 1978.
 (* 3) Bestemmelsen i § 3, stk. 4, i den her anførte affattelse har  

 virkning fra og med indkomståret 1975, jfr. § 5 i lov nr. 506 af 2. oktober  

 1974.
 (* 4) Bestemmelsen i § 5 i den her anførte affattelse har virkning for  

 ydelser, der udredes fra og med den 1. januar 1976, jfr. § 10, stk. 1, i lov  

 nr. 217 af 28. april 1976.
(* 5) Bestemmelserne i § 7 og § 9 finder i de her anførte affattelser  

 anvendelse, når dødsfaldet er sket efter den 31. december 1977. Dør en  

 person, som hensidder i uskiftet bo, efter den 31. december 1977, eller  

 fremsættes der efter denne dato begæring om skifte af et uskiftet bo i  

 længstlevende ægtefælles levende live, finder bestemmelserne i de her anførte  

 affattelser anvendelse på boet som helhed.
Genoptages et dødsbo den 1. januar  

 1978 eller senere, gælder bestemmelserne i de her anførte affattelser for den  

 del af boet, der omfattes af genoptagelsen, jfr. § 2, stk. 1, i lov nr. 635  

 af 21. december 1977.
 (* 6) Bestemmelserne i § 10, stk. 1 og 2, har i de her anførte affattelser  

 virkning fra og med indkomståret 1978, jfr. § 8 i lov nr. 283 af 8. juni  

 1977.
 (* 7) § 1 , stk. 3, i den her anførte affattelse har virkning fra og med  

 indkomståret 1977, jfr. § 2, stk. 2, i lov nr. 635 af 21. december 1977.
