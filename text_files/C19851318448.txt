 Efterfølgende regler for prøvetagning, mærkning og forsegling af frø- og  

 kornpartier afløser de tilsvarende regler udsendt i november 1980 samt de i  

 tilslutning hertil udsendte cirkulærer.
 Reglerne er vedtaget af frøkontrolkommissionen og godkendt af  

 landbrugsministeriet til ikrafttræden 1. juli 1985.
 Statsfrøkontrollen, juni 1985.
INDHOLDSFORTEGNELSE INDLEDNING De efterfølgende regler finder anvendelse ved - prøvetagning, mærkning og forsegling af frø og korn, der forhandles i  

 henhold til bestemmelserne i landbrugsministeriets bekendtgørelser om  

 markfrø, sædekorn, grønsagsfrø samt om forstligt formeringsmateriale, - prøvetagning, mærkning og forsegling af partier, for hvilke der ønskes  

 udstedt internationalt orange eller grønt analysebevis, - prøvetagning af ikke forseglede partier i forbindelse med 1. ALMINDELIGE FORHOLD 1.1 Prøvetagningens formål Formålet med prøvetagningen er 1.2 Almindelige betingelser for prøvetagning Partier, der ønskes prøvetaget og forseglet, skal være let tilgængelige og  

 klart adskilte fra andre partier, således at arbejdet kan udføres på en sådan  

 måde, at fejl eller forvekslinger ikke kan finde sted.
Såfremt prøvetageren  

 finder, at disse krav ikke er opfyldt, skal han nægte prøvetagning og  

 forelægge sagen for statsfrøkontrollen.
1.3 Partiets renhed og ensartethed (egalitet) Alle partier af frø og korn, selv de bedst rensede, er mere eller mindre  

 uensartede.
Jo mere uensartet et parti er, des vanskeligere er det at udtage  

 en prøve, der giver et rigtigt udtryk for partiets gennemsnit.
 Såfremt et parti er sammensat af flere mindre partier af forskellig  

 kvalitet, er der særlig stor risiko for, at partiet ikke er egalt.
 Frøvarer, der er transporteret i store portioner som på lastvogn eller  

 andet transportmiddel, kan være uensartede, fordi der er sket en  

 vægtsortering af frøvaren under transporten.
Partiets beskaffenhed bedømmes dels ved at betragte indholdet i den  

 enkelte sæk, dels ved at se på prøver udtaget af forskellige sække.
Finder  

 prøvetageren det umuligt at udtage en repræsentativ prøve af partiet, skal  

 prøvetagning nægtes.
1.4 Tvivlstilfælde ved prøvetagning Reglerne er forsøgt udformet så udførlige som praktisk muligt, men det vil  

 ikke kunne undgås, at der i forbindelse med prøvetagningsarbejdet kan opstå  

 problemer og tvivlstilfælde.
I sådanne tilfælde skal prøvetageren kontakte  

 statsfrøkontrollen.
2. PRØVETAGNINGEN GENERELT 2.1 Partiets størrelse Den maksimale størrelse for partier af frø og korn afhænger af arten og af  

 formålet med prøvetagningen.
Partistørrelser er anført i bilag 1.
2.2 Definition af prøver Ved prøvetagning skelner man mellem forskellige kategorier af prøver, der  

 fremkommer under prøvetagningen.
I det følgende gives en beskrivelse af de  

 enkelte kategorier.
2.2.1 Delprøve Ved prøvetagning af et parti skal der udtages en række prøver fra de  

 enkelte sække i partiet eller, hvis partiet er i containere (kasser, lastbil,  

 silo o.s.v.), fra forskellige steder i containeren.
Hver enkelt håndfuld  

 eller prøve taget med søger eller automatisk prøvetager benævnes i det  

 følgende som en delprøve.
Alle delprøverne opsamles i en passende beholder  

 (sæk, spand, kasse e.l.).
2.2.2 Primærprøve Den samlede mængde af delprøver benævnes i det følgende primærprøven.  

 Primærprøven omfatter sædvanligvis en større mængde end den, der kræves  

 indsendt til statsfrøkontrollen, og skal derfor neddeles.
 Den udtagne primærprøve skal altid være så stor, at den er tilstrækkelig  

 for opdeling i det antal parallelprøver, som rekvirenten ønsker fremstillet.
2.2.3 Parallelprøve Af primærprøven kan der, såfremt det ønskes af rekvirenten, fremstilles en  

 række ens prøver - "Parallelprøver" - ved neddeling som beskrevet  

 under pkt. 2.5.
2.2.4 Originalprøve Den prøve, der først sendes til undersøgelse ved statsfrøkontrollen,  

 benævnes originalprøven, medens de øvrige prøver i det følgende benævnes  

 parallelprøver.
 Såfremt der skal udstedes internationalt orange eller internationalt grønt  

 analysebevis for partiet, skal den indsendte prøve påstemples  

 "Original" og de øvrige prøver "Duplicate".
 Såfremt der skal udstedes dansk analysebevis på partiet, men rekvirenten  

 ønsker at have mulighed for på et senere tidspunkt at få det danske  

 analysebevis ændret til et internationalt orange analysebevis, skal  

 prøvetageren i alle forhold følge den procedure, der er beskrevet for  

 udtagning af prøver, der skal danne grundlag for udstedelse af internationalt  

 orange analysebevis (se pkt. 5.1.2 og 9.2). Rekvirenten skal i så tilfælde  

 give prøvetageren besked herom.
 Angående prøvestørrelse se pkt. 4 samt bilag 2.
2.3 Udtagning af delprøven Delprøverne kan udtages manuelt ved hjælp af forskellige  

 prøvetagningsinstrumenter, eller de kan udtages automatisk under tilløbet til  

 sække eller containere.
 Uanset om prøvetagningen sker med søger eller med hånd, skal delprøverne  

 altid udtages i forskellig dybde.
Når sækkene i et parti indeholder samme vægtmængde, skal prøvetageren  

 tilstræbe at udtage samme vægtmængde af hver sæk.
Når sækkene i et parti ikke  

 indeholder samme vægtmængde, skal prøvetageren tilstræbe af hver sæk at  

 udtage en vægtmængde, der forholdsvis svarer til dennes vægt.
Da der ved påfyldning og transport af containere som regel vil ske en  

 selektion af frøet, bør delprøverne principielt udtages ved tilløb til eller  

 ved afløb fra containeren.
Er dette ikke muligt, skal prøven udtages ved  

 hjælp af kanalsøger.
 I det følgende er de forskellige metoder beskrevet.
2.3.1 Prøvetagning med hånd Da råvarepartier af frø - med undtagelse af olieholdige frø - som regel  

 ikke er fritløbende på grund af vedhængende avner eller stak samt på grund af  

 indhold af grovere bestanddele som stængeldele og større jordpartikler, skal  

 udtagning af prøver af sådanne partier altid foretages med hånd.
Det samme  

 gælder renvarepartier af stakkede græsarter som italiensk rajgræs samt rød  

 svingel, stivbladet svingel og frø af lignende karakter.
Prøvetagning med hånd af korn og frø i større containere eller dynger må  

 kun foretages, hvis prøvetageren er i stand til at udtage delprøver i hele  

 containerens/dyngens dybde.
Hvis dette ikke er tilfældet, skal prøvetagningen  

 foretages med søger eller ved udløb/aflæsning.
Prøvetagningen skal ske ved  

 udtagning af delprøver jævnt fordelt i hele containerens/dyngens udstrækning  

 og i forskellig dybde.
2.3.2 Prøvetagning med søger Der kan anvendes enten stiksøger eller kanalsøger, men kun søgere, der er  

 udleveret af statsfrøkontrollen, må benyttes.
Søger må ikke benyttes til frø,  

 der ikke er fritløbende, såsom råvarer, stakket frø m.m.
2.3.2.1 Stiksøger Stiksøgeren er et glatpoleret metalrør, tilspidset i den ene ende og  

 forsynet med et håndtag i den anden.
Nær den tilspidsede ende er udfræset et  

 ovalt hul, og i den modsatte ende er røret ført gennem håndtaget.
Længden er  

 ca. 500 mm, og den indvendige diameter er ca. 13 mm.
Hulrummet strækker sig  

 gennem hele søgerens længde med undtagelse af spidsen.
Ved prøvetagning af  

 storfrøede arter - f. eks. ært - skal søgeren have en større indvendig  

 diameter.
Ved prøvetagning presses søgeren ind i sækken med spidsen pegende opad i  

 en vinkel på ca. 30 grader i forhold til det vandrette plan og med hullet  

 vendende nedad, indtil sækkens midte er nået.
Søgeren drejes 180 grader,  

 således at åbningen vender opad.
Søgeren trækkes tilbage med aftagende  

 hastighed, således at den udtagne frømængde tiltager fra midten af sækken til  

 dennes yderkant.
 Stiksøger må kun anvendes ved prøvetagning af korn og frø i sække.
2.3.2.2 Kanalsøger Kanalsøgeren består af et i den ene ende tilspidset tyndvægget rør, i  

 hvilket der er indskudt et andet meget tæt tilsluttende ligeledes tyndvægget  

 rør, som er forsynet med et håndtag.
Igennem begge rør er der på den ene side  

 fræset en række rektangulære huller med afrundede hjørner.
Når inderrøret  

 drejes 180 grader, er hullerne i dette spærret af yderrørets væg.
 Nogle kanalsøgere er indrettet på den måde, at åbning og lukning foregår  

 ved at forskyde de to rør i længderetningen.
Kanalsøgeren kan bruges enten lodret eller vandret.
Hvis søgeren skal  

 benyttes lodret, skal inderrøret være forsynet med et antal skillevægge, der  

 opdeler dette i kamre - et for hvert hul, eller også skal den være indrettet  

 således, at hullerne åbnes forskudt, hvorved søgeren fyldes fra bunden.  

 Såfremt søgeren ikke er opdelt i kamre eller åbner forskudt, men til trods  

 herfor benyttes lodret, vil frø fra de øvre lag falde ned i bunden af  

 søgeren, når denne åbnes, og dette vil betyde, at disse lag vil blive  

 overrepræsenteret i delprøven.
Ved prøvetagning føres søgeren ind i materialet i lukket stand, hvorefter  

 den åbnes og bevæges lidt, for at kamrene kan fyldes helt, herefter lukkes  

 søgeren.
Søgeren trækkes nu tilbage, åbnes og tømmes i en passende beholder.  

 Søgeren skal lukkes forsigtigt for ikke at beskadige frøet, når søgeren  

 lukkes.
Enkelte typer af kanalsøgere er forsynet med en stoppal, der  

 forhindrer en fuldstændig lukning og derved modvirker, at frøet beskadiges  

 ved lukningen.
2.3.3 Automatisk prøvetager Den automatiske prøvetager skal være således konstrueret, at delprøverne  

 udtages som et udsnit af hele strømmen i tilløbstragten til vægten.
Endvidere  

 skal den være udformet således, at materialet ikke kan slynges ud af  

 prøvetageren under dennes bevægelse gennem frø-/kornstrømmen.
 Prøvetageren skal være placeret så tæt ved tilløbstragten til vægten som  

 muligt, og hvis der er indskudt bejdseapparatur mellem renseri og prøvetager,  

 skal den være anbragt således, at bejdsning og blanding er helt tilendebragt,  

 inden delprøven udtages.
 Før en automatisk prøvetager tages i brug, skal den i hvert enkelt  

 tilfælde være afprøvet og godkendt af statsfrøkontrollen.
Statsfrøkontrollens prøvetager skal føre en nøje kontrol med den  

 automatiske prøvetagers funktion.
Især skal det påses, at der ikke samler sig  

 støv og bejdsepulver i apparaturet og i de dele, som fører delprøverne til  

 opsamlingsbeholderen.
Endvidere at der foretages en omhyggelig rengøring af  

 apparaturet ved overgang fra et parti til et andet.
2.3.4 Andre hjælpemidler Ved prøvetagning af styrtgods (materiale i bevægelse, f.eks. afløb fra  

 lastvogn) kan anvendes en prøvetagningsskuffe eller eventuelt en anden  

 beholder af passende størrelse.
Prøvetagningsskuffen kan være en trapezformet skuffe ca. 150 mm dyb og ca.  

 250 mm lang.
Den har en bredde foroven og forneden på henholdsvis ca. 65 mm  

 og ca. 35 mm.
Skuffen føres gennem strømmen af materiale med passende  

 mellemrum og skal føres således, at den tager et jævnt udsnit af dette.
Det  

 skal tilstræbes at udtage delprøver på en sådan måde, at alle dele af partiet  

 er ligeligt repræsenteret i primærprøven.
2.4 Antallet af delprøver, der kræves udtaget 2.4.1 Renvarepartier, der skal forsegles af statsfrøkontrollen Når et renvareparti efter prøvetagningen skal forsegles af  

 statsfrøkontrollen, skal der uanset prøvetagningsmetode tages en delprøve for  

 hver 50 kg.
2.4.2 Renvarepartier, der ikke skal forsegles af  

 statsfrøkontrollen For partier af renvarer, der ikke efter prøvetagningen skal forsegles af  

 statsfrøkontrollen gælder følgende normer for antallet af udtagne delprøver:
 Af partier på indtil 1.500 kg udtages 1 delprøve for hver 100 kg.
 Af partier, der er større end 1.500 kg, udtages 15 delprøver plus mindst 1  

 delprøve for hver 500 kg, hvormed vægten af partiet overstiger 1.500 kg.
 Sækkene, hvoraf der udtages prøve, skal af prøvetageren vælges således, at  

 alle dele af partiet er ligeligt repræsenteret.
2.4.3 Partier, der henstår forseglede Af partier, der henstår forseglede, og som prøvetages med henblik på  

 forlængelse af spiringsanalysens gyldighedsperiode, udtages delprøver efter  

 samme retningslinier som anført under pkt. 2.4.2.
 Af småpakninger af markfrø udtages altid mindst 5 delprøver plus 1  

 delprøve for hver påbegyndt 200 kg frø, hvormed vægten af partiet overskrider  

 500 kg, dog maksimalt 20 delprøver.
2.4.4 Råvarepartier Af råvarepartier, der er opsækket, skal der udtages prøve af alle enheder  

 i partiet, selv om disse ikke forsegles efter prøvetagningen.
 Foreligger partiet som løsvare eller i containere, udtages 1 delprøve for  

 hver 100 kg frø.
2.5 Meddeling og reduktion af prøver 2.5.1 Prøve af renvarer Primærprøven af renvarer skal reduceres og neddeles til parallelprøver,  

 hvis antal bestemmes af rekvirenten.
Ved prøvetagning i forbindelse med en  

 EF-mærkning af partiet skal der dog altid fremstilles mindst 2 prøver.  

 Neddelingen skal foretages med den største omhu, således at hver enkelt  

 parallelprøve vil give det samme udtryk for partiets kvalitet.
2.5.1.1 Primærprøvens reduktion Ønsker rekvirenten udtaget prøve til vandindholdsbestemmelse, skal en  

 sådan prøve, for at begrænse vandfordampningen fra materialet til det mindst  

 mulige, udtages af primærprøven, inden denne neddeles til parallelprøver.
Primærprøven blandes let i den beholder, hvori den er udtaget.
Herefter  

 udtages prøve til vandindholdsbestemmelse med hånd ved at udtage delprøver  

 forskellige steder og i forskellig dybde af primærprøven.
Efter at en eventuel prøve til vandindholdsbestemmelse er udtaget, blandes  

 primærprøven omhyggeligt og spredes i et tyndt lag på et rent, tørt og glat  

 underlag (bord, bakke, papir). Spredningen foregår ved, at prøven fyldes i en  

 skål med hældetud eller lignende, der holdes i en tilpas skrå stilling, så  

 prøvematerialet løber i en svag, jævn strøm ud af tuden, medens skålen føres  

 frem og tilbage i underlagets længderetning, indtil dette er dækket af et  

 ganske tyndt lag.
Derefter gentages den samme proces, men skålen føres nu i  

 underlagets tværretning, og således fortsættes, indtil hele prøven er  

 fordelt.
 Underlaget skal være så stort, at materialet ikke ligger i tykkere lag,  

 end at der ved udtagningen af prøverne kan tages helt til bunds med en til  

 formålet specielt fremstillet ske, der udleveres af statsfrøkontrollen.
Parallelprøverne udtages derefter med skeen.
Der skal vises den største  

 agtpågivenhed for, at hver enkelt af parallelprøverne kommer til at give det  

 samme udtryk for partiet som den oprindeligt udtagne primærprøve.  

 Parallelprøverne tildeles derfor i rækkefølge de små skefulde, der udtages af  

 prøvematerialet, så påfyldningen af alle poserne afsluttes samtidigt.
Består  

 prøvematerialet både af lettere og tungere dele, må prøvetageren være  

 opmærksom på, at sidstnævnte vil have tilbøjelighed til at synke til bunds.
 Prøverne skal i alle henseender repræsentere det færdige parti og må  

 derfor efter udtagningen ikke underkastes nogen form for behandling, f.eks.  

 tilsætning af bejdsemidler.
2.5.2 Prøve af råvarer Den udtagne primærprøve skal udelt sendes til statsfrøkontrollen.
Den  

 eneste undtagelse herfra er, at een prøve til vandindholdsbestemmelse kan  

 udtages, såfremt dette ønskes af rekvirenten.
Ønsker rekvirenten mere end een råvareprøve udtaget af et parti, må der af  

 den enkelte sæk udtages et antal delprøver svarende til det ønskede antal  

 prøver, og hver prøvepose tildeles hver sin delprøve.
Da prøverne ikke er  

 parallelprøver, mærkes de A, B, C o.s.v.
 Foreligger partiet som løsvare eller i containere, udtages på samme måde  

 for hver enkelt råvareprøve, der ønskes, det under pkt. 2.4.4 foreskrevne  

 antal delprøver.
 Ved udtagning af prøver til vandindholdsbestemmelse skal større  

 stængeldele, halmstrå og andre grove bestanddele i primærprøven findeles før  

 udtagning af denne prøve.
2.6 Prøvens emballering Prøven skal emballeres på en sådan måde, at der er mindst mulig risiko  

 for, at emballagen ødelægges under forsendelsen.
2.6.1 Prøver, som ikke kræves indsendt i lufttæt emballage Prøver,der skal undersøges for renhed, spireevne, indhold af andre  

 plantearter m.m., kræves ikke indsendt i lufttæt emballage.
Til sådanne prøver kan anvendes fintvævede stofposer, plastposer eller  

 kraftige papirposer.
I sidstnævnte tilfælde skal prøvetageren påse, at posens  

 kvalitet er af en sådan art, at den ikke kan åbnes i bunden og lukkes påny,  

 uden at dette kan ses.
Poserne leveres af rekvirenten.
Prøvetageren har ansvaret for, at de  

 prøveposer, han anvender, er rene, tilstrækkeligt tætvævede og hele.
Han skal  

 endvidere sørge for, at stofposerne vendes og undersøges for indhold af  

 eventuelle urenheder før brugen.
Endvidere skal det påses, at sømmen vender  

 ind i posen, så der ikke er mulighed for at sprætte denne op og igen sy den  

 sammen, uden at det kan ses.
 Ved benyttelse af plastposer skal prøvetageren kontrollere, at  

 sammensvejsningen i posens bund er tæt og vender ind i posen.
2.6.2 Prøver, som kræves indsendt i lufttæt emballage Prøver af pilleret frø og prøver, der skal undersøges for vandindhold,  

 rumvægt eller størrelsessortering, skal for at undgå vandfordampning  

 emballeres i lufttæt emballage.
 Prøver, der er bejdset med midler i fareklasse Tx, skal af miljømæssige  

 årsager emballeres i plastposer.
I almindelighed anvendes kraftige plastposer, som firmaerne mod betaling  

 kan rekvirere hos statsfrøkontrollen.
Poserne skal vendes, så  

 sammensvejsningen vender ind i posen, og de skal lukkes, således at der er  

 mindst mulig luft over posens indhold.
2.7 Prøvens plombering Prøven skal plomberes på en sådan måde, at den ikke kan åbnes og lukkes  

 igen, uden at det kan ses, at den har været åbnet.
Bindingen på prøveposerne skal være meget stram, hvilket lettest opnås ved  

 at binde med dobbelt halvstik.
Mærkesedlen må ligeledes bindes tæt og stramt  

 ind til posen, hvorefter plomben anbringes ved, at enderne af båndet stikkes  

 gennem de to huller og knyttes i en enkelt knude, der strammes tæt ind til  

 plomben.
Såfremt en prøvepose ikke er fyldt, kan der forekomme en ret lang åben  

 munding over bindingen.
I sådanne tilfælde skal posen ombøjes og tilbindes,  

 således at uvedkommende frø ikke kan sætte sig i posens munding.
 Til plombering af prøver må kun anvendes blyplomber.
 Sammentrykning af plomben skal udføres således, at typerne i plombetangen  

 står tydeligt præget i plomben.
3. PRØVETAGNING I SPECIELLE TILFÆLDE 3.1 Oprenset og certificeret sædekorn og frø til udsæd, der ønskes  

 eksporteret i store containere Statsfrøkontrollen skal i hvert enkelt tilfælde give tilladelse til en  

 sådan eksport.
 Prøvetagning, mærkning og forsegling skal foretages efter følgende regler:
 1. De enkelte partier skal inden indladningen i  

 transportvogne være prøvetaget, mærket og forseglet og skal opbevares i  

 kasser, siloer e.l., til statsfrøkontrollens analyser har vist, at gældende  

 normer er overholdt.
 2. Partierne må ikke være bejdset.
3. Størrelsen af et parti må ikke overskride de i  

 bilag 1 nævnte mængder.
Hvis der transporteres mere end eet parti i samme  

 transportvogn, skal der kunne opsættes tætte skillevægge mellem partierne.
 4. Transporten skal ske i lastvogne, der kan  

 TIR-forsegles.
5. Prøvetageren skal overvåge indladningen i  

 transportvognen, og han skal efter indladningen mærke og forsegle denne.
Hvis  

 der transporteres mere end eet parti i samme transportvogn, skal hvert parti  

 inde i vognen mærkes med partiets mærkeseddel, og en mærkeseddel for hvert  

 parti skal anbringes uden på transportvognen.
3.2 Oprenset og certificeret sædekorn og frø til udsæd, der ønskes  

 importeret i store containere Statsfrøkontrollen skal i hvert enkelt tilfælde give tilladelse til en  

 sådan import.
 Prøvetagning, mærkning og forsegling skal foretages efter følgende regler:
 1. Partierne må ikke være bejdset.
2. Størrelsen af et parti må ikke overskride de i  

 bilag 1 nævnte mængder.
Hvis der transporteres mere end eet parti i samme  

 transportvogn, skal der kunne opsættes tætte skillevægge mellem partierne.
3. Transporten skal ske i lastvogne, der kan  

 TIR-forsegles.
Vognene skal være forseglet af eksportlandets  

 certificeringsmyndigheder, og de skal være mærket med en EF-mærkeseddel for  

 partiet eller med en mærkeseddel, der er ligestillet med en EF-mærkeseddel.
4. Ved forsendelsens ankomst til det importerende  

 firmas lager skal prøvetageren kontrollere, at mærkning og forsegling er  

 udført forskriftsmæssigt, og partiet skal prøvetages ved aflæsningen.
Prøven  

 mærkes med formular 43, og der indsendes ikke indberetning om prøvetagningen.  

 Af sædekorn udtages en prøve på 3 kg.
 5. Prøvetageren skal overvåge, at partiet omlades i  

 sække.
6. I forbindelse med omladningen i sække skal partiet  

 prøvetages og mærkes med danske EF-mærkesedler.
Partiet skal forsynes med  

 dansk referencenummer, i rubrikken »Avlsland« skal  

 »Danmark« overstreges og erstattes med eksportlandets navn, og  

 under »Andre oplysninger« skal partiets udenlandske referencenummer  

 anføres.
3.3 Fornyet prøvetagning af partier, der er forseglet af  

 statsfrøkontrollen samt firmaforseglede partier af »Standardfrø«  

 (grønsagsfrø) med bibeholdelse af det oprindelige referencenummer Ovennævnte kategorier af partier må kun i nedenfor nævnte tilfælde  

 prøvetages påny efter den oprindelige prøvetagning med bibeholdelse af det  

 oprindelige referencenummer.
3.3.1 Fornyet prøvetagning - orange analysebevis Et parti, for hvilket der er udstedt internationalt orange analysebevis,  

 kan tidligst 1 måned efter den oprindelige prøvetagning prøvetages påny med  

 henblik på udstedelse af et nyt internationalt analysebevis under det  

 oprindelige referencenummer.
En betingelse for en sådan fornyet prøvetagning er, at hele det  

 oprindelige parti er til stede.
Er prøvetageren i tvivl om den oprindelige  

 partistørrelse, skal han kontakte statsfrøkontrollen og indhente denne  

 oplysning.
 Prøven mærkes med formular 42b, og prøvetagningen indberettes på formular  

 21 under »Fornyet prøvetagning«.
3.3.2 Verifikationsprøver Hvis der er rejst berettiget tvivl om rigtigheden af en prøvetagning eller  

 et analyseresultat, og sagen ikke kan opklares på anden måde, kan  

 statsfrøkontrollen rekvirere udtaget en »verifikationsprøve« af  

 partiet.
 En forudsætning for, at en sådan verifikationsprøve kan udtages, er, at  

 hele det oprindelige parti er til stede.
Prøven mærkes med formular 43, hvor der blandt andet skal anføres partiets  

 referencenummer, antal sække og kg for partiet samt ordet  

 »Verifikationsprøve«.
Der skal ikke indsendes indberetning om  

 prøvetagningen.
3.3.3 Forlængelse af forseglingens gyldighedsperiode Er forseglingens gyldighedsperiode udløbet for et parti, kan denne  

 forlænges for en periode, hvis der udtages en prøve af restpartiet, og denne  

 undersøges for spireevne.
Hvis frøet er af en sådan art, at partiet ikke kan prøvetages med  

 stiksøger, skal sækkene åbnes under prøvetagerens opsyn, og efter  

 prøvetagningen skal den oprindelige mærkeseddel igen anbringes på sækkene  

 under prøvetagerens forsegling.
Hvis mærkesedlen er påsyet, skal der  

 rekvireres nye mærkesedler fra statsfrøkontrollen.
 Foruden den oprindelige mærkeseddel skal partiet mærkes med mærkeseddel  

 formular 60, som påstemples partiets oprindelige referencenummer og den nye  

 prøvetagningsdato.
 Prøven skal mærkes med formular 42, og prøvetagningen skal indberettes på  

 formular 21 under »Fornyet prøvetagning«.
 Prøver af partier af firmamærket »Standardfrø« mærkes med  

 formular 43, og prøvetagningen skal indberettes som ovenstående.
3.4 Fornyet prøvetagning af partier, der er officielt forseglet i et  

 andet land, med bibeholdelse af det oprindelige referencenummer 3.4.1 EF-mærkede partier af præ-basisfrø og basisfrø Importerede EF-mærkede partier af præ-basisfrø og basisfrø kan prøvetages  

 påny, uden at den udenlandske forsegling mister sin gyldighed, under  

 nedenstående betingelser:
1. Partier, som kan prøvetages med stiksøger: De  

 originale mærkesedler bibeholdes under den originale forsegling.
Prøven  

 mærkes med formular 43. På prøvens mærkeseddel skal under »Andre  

 oplysninger« anføres partiets referencenummer, samt at forseglingen er  

 forblevet ubrudt.
Der indsendes ikke indberetning om prøvetagningen.
2. Partier, som ikke kan prøvetages med stiksøger: Den  

 udenlandske mærkeseddel og plombe fjernes under prøvetagerens overvågning.  

 Efter prøvetagningen forsynes partiet med en dansk EF-mærkeseddel påført  

 samme generationsbetegnelse som den udenlandske.
Partiet skal forsynes med  

 dansk referencenummer.
I rubrikken »Avlsland« skal  

 »Danmark« overstreges og erstattes med eksportlandets navn, og  

 under »Andre oplysninger« skal partiets udenlandske referencenummer  

 anføres.
Prøven skal mærkes med formular 42, og prøvetagningen skal  

 indberettes på formular 21 under »Fornyet prøvetagning«.
I  

 rubrikken »Andre oplysninger« skal partiets oprindelige  

 referencenummer anføres.
3.4.2 EF-mærkede partier af sædekorn Sådanne partier kan kun prøvetages påny med bibeholdelse af den  

 oprindelige mærkning og forsegling, hvis partiet prøvetages med stiksøger.
Prøven mærkes med formular 43. På prøvens mærkeseddel skal under  

 »Andre oplysninger« anføres partiets referencenummer, samt at  

 forseglingen forblev ubrudt.
En mærkeseddel fra partiet eller en fotokopi af  

 en sådan påhæftes prøvens mærkeseddel.
Ved fjernelse af en mærkeseddel fra en enkelt sæk skal der udfyldes og  

 påsættes en dansk mærkeseddel af serien formular 74-77 i stedet.
Mærkesedlen  

 skal svare til kategorien af den fjernede mærkeseddel, formular 74 for  

 præ-basissæd, formular 75 for basissæd, formular 76 for certificeret sædekorn  

 1. generation og formular 77 for certificeret sædekorn 2. generation.
 Art og sort anføres som på den fjernede mærkeseddel, under  

 »Referencenummer« overstreges »DK«, og det udenlandske  

 referencenummer anføres, under »Avlsland« overstreges  

 »Danmark«, og eksportlandet anføres, under »Andre  

 oplysninger« anføres »Ommærkning foretaget af statsfrøkontrollen  

 den ....«.
 Der indsendes ikke indberetning om prøvetagningen.
3.5 Prøvetagning af partier eller delpartier, der bejdses efter den  

 oprindelige prøvetagning og mærkning af partiet Principielt skal et parti af udsæd, der har gennemgået en behandling, som  

 kan påvirke partiets kvalitet, betragtes som et nyt parti.
Partiet skal  

 derfor prøvetages påny, ommærkes og forsynes med et nyt referencenummer, og  

 alle krævede undersøgelser skal udføres på den ny prøve.
 For partier, for hvilke der er udstedt dansk analysebevis, og som skal  

 anvendes her i landet, er godkendt visse undtagelser, som omtales i det  

 følgende.
3.5.1 Sædekorn For sædekorn, der indgår i partier af rene sorter,sortsblandinger og  

 blandinger af byg/italiensk rajgræs, og som bejdses efter den oprindelige  

 prøvetagning og mærkning, gælder følgende regler:
 1. Prøvetageren skal overvåge bejdsningen.
 2. Efter bejdsningen skal partiet prøvetages, mærkes  

 og forsegles, og en prøve skal indsendes til statsfrøkontrollen.
 3. Partiet skal forsynes med nyt referencenummer, og  

 prøven skal mærkes med formular 42. På prøvens mærkeseddel skal under  

 »Andre oplysninger« anføres »Prøve efter bejdsning«.
4. Prøvetagningen skal indberettes på formular 21.  

 Under »Andre oplysninger« skal anføres »Prøve efter  

 bejdsning« samt partiets oprindelige referencenummer.
Hvis der er tale  

 om en sortsblanding eller en blanding af byg/italiensk rajgræs, skal  

 referencenumrene på de indgåede sorter/arter anføres på formular 22.
3.5.2 Mark- og havefrø Prøvetageren skal overvåge bejdsningen, og han skal prøvetage, mærke og  

 forsegle partiet efter bejdsningen.
Prøven skal indsendes til  

 statsfrøkontrollen til undersøgelse for spireevne.
Partiet beholder sit oprindelige referencenummer, men dette  

 referencenummer skal tilføjes et bogstav, som anført nedenstående.
For  

 markfrø skal rekvireres nye mærkesedler fra statsfrøkontrollen påtrykt  

 referencenummer med tilhørende bogstav.
 Prøven mærkes med formular 42 - firmamærket »Standardfrø« dog  

 formular 43. På prøvens mærkeseddel skal under »Andre oplysninger«  

 anføres »Prøve efter bejdsning«.
 Prøvetagningen skal indberettes på formular 21, hvor der under »Andre  

 oplysninger« skal anføres »Prøve efter bejdsning«.
 Partiets referencenummer skal tilføjes et bogstav efter følgende  

 retningslinier:
 1. Hele partiet bliver bejdset med samme bejdsemiddel:  

 Referencenummeret skal tilføjes bogstavet »A«.
2. Kun en del af partiet bliver bejdset: Delpartiet  

 mærkes med referencenummeret tilføjet bogstavet »A«.
Hvis der  

 senere bejdses en anden del af partiet, skal dette delparti mærkes med  

 referencenummeret tilføjet bogstavet »B«, og så fremdeles.
3. En del af partiet bejdses med eet bejdsemiddel,  

 medens en anden del bejdses med et andet bejdsemiddel: Den del af partiet,  

 der er bejdset med eet bejdsemiddel, danner eet delparti, medens den del, der  

 er bejdset med et andet bejdsemiddel, danner et andet delparti.
Hvert  

 delparti prøvetages for sig, ligesom der indsendes en prøve til  

 statsfrøkontrollen for hvert delparti.
Det ene delparti mærkes med  

 referencenummeret tilføjet bogstavet »A«, medens det andet delparti  

 mærkes med referencenummeret tilføjet bogstavet »B«.
3.5.3 Importerrede partier 1. Partier, der efter bejdsningen skal udportioneres  

 til brug her i landet: Kun for sådanne partier må der efter bejdsningen  

 påsættes de oprindelige mærkesedler, hvor referencenummeret er tilføjet  

 bogstavet »A«.
Bejdsningen skal overvåges af prøvetageren.
Efter  

 bejdsningen skal partiet prøvetages, mærkes og forsegles.
Hvis partiet i  

 forbindelse med bejdsningen udportioneres i småpakninger, kan mærkning og  

 forsegling foretages af firmaet.
Prøven skal mærkes med formular 43. På  

 prøvens mærkeseddel skal under »Andre oplysninger« anføres  

 »Prøve efter bejdsning« samt partiets referencenummer tilføjet  

 bogstavet »A«.
Prøven indsendes til statsfrøkontrollen til  

 undersøgelse for spireevne.
Der indsendes ikke indberetning om  

 prøvetagningen.
2. Partier, der efter bejdsningen ikke skal  

 udportioneres til brug her i landet: Sådanne partier skal efter bejdsningen  

 betragtes som et nyt parti.
Prøvetageren skal overvåge bejdsningen, og efter  

 bejdsningen skal han prøvetage, mærke og forsegle partiet.
Partiet skal  

 mærkes med danske mærkesedler for den pågældende generation.
I rubrikken  

 »Avlsland« skal »Danmark« overstreges, og navnet på det  

 land, hvor partiet oprindeligt er certificeret, skal anføres.
Under  

 »Andre oplysninger« skal partiets oprindelige referencenummer  

 anføres.
Prøven skal mærkes med formular 42, og prøvetagningen skal  

 indberettes på formular 21. På såvel formular 42 som formular 21 skal under  

 »Andre oplysninger« anføres partiets oprindelige referencenummer.
3.6 Prøvetagning af råvarepartier med henblik på  

 rensningsundersøgelse Opsækkede råvarepartier kan hos frøavleren prøvetages, mærkes og forsegles  

 med henblik på rensningsundersøgelse.
Partiet skal mærkes med formular 70.
 Prøven skal mærkes med formular 42, og prøvetagningen skal indberettes på  

 formular 21. På såvel formular 42 som formular 21 skal under »Andre  

 oplysninger« anføres »Prøverensning«.
Råvarepartier, der foreligger som løsvare, kan prøvetages, hvorimod  

 mærkning og forsegling ikke er mulig.
Løsvarepartier kan prøvetages hos  

 frøavleren i forbindelse med frøets læsning og levering.
For at sikre prøvens  

 relation til partiet og gyldighed i henhold til bestående frøavlskontrakt er  

 det en forudsætning at sådanne partier prøvetages ved modtagelsen på  

 frøfirmaet i forbindelse med frøets påfyldning i kasser.
Prøven mærkes med formular 43, hvor der under »Andre  

 oplysninger« anføres »Prøverensning«.
Der indsendes ikke  

 indberetning om prøvetagningen.
4. PRØVESTØRRELSER Størrelsen af prøverne er fastsat i relation til de mængder, der er  

 nødvendige til de ønskede analyser.
Denne mængde, den såkaldte arbejdsprøve,  

 står igen i forhold til kornvægten af den pågældende art.
4.1 Primærprøven Størrelsen af primærprøven afhænger af det ønskede antal parallelprøver.  

 Hvis partiet efter prøvetagningen skal forsegles med EF-mærkesedler, skal der  

 af primærprøven altid fremstilles mindst 2 prøver af den i bilag 2, kolonne  

 4, foreskrevne størrelse.
4.2 Originalprøven Prøvestørrelsen for arter af landbrugs- og havebrugsplanter fremgår af  

 bilag 2.
I de tilfælde, hvor statsfrøkontrollen efter prøvetagningen forsegler  

 partier af foder-, olie- og spindplanter samt af kornarterne, skal der altid  

 udtages mindst een prøve af den i bilag 2, kolonne 4, nævnte størrelse.
Det  

 samme gælder i de tilfælde, hvor statsfrøkontrollen udtager prøver af partier  

 af standardfrø, der efter prøvetagningen mærkes og forsegles af firmaet.
 Prøver af pilleret frø skal mindst indeholde det antal piller, som er  

 anført i bilag 2, side 57, under »Pilleret frø«.
4.3 Prøve til vandindholdsbestemmelse Størrelsen for prøver til vandindholdsbestemmelse fremgår af bilag 2,  

 kolonne 5, prøver af råvarer til vandindholdsbestemmelse skal dog altid være  

 på mindst 100 g.
 Af partier af bederoefrø, der forsegles med EF-mærkesedler, skal der altid  

 være udtaget en prøve til undersøgelse for vandindhold.
4.4 Prøve til kontroldyrkning Prøver til kontroldyrkning skal have de i bilag 2, kolonne 6, angivne  

 størrelser.
4.5 Prøve til sygdomsundersøgelse Prøver til sygdomsundersøgelse skal have de i bilag 2, kolonne 2, angivne  

 størrelser.
4.6 Prøve til størrelsessortering Prøver af bederoefrø til størrelsessortering skal være på mindst 250 g.
4.7 Prøve af skovbrugsfrø Hvis disse arter ønskes prøvetaget, indhentes oplysninger om  

 prøvestørrelsen hos statsfrøkontrollen i hvert enkelt tilfælde.
4.8 Prøve af særligt kostbart frø Når partiet er meget lille, og når der i øvrigt er tale om meget kostbart  

 frø, kan de anførte prøvestørrelser undtagelsesvis nedsættes.
4.8.1 Prøve af frø af F1-hybrider Frø af Fl-hybrider er som regel dyrt, og da sådanne partier ofte består af  

 et relativt lille antal frø, kan statsfrøkontrollen under visse  

 omstændigheder udtage en mindre prøve end foreskrevet i bilag 2. Prøvetageren  

 skal i hvert enkelt tilfælde, hvor et firma ønsker udtaget en mindre prøve,  

 end prøvetagningsreglerne foreskriver, sætte sig i forbindelse med  

 statsfrøkontrollen og oplyse art og sort, samt hvor mange frø partiet består  

 af.
Herefter vil statsfrøkontrollen på grundlag af de foreliggende  

 oplysninger tage stilling til, hvor mange frø man i det givne tilfælde ønsker  

 udtaget af partiet.
 Prøvetageren skal på såvel prøvens mærkeseddel som på  

 indberetningsformularen anføre »Nedsat prøvestørrelse« samt antal  

 udtagne frø.
4.9 Prøve af raps til industriformål Prøver af raps til industriformål skal være på mindst 1 kg.
4.10 Prøve af præ-basisfrø og basisfrø Af partier, der af statsfrøkontrollen er forseglet som præ-basisfrø eller  

 basisfrø, skal der foruden en prøve af den i bilag 2, kolonne 4, nævnte  

 størrelse altid udtages en prøve af den i kolonne 6 nævnte størrelse.
Denne  

 prøve skal indsendes til statsfrøkontrollen til kontroldyrkning.
4.11 Prøve af råvarer Prøver, der udtages af råvarer, skal altid være på mindst 2 kg.
5. MÆRKNING AF PRØVER Mærkning af prøver ved prøvetagning i specielle tilfælde se pkt. 3.
5.1 Prøvens mærkning Til prøverne må kun anvendes statsfrøkontrollens mærkesedler, se bilag 5.
Mærkesedlerne skal udfyldes tydeligt, og det er meget vigtigt, at alle  

 relevante oplysninger påføres.
Der må ikke foretages rettelser, og  

 parallelprøvernes mærkesedler skal alle være nøjagtigt ens udfyldt.
Referencenummeret skal anføres i rubrikken »Reference nr.«.
Hvis  

 partiet forsegles af statsfrøkontrollen, skal formularnummeret på den  

 mærkeseddel, der er anvendt til partiet, anføres på prøvens mærkeseddel i  

 rubrikken »Formular«.
For partier af sædekorn, der er emballeret i  

 sække med fortrykt mærkeseddel, anføres »Skt.«.
Hvis partiet efter prøvetagningen er mærket med EF eller OECD-  

 mærkesedler, skal der i rubrikken »Generation« anføres, i hvilken  

 generation partiet er mærket.
Generationsbetegnelsen kan anføres ved følgende  

 forkortelser: Pba for præ-basisfrø/sæd, Ba for basisfrø/sæd, C for  

 certificeret sædekorn af rug, C1 for certificeret frø/sædekorn 1. generation,  

 C2 for certificeret frø/sædekorn 2. generation, H for handelsfrø og St for  

 standardfrø. I rubrikken »EF/OECD« skal ved overstregning anføres,  

 om der er foretaget en EF- eller en OECD- mærkning af partiet.
De samme  

 retningslinier gælder for partier af sædekorn, hvor mærkesedlen er påtrykt  

 sækken.
 I rubrikken »Ikke bejdset/bejdset med« skal ved overstregning  

 anføres, om partiet er bejdset, og i bekræftende fald skal bejdsemidlets  

 fuldstændige navn anføres.
5.1.1 Mærkning af prøve til dansk analysebevis Formular 42 anvendes til alle prøver, der er udtaget af partier, som  

 efter prøvetagningen er forseglet af statsfrøkontrollen, og for hvilke der  

 skal udstedes dansk analysebevis.
Oplysninger om, hvor og for hvem  

 prøvetagningen er foretaget, kan på rekvirentens forlangende udelades.
 Formular 43 anvendes til prøver udtaget af partier, der ikke efter  

 prøvetagningen skal forsegles af statsfrøkontrollen.
 Formular 44 anvendes til prøver udtaget af partier i forbindelse med  

 interventionskøb (indlagring) af raps samt interventionssalg (udlagring) af  

 korn og raps.
Formular 69 anvendes til prøven ved prøvetagning af partier af raps og  

 rybs til afregningsanalyse.
Statsfrøkontrollens prøvetagere skal foruden  

 denne mærkeseddel anvende formular 43 til prøven.
5.1.2 Mærkning af prøve til internationalt orange eller grønt  

 analysebevis Formular 42b anvendes til alle prøver, der er udtaget af partier, for  

 hvilke der ønskes udstedt internationalt orange eller internationalt grønt  

 analysebevis.
På rekvirentens forlangende kan udelades oplysninger om, hvor  

 og for hvem prøvetagningen er foretaget.
Kun prøver med denne mærkeseddel kan  

 danne grundlag for internationale orange og internationale grønne  

 analysebeviser.
 Mærkesedlen på den indsendte prøve påstemples »Original«, medens  

 mærkesedlen på de øvrige parallelprøver påstemples »Duplicate«.
6. MÆRKNING AF PARTIER Alle emballageenheder i et parti, der efter prøvetagningen forsegles af  

 statsfrøkontrollen, skal under prøvetagerens kontrol forsynes med en  

 mærkeseddel.
 Partierne kan mærkes enten:
6.1 Partiets mærkeseddel Mærkesedlen kan være af følgende typer: 1) til påbinding, 2) til påsyning,  

 3) til påklæbning eller 4) en mærkeseddel påtrykt emballagen (kun for  

 sædekorn).
Foruden den udvendige mærkeseddel skal hver emballageenhed forsynes med et  

 indlægsmærke af samme farve som den udvendige mærkeseddel.
På indlægsmærket  

 skal følgende oplysninger anføres: 1) art, 2) sort og 3) referencenummer.
 Indlægsmærke kan undlades, hvis der er anvendt klæbemærkeseddel, påsyet  

 mærkeseddel af ikke let afriveligt materiale, eller hvis mærkesedlen er  

 påtrykt emballagen.
6.2 Partiets referencenummer Partiets referencenummer består af nationalitetskendetegnet DK (er  

 fortrykt på mærkesedlerne) og herudover af prøvetagerens kendingsbogstav/er  

 samt et fircifret tal.
For præ-basisfrø og basisfrø består referencenummeret af DK + et fircifret  

 tal og for certificeret frø af DK + et femcifret tal.
Referencenummeret for  

 disse kategorier er fortrykt på de mærkesedler, statsfrøkontrollen leverer  

 til firmaet, eller som firmaet trykker efter tilladelse fra  

 statsfrøkontrollen.
6.3 Mærkning af frøpartier 6.3.1 Mærkning med EF- mærkesedler Mærkesedler til mærkning af partier af præ-basisfrø, basisfrø og  

 certificeret frø leveres efter rekvisition af statsfrøkontrollen direkte til  

 pågældende firma.
Mærkesedler til mærkning af partier af handelsfrø,  

 frøblandinger og standardfrø leveres af statsfrøkontrollen til den enkelte  

 prøvetager.
6.3.1.1 Præ-basisfrø, basisfrø og certificeret frø Mærkesedlerne, se bilag 5, leveres normalt med alle de krævede oplysninger  

 fortrykt.
Hvis måned og år for prøvetagningen ikke er fortrykt, skal  

 prøvetageren påstemple mærkesedlerne denne oplysning.
Såfremt partiet er  

 kemisk behandlet, skal dette anføres på alle mærkesedler under »Andre  

 oplysninger«.
 Mærkesedlerne kan efter ansøgning til statsfrøkontrollen leveres forberedt  

 til færdigtrykning på firmaernes edb-anlæg.
 På prøvens mærkeseddel og på indberetningsformularen skal den aktuelle  

 prøvetagningsdato altid anføres.
6.3.1.2 Handelsfrø Handelsfrø mærkes med mærkeseddel formular 89, der er brun, se bilag 5.  

 Prøvetageren skal på denne mærkeseddel påstemple: Art, referencenummer, måned  

 og år for forsegling og pakningens angivne vægt.
Hvis partiet er kemisk  

 behandlet, skal dette anføres under »Andre oplysninger«.
I bilag 3  

 er anført en liste over de arter, der kan mærkes som handelsfrø.
6.3.1.3 Frøblandinger Frøblandinger mærkes med mærkeseddel formular 88, der er grøn, se bilag 5.  

 Prøvetageren skal på denne mærkeseddel påstemple: Referencenummer, måned og  

 år for forsegling, anvendelsesformål, arternes/sorternes vægtforhold og  

 pakningens angivne vægt.
Hvis partiet er kemisk behandlet, skal dette anføres  

 under »Andre oplysninger«.
 Prøvetagningen indberettes som sædvanligt på formular 21, men derudover  

 skal prøvetageren indsende formular 22 med oplysninger om de i blandingen  

 indgåede partier.
 Hvis prøvetageren fra firmaet har modtaget mærkesedler fra de i blandingen  

 indgåede partier af rene arter, skal antallet af modtagne mærkesedler fra det  

 enkelte parti anføres på formular 22.
6.3.1.4 Standardfrø Standardfrø (grønsagsfrø) mærkes med mærkeseddel formular 90, der er gul,  

 se bilag 5. Prøvetageren skal på denne mærkeseddel påstemple:  

 Referencenummer, art og sort, måned og år for forsegling og pakningens  

 angivne vægt (ikke for pakninger under 500 g). Hvis partiet er kemisk  

 behandlet, skal dette anføres under »Andre oplysninger«.
Partier af standardfrø skal prøvetages af statsfrøkontrollens prøvetagere,  

 men mærkning og forsegling kan foretages af firmaet.
I så tilfælde benyttes  

 firmaets egen mærkeseddel.
Prøvetageren skal kontrollere, at de af firmaet  

 benyttede mærkesedler svarer til EF- kravene, og at de er korrekt udfyldt.
Om  

 EF-kravene til leverandørmærkeseddel for standardfrø se bilag 4.
 Hvis firmaet foretager mærkning og forsegling af partiet, skal  

 prøvetageren til prøven benytte mærkeseddel formular 43. Prøvetagningen  

 indberettes på formular 21.
6.3.2 Mærkning med OECD- mærkesedler Mærkesedlerne, se bilag 5, leveres normalt med alle krævede oplysninger  

 fortrykt.
På prøvernes mærkeseddel og på indberetningsformularen skal den  

 aktuelle prøvetagningsdato altid anføres.
6.3.3 Mærkning med identitetsmærkesedler Til identitetsmærkning anvendes mærkeseddel formular 70, der er rød/hvid,  

 se bilag 5. På denne mærkeseddel skal prøvetageren påstemple  

 statsfrøkontrollens referencenummer samt dato og år for prøvetagningen,  

 derimod kræves der ikke påstemplet arts- og sortsnavn.
 Identitetsmærkning benyttes i de tilfælde, hvor EF eller OECD- mærkning  

 ikke kan benyttes, men hvor det alligevel er ønskeligt at kunne identificere  

 et givet parti med det korresponderende analysebevis.
6.3.3.1 Mærkning af F-materiale Formular 71 anvendes til mærkning af forædlermateriale, der benyttes af  

 forædleren til vedligeholdelse af sorter eller til produktion af  

 præ-basisfrø. Mærkesedlerne til frø leveres normalt med de krævede  

 oplysninger fortrykt.
Hvis måned og år for prøvetagningen ikke er fortrykt,  

 skal prøvetageren påstemple mærkesedlerne denne oplysning.
Såfremt partiet er  

 kemisk behandlet, skal dette anføres på alle mærkesedler under »Andre  

 oplysninger«.
6.3.4 Mærkning med 2 forskellige mærkesedler Statsfrøkontrollen kan tillade, at EF-mærkesedler og OECD-mærkesedler  

 påsættes samme sæk, eller at en del af et parti kan EF-mærkes, medens den  

 resterende del af partiet OECD-mærkes.
Prøvetageren skal i så tilfælde påse,  

 at begge hold mærkesedler er påtrykt samme generation og samme  

 referencenummer.
Mærkesedler for forskellige generationer må aldrig påsættes  

 sække af samme parti.
6.4 Mærkning af kornpartier 6.4.1 Mærkning med EF- mærkesedler Kun sædekorn, der af statsfrøkontrollen er godkendt til forsegling i  

 henhold til landbrugsministeriets bekendtgørelse om sædekorn, må forsynes med  

 EF-mærkesedler.
Statsfrøkontrollens godkendelse af en given avl vil foreligge i form af  

 skemaet »Anmeldelse for fremavl af sædekorn«, formular 100, hvoraf  

 statsfrøkontrollens bedømmelse af avlen vil fremgå.
For at være gyldig som  

 godkendelse skal denne formular være underskrevet af statsfrøkontrollen.
Statsfrøkontrollens prøvetagere skal altid have forevist  

 statsfrøkontrollens godkendelse af det pågældende avlsparti, inden det  

 oprensede parti må forsegles som præ-basissæd, basissæd eller certificeret  

 sædekorn.
Der kan indgå sædekorn fra flere avlere i samme parti.
I så  

 tilfælde skal prøvetageren have forevist godkendelsesformularen for hvert  

 enkelt af de indgåede avlspartier.
 Hvis et firma har modtaget råvare fra et andet firma, skal overdragelsen  

 altid være ledsaget af en kopi af statsfrøkontrollens godkendelse af avlen.  

 På godkendelsen skal være anført navn på modtagerfirmaet samt antal kg  

 overdraget.
 Hvis et firma får oprenset sin avl eller en del af denne hos et andet  

 sædekornsfirma, skal sidstnævnte firma forevise statsfrøkontrollens  

 godkendelsesformular for avlen eller en fotokopi af denne, inden forsegling  

 finder sted.
Sædekorn godkendt til forsegling i forskellige generationer kan indgå i  

 samme parti.
Partiet skal da mærkes som den seneste generation, der indgår i  

 blandingen.
 Partier godkendt til forsegling som præ-basissæd må ikke uden særlig  

 tilladelse fra statsfrøkontrollen forsegles som basissæd eller certificeret  

 sædekorn.
 Byg, havre og hvede kan certificeres til og med certificeret sædekorn 2.  

 generation, medens rug kun kan certificeres til og med certificeret sædekorn.
 Prøvetageren rekvirerer mærkesedlerne og påstempler disse: Arts- og  

 sortsnavn, referencenummer og måned og år for forseglingen.
 Hvis et firma aftapper sædekorn i sække, der er påtrykt et andet firmas  

 navn, skal det firmanavn, der er påtrykt sækkene, anføres på prøvens  

 mærkeseddel formular 42.
 På indberetningen formular 21 skal det firma, hvis navn er påtrykt  

 sækkene, anføres under »Rekvirentens navn og adresse«, medens det  

 firma, hvor aftapningen finder sted, skal anføres under  

 »Prøvetagningssted«.
6.4.1.1 EF-mærkning af sædekorn til omsætning i Danmark Til mærkning af sædekornspartier, der omsættes på hjemmemarkedet,  

 anvendes:
1. Statsfrøkontrollens mærkesedler, hvoraf  

 kvalitetsgarantierne fremgår: Formular 84 til præ-basissæd, formular 85 til  

 basissæd, formular 86r til certificeret sædekorn af rug, formular 86 til  

 certificeret sædekorn 1. generation og formular 87 til certificeret sædekorn  

 2. generation.
Se bilag 5.
2. Sække med en fortrykt mærkeseddel, der skal  

 indeholde de oplysninger og have den farve, der er anført i  

 landbrugsministeriets bekendtgørelse om sædekorn.
Udformningen af en sådan  

 mærkeseddel skal godkendes af statsfrøkontrollen.
Sække med fortrykt  

 mærkeseddel må ikke anvendes til præ-basissæd.
Oplysningerne om art, sort,  

 referencenummer og måned og år for forseglingen skal påstemples i umiddelbar  

 forbindelse med partiets aftapning, og oplysningerne skal påstemples inden  

 for den ramme og ud for de pladser, der er bestemt til pågældende oplysning.  

 Påstemplingen skal foretages af prøvetageren eller under dennes overvågning.  

 Til kontrol af antal enheder og dermed partiets størrelse skal der påhver  

 emballageenhed ud over referencenummeret påstemples et individuelt  

 løbenummer.
Prøvetageren skal på formular 21 i rubrikken »Partiet er  

 mærket med fortrykt mærkeseddel.
Følgende lbnr. indgår:» anføre, hvilke  

 løbenumre der indgår i partiet.
6.4.1.2 EF-mærkning af sædekorn til eksport Til EF-mærkning af sædekornspartier til eksport kan anvendes følgende  

 mærkesedler: Præ-basissæd, formular 74, basissæd, formular 75, certificeret  

 sædekorn 1. generation, formular 76, og certificeret sædekorn 2. generation,  

 formular 77, eller hvis firmaet har solgt til udlandet efter danske kvalitetsregler, kan  

 følgende mærkesedler, der alle har engelsk tekst, anvendes: Præ- basissæd,  

 formular 84e, basissæd, formular 85e, certificeret sædekorn 1. generation,  

 formular 86e, og certificeret sædekorn 2. generation, formular 87e.
6.4.1.3 Mærkning med 2 forskellige mærkesedler Mærkesedler for forskellige generationer må aldrig påsættes sække af samme  

 parti.
Derimod er det muligt at anvende mærkesedler fra 84-87-serien til en  

 del af partiet, medens den resterende del af partiet mærkes med sedler fra  

 84e-87e-serien eller fra 74-77-serien, ligesom det også er muligt at anvende  

 84e-87e-serien i kombination med 74-77-serien.
Mærkesedler med forskellig  

 generationsbetegnelse må aldrig påsættes samme sæk.
6.4.1.4 Mærkning af byg iblandet italiensk rajgræs Byg iblandet italiensk rajgræs mærkes med mærkeseddel formular 88, der er  

 grøn, se bilag 5. På denne mærkeseddel skal prøvetageren foruden  

 referencenummer, forseglingsdato og angivet vægt påstemple »Byg/ital.  

 rajgræs under rubrikken Frøblanding til:»I rubrikken »Arternes  

 vægtforhold:» anføres sortsnavnene sammen med vægtforholdet, der altid  

 skal være 92 byg til 8 italiensk rajgræs.
Mærkningen indberettes på formular 21 under afsnittet »Prøvetagning  

 og/eller forsegling«.
Derudover skal der indsendes oplysninger om de  

 anvendte partier på formular 22.
Blandingspartier af byg/italiensk rajgræs skal ikke prøvetages, såfremt de  

 anvendte partier har været godkendt og forseglet af statsfrøkontrollen før  

 sammenblandingen, se dog pkt. 3.5.1, men prøvetageren skal overvåge  

 blandingen, og han skal have overladt mærkesedlerne fra de anvendte sække  

 eller containere.
Der skal på formular 22 indberettes om antallet af modtagne  

 mærkesedler.
 Såfremt det anvendte bygparti ikke har været godkendt og forseglet før  

 blandingen med italiensk rajgræs, skal partiet prøvetages, og prøvetageren  

 skal have forevist statsfrøkontrollens godkendelse af avlen som beskrevet  

 under pkt. 6.4.1.
6.4.1.5 Mærkning af sortsblandinger Kun sortsblandinger, der er godkendt af statsfrøkontrollen, må produceres  

 og forhandles.
 De partier af rene sorter, der ønskes anvendt i sortsblandinger, skal hver  

 for sig være prøvetaget, mærket og forseglet som basissæd eller certificeret  

 sædekorn, inden blandingen finder sted.
 De enkelte komponenter skal indgå i blandingen i samme mængdeforhold.
Prøvetageren skal, før blandingen påbegyndes, have forevist de enkelte  

 partier.
Endvidere skal han overvåge blandingsprocessen og have overdraget  

 mærkesedlerne fra de enheder af rene sorter, der indgår i blandingen.
Blandingspartiet skal prøvetages, mærkes og forsegles af prøvetageren  

 eller under prøvetagerens overvågning.
Partiet skal mærkes med mærkeseddel  

 formular 88c, se bilag 5, eller emballeres i sække med en fortrykt  

 mærkeseddel.
 Sammen med indberetning formular 21 skal indsendes formular 22, på hvilken  

 prøvetageren skal anføre referencenumrene for de indgåede partier af rene  

 sorter, antal kg pr. referencenummer og modtagne mærkesedler for hvert  

 referencenummer.
6.4.2 Mærkning med OECD- mærkesedler Mærkesedlerne, se bilag 5, leveres normalt med alle krævede oplysninger  

 fortrykt.
 På prøvernes mærkeseddel og på indberetningsformularen skal den aktuelle  

 prøvetagningsdato altid anføres.
6.4.3 Mærkning med identitetsmærkesedler Til identitetsmærkning anvendes mærkeseddel formular 70, der er rød/hvid,  

 se bilag 5. På denne mærkeseddel skal prøvetageren påstemple  

 statsfrøkontrollens referencenummer samt måned og år for prøvetagningen,  

 derimod kræves der ikke påstemplet arts og sortsnavn.
 Identitetsmærkning benyttes i de tilfælde, hvor EF eller OECD- mærkning  

 ikke kan benyttes, men hvor det alligevel er ønskeligt at kunne identificere  

 et givet parti med et givet analysebevis.
6.4.3.1 Mærkning af F-materiale Formular 71 anvendes til mærkning af forædlermateriale, der benyttes af  

 forædleren til vedligeholdelse af sorter eller til produktion af  

 præ-basissæd.
Prøvetageren skal påstemple arts- og sortsnavn samt måned og år  

 for prøvetagningen.
6.5 Annullering af mærkningen Såfremt et parti, der er mærket med EF-mærkesedler, ikke opfylder de givne  

 kvalitetsnormer, skal mærkesedlerne fjernes fra partiet og overgives til  

 statsfrøkontrollens prøvetager.
Prøvetageren skal destruere mærkesedlerne ved  

 afbrænding eller overrivning.
 Hvis mærkesedlerne vanskeligt lader sig fjerne fra partiet, fordi de er  

 påklæbet eller påtrykt sækkene, skal sækkene tømmes og destrueres, eller  

 mærkesedlerne skal overmales med en uigennemsigtig farve.
Prøvetageren skal på formular 101 indberette til statsfrøkontrollen, at  

 annullering af partiet har fundet sted.
På formularen skal anføres firmanavn  

 samt art, sort, kategori og referencenummer for partiet, og hvor mange  

 mærkesedler der er destrueret fra partiet.
6.6 Ommærkning af partier Ved ommærkning forstås ændring af partiets mærkning uden fornyet  

 prøvetagning og med bibeholdelse af den oprindelige forseglingsdato.
I alle tilfælde, hvor ommærkning af et parti finder sted, skal  

 prøvetageren indberette dette til statsfrøkontrollen på formular 21 under  

 afsnittet »Ommærkning«.
Prøvetageren har ansvaret for, at alle  

 parallelprøver, der befinder sig i firmaets varetægt, forsynes med nye  

 mærkesedler, der korresponderer med ommærkningen.
6.6.1 Ommærkning med samme referencenummer Ommærkning med bibeholdelse af det oprindelige referencenummer kan normalt  

 kun anvendes for partier af korn og frø, der er forseglet med EF-mærkesedler,  

 hvor forseglingen ønskes ændret til OECD-mærkesedler eller omvendt.
Det er  

 ikke nødvendigt, at hele partiet er til stede.
 Efter særlig tilladelse kan et parti, der er mærket med  

 identitetsmærkning, ommærkes med EF- eller OECD-mærkesedler.
Ligeledes efter særlig tilladelse fra statsfrøkontrollen kan en del af et  

 sædekornsparti ommærkes fra danske kvalitetsnormer til EF's minimumsnormer  

 eller omvendt.
Hele partiet beholder det oprindelige referencenummer.
6.6.2 Ommærkning med nyt referencenummer I alle andre tilfælde end nævnt under pkt. 6.6.1 er betingelsen for, at en  

 ommærkning må foretages, at hele partiet er til stede.
Partiet tildeles nyt  

 referencenummer.
Det kontrolleres, hvorvidt antallet af sække svarer til det oprindeligt  

 opgivne.
Hvis ikke hele partiet forefindes, eller hvis ikke alle de  

 oprindelige mærkesedler fjernes fra partiet, må ommærkning ikke finde sted.  

 De oprindelige mærkesedler skal fjernes under prøvetagerens kontrol.
Hvis de  

 oprindelige mærkesedler ikke kan fjernes fra partiet, skal disse overmales  

 med uigennemsigtig farve, eller også skal den ny mærkeseddel anbringes  

 således, at den fuldstændigt dækker den oprindelige.
Hvis prøvetageren ikke  

 kender partiets oprindelige størrelse, skal denne oplysning indhentes ved  

 henvendelse til statsfrøkontrollen.
 F-materiale og præ-basissæd må ikke uden speciel tilladelse fra  

 statsfrøkontrollen ommærkes til efterfølgende generationer.
 Basissæd kan ommærkes til certificeret sædekorn 1. eller 2. generation -  

 rug dog kun til certificeret sædekorn.
 Certificeret sædekorn 1. generation af byg, havre og hvede kan ommærkes  

 til certificeret sædekorn 2. generation.
6.6.3 Ommærkning af importerede partier Ommærkning af importerede partier med danske mærkesedler må ikke finde  

 sted uden forudgående tilladelse fra statsfrøkontrollen.
6.7 Deling af sække og containere Under prøvetagerens kontrol kan en eller flere sække af et af  

 statsfrøkontrollen forseglet parti omsækkes.
Prøvetageren forsyner disse  

 sække med mærkesedler med samme referencenummer og dato som den øvrige del af  

 partiet og forsegler derefter sækkene.
Indberetning herom indsendes til  

 statsfrøkontrollen på formular 21, idet det anføres, hvor mange sække partiet  

 omfatter såvel før som efter omsækningen.
 Samme procedure gælder, når en af statsfrøkontrollen forseglet container  

 ønskes opsækket.
7. FORSEGLING AF PARTIER 7.1 Forseglingens art og udførelse Forseglingen skal være præget eller påtrykt en kongekrone samt ordene  

 »Statsfrøkontrollen, Danmark«.
Forseglingen skal ske på en sådan  

 måde, at den ødelægges ved pakningens åbning og ikke kan anvendes igen.  

 Mærkesedler til påbinding skal være anbragt således, at fastgørelsen sikres  

 ved forseglingen.
 Nedennævnte metoder anerkendes til forsegling.
7.1.1 Forsegling ved hjælp af blyplomber Blyplombe anvendes i de tilfælde, hvor der bindes for sækkene.
Ved  

 anvendelse af denne plombe skal prøvetageren påse, at der anvendes velegnede  

 bånd, at bindingen er stram, at mærkeseddel og plombe anbringes tæt ind til  

 sækken, og at forseglingen i det hele udføres således, at det bagefter er  

 umuligt at ændre ved sækkenes indhold uden at bryde plomben.
 Prøvetageren skal også påse, at plomberne er af en sådan kvalitet, at  

 plombens tekst i hvert enkelt tilfælde står tydeligt i den tiltrykte plombe.
7.1.2 Forsegling ved hjælp af rulleplomber og håndlukkeplomber Rulleplombe anvendes i de tilfælde, hvor der syes for sækkene.
Denne  

 plombe er fra fabrikken præget med den krævede indskrift og skal derfor altid  

 være i prøvetagerens varetægt.
Plomben anbringes på sytrådens frie ende, hvor  

 den afslutter sækkens lukning.
Rulleplomber kan også anvendes ved plombering  

 af sække, der lukkes ved binding, men ikke såfremt båndet er mere end 2 mm  

 tykt.
Sammentrykningen af plomben skal foretages således, at plombetangens  

 kodebogstaver »SF« er tydeligt præget i plomben.
 Håndlukkeplomber må kun benyttes til forsegling af partier af korn, ærter  

 og bælgsæd.
7.1.3 Forsegling ved hjælp af en påsyet mærkeseddel En mærkeseddel - specielt fremstillet til påsyning - fastsyet over sækkens  

 munding kan anvendes som forsegling.
Mærkesedler fremstillet til påklæbning  

 eller påbinding må aldrig anvendes til påsyning.
Det er desuden en absolut  

 forudsætning, at der kun må være eet syspor i mærkesedlen.
 Såfremt der sker fejlsyninger eller lignende, der bevirker, at der er mere  

 end eet syspor i en mærkeseddel, skal mærkesedlen kasseres.
7.1.4 Forsegling ved hjælp af selvlukkende ventilsække Partier af korn og ærter betragtes som fyldestgørende forseglet, hvis  

 partiet er påfyldt selvlukkende ventilsække.
Ventilsækkenes »ærme«  

 skal være af en længde på mindst 22 pct. af sækkens bredde.
7.1.5 Forsegling ved hjalp af klæbemærke Klæbemærke anvendes til forsegling af ventilens åbning i de tilfælde, hvor  

 der er anvendt ventilsække som emballage til andre arter end korn og ærter.
7.1.6 Forsegling i kasser, containere eller »Octabins » Ved forsegling af korn og frø i kasser, containere, siloer eller  

 »Octabins« skal forseglingssystemet i hvert enkelt tilfælde være  

 godkendt af statsfrøkontrollen.
7.2 Afbrudt forsegling Såfremt forsegling af et parti ikke kan afsluttes samme dag, den er  

 påbegyndt, foretages en såkaldt afbrudt forsegling.
På prøvens mærkeseddel og  

 på indberetningsformularen anføres datoen for forseglingens påbegyndelse og  

 afslutning.
Den på den første dag udtagne primærprøve skal altid have den til det  

 givne formål nødvendige størrelse.
Prøven skal opbevares i plomberet stand,  

 til prøvetagningen genoptages.
For prøver, hvorpå der skal udstedes  

 internationalt orange eller internationalt grønt analysebevis, gælder, at de  

 skal opbevares under lås.
Den afbrudte forsegling skal afsluttes snarest muligt.
Forsegling af et  

 parti, for hvilket der ønskes udstedt internationalt analysebevis, skal så  

 vidt muligt afsluttes samme dag og i alle tilfælde den følgende arbejdsdag.
 Forsegling af et parti, for hvilket der ønskes udstedt dansk analysebevis,  

 skal være tilendebragt inden for 7 dage.
Såfremt der udtages prøve til undersøgelse for vandindhold, skal denne i  

 den mellemliggende tid opbevares i lufttæt emballage.
Afstanden i tid fra  

 første prøvetagningsdato til prøvens modtagelse på statsfrøkontrollen må ikke  

 overstige 7 dage.
7.3 Forseglingens gyldighedsperiode for EF-mærkede partier af frø og  

 korn Gyldighedsperioden for EF-mærkede partier er begrænset, men kan forlænges  

 ved fornyet prøvetagning, således som beskrevet under pkt. 3.3.3.
8. INDBERETNIMG OM PRØVETAGNING, MÆRKNING OG  

 FORSEGLING 8.1 Almindelige forhold vedrørende indberetning For hvert parti, der prøvetages, mærkes og forsegles af  

 statsfrøkontrollen, skal prøvetageren udfylde indberetningsformular 21.  

 Prøvetagning af partier, der ikke er eller skal forsegles af  

 statsfrøkontrollen, indberettes ikke, medmindre det drejer sig om firmamærket  

 standardfrø, se pkt. 6.3.1.4 og 8.4.
 Indberetningsformularen skal udfyldes tydeligt, og det er meget vigtigt,  

 at alle relevante oplysninger påføres.
 På indberetningsformularen skal rekvirentens navn og adresse samt stedet,  

 hvor prøvetagningen har fundet sted, anføres, uanset at dette eventuelt er  

 udeladt på prøvens mærkeseddel.
 Hvor der er tale om sædekornspartier, oprenset og opsækket af et firma i  

 emballage påtrykt et andet firmas navn eller bomærke, skal det firmanavn, der  

 er påtrykt emballagen, være identisk med rekvirentens navn.
 Partiets referencenummer skal påstemples i formularens øverste højre  

 hjørne.
I rubrikken »Art, sort« anføres artsnavnet efterfulgt af  

 sortsnavnet.
For partier af handelsfrø skal kun artsnavnet oplyses.
Hvis partiet efter prøvetagningen er mærket med EF-eller OECD-  

 mærkesedler, skal det i rubrikken »Kategori« anføres, i hvilken  

 kategori partiet er mærket.
Kategoribetegnelsen kan anføres ved følgende  

 forkortelser: Pba for præ-basisfrø/sæd, Ba for basisfrø/sæd, C for  

 certificeret sædekorn af rug, C1 for certificeret frø/sædekorn 1. generation,  

 C2 for certificeret frø/ sædekorn 2. generation, H for handelsfrø og St for  

 standardfrø.
I rubrikken »Ikke bejdset/bejdset med« skal det med kryds  

 markeres, om partiet er bejdset, og i bekræftende fald skal bejdsemidlets  

 fuldstændige navn anføres.
Det er prøvetagerens pligt at sikre, at der er  

 overensstemmelse mellem indberetningen om bejdsning og partiets mærkning.
 I rubrikken »Prøvetagningsmetode« sættes kryds ud for den  

 prøvetagningsmetode, der er anvendt ved prøvetagningen.
 Typen af de anvendte mærkesedler skal altid anføres, idet  

 indberetningsformularen danner grundlag for afregning af mærkesedler.
 Indberetningsformularen skal indsendes af prøvetageren straks efter  

 arbejdets afslutning.
8.2 Indberetning om prøvetagning og forsegling På formular 21 markeres med kryds i afsnittet »Prøvetagning og  

 forsegling«. hvorvidt der er foretaget en EF-, en OECD- eller en  

 identitetsmærkning.
Såfremt de anvendte mærkesedler er forsynet med  

 formularnummer, skal det anføres i rubrikken »med formular nr.«.  

 Hvis mærkesedlen har været påtrykt emballagen, anføres ordet  

 »sækketryk«, der eventuelt kan forkortes til »skt«.
 I samme afsnit anføres antal forseglede enheder samt partiets vægt.  

 Forseglingsmetoden markeres ved afkrydsning.
Ved forsegling af sædekornspartier skal godkendelsesformularens løbenummer  

 anføres i rubrikken »Avler«, løbenummeret er påtrykt i øverste  

 højre hjørne af formular 100. Såfremt der indgår sædekorn fra flere avlere i  

 samme parti, anføres løbenummeret for hvert af de anvendte avlspartier.
Hvis  

 avlen er indkøbt fra et andet firma, anføres desuden dette firmas navn.
I rubrikken »Antal prøver« skal anføres det samlede antal  

 prøver, primærprøven er neddelt til, heri ikke medregnet prøver til  

 undersøgelse for vandindhold og størrelsessortering.
Hvis der er udtaget  

 prøve til vandindholdsbestemmelse, skal det, hvis der f.eks. er fremstillet 3  

 prøver og 1 prøve til vandindholdsbestemmelse, anføres som »3+1«.
 Ved kryds markeres, om prøven er indsendt af prøvetageren eller ikke,  

 hvilket er afgørende for, om der kan udstedes internationalt orange eller  

 internationalt grønt analysebevis.
8.3 Indberetning om fornyet prøvetagning Under dette afsnit af formular 21 indberettes prøvetagning i forbindelse  

 med forseglingens gyldighedsperiode.
8.4 Indberetning om prøvetagning af firmaforseglet standardfrø Prøvetagning af standardfrø, der er mærket og forseglet af firmaet,  

 indberettes på formular 21. Kravene til leverandørmærkesedlen til standardfrø  

 fremgår af bilag 4, og prøvetageren skal med kryds markere, om det fremgår af  

 firmaets mærkeseddel, at EF-normerne er overholdt.
8.5 Indberetning om ommærkning Ommærkning af partier, hvor der ikke foretages fornyet prøvetagning,  

 indberettes på formular 21 under afsnittet »Ommærkning«.
8.6 Indberetning om deling/udportionering Deling af sække eller containere, samt udportionering under officiel  

 mærkning og forsegling indberettes på formular 21 under afsnittet  

 »Deling/udportionering«.
8.7 Indberetning om annullering af partier Et firmas annullering af et forseglet parti skal indberettes på formular  

 101. På indberetningen skal gives oplysninger om firmanavn, art, sort,  

 kategori og referencenummer for partiet, samt hvor mange mærkesedler der er  

 destrueret fra det pågældende parti.
9. INDSENDELSE AF PRØVER 9.1 Prøver, der må indsendes af rekvirenten Såfremt prøven er udtaget af et parti, for hvilket der skal udstedes dansk  

 analysebevis, kan prøven overlades til rekvirenten til forsendelse.
9.2 Prøver, der skal indsendes af prøvetageren Såfremt prøven er udtaget af et parti, for hvilket der skal udstedes  

 internationalt orange eller internationalt grønt analysebevis, må prøven ikke  

 overlades til rekvirenten, men skal af prøvetageren sendes direkte til den  

 analysestation, som skal gennemføre analysen.
Skal der udstedes  

 internationalt orange analysebevis, sender prøvetageren prøven til  

 statsfrøkontrollen.
Skal der udstedes internationalt grønt analysebevis,  

 sender prøvetageren efter firmaets anvisning prøven til vedkommende  

 udenlandske analysestation.
Såfremt indpakning og adressering af prøverne  

 foretages af firmaet, skal denne overværes af prøvetageren.
For at det over  

 for den pågældende analysestation kan fremgå, at prøverne er sendt af en af  

 statsfrøkontrollen autoriseret person, skal pakken ombindes med snor og  

 plomberes med statsfrøkontrollens plombe.
9.2.1 Original- og duplikatprøver Ifølge de internationale regler må der kun foreligge een prøve  

 (originalprøve) - tilhørende eet parti - som grundlag for udstedelse af  

 orange eller grønt analysebevis.
Originalprøven - som skal påstemples  

 »Original« - skal prøvetageren selv afsende til statsfrøkontrollen.  

 Alle øvrige parallelprøver skal overstemples »Duplicate« og kan  

 udleveres til rekvirenten.
I forbindelse med originalprøven kan prøvetageren  

 dog også indsende een originalprøve i lufttæt pakning til undersøgelse for  

 vandindhold og een originalprøve, ligeledes i lufttæt pakning, til  

 sorteringsundersøgelse for frøstørrelse.
9.3 Forsendelsesmåde Al forsendelse af prøver til undersøgelse med henblik på udstedelse af  

 internationalt analysebevis skal ske med post, jernbane, fragtmandsrute eller  

 andet offentligt transportvæsen.
9.3.1 Prøve til vandindholdsbebestemmelse Prøver til vandindholdsbestemmelse indsendes til statsfrøkontrollen straks  

 efter prøvetagningen, da undersøgelsen, ifølge statsfrøkontrollens  

 analyseregler, ikke må gennemføres, hvis perioden fra prøvetagning til  

 modtagelse på statsfrøkontrollen overstiger 7 dage.
BILAG 1 TABEL OVER DEN MAKSIMALE PARTISTØRRELSE For pilleret frø af alle arter er partistørrelsen den samme som for  

 upilleret frø af arten, dog med den begrænsning, at intet parti må indeholde  

 mere end 500 millioner piller.
For båndfrø af alle arter må et parti højst  

 indeholde 10 tusinde pakninger eller 10 millioner frø. Partiets vægt må ikke  

 overskride nedennævnte størrelser.
En overskridelse på højst 5 pct. kan dog  

 tillades.
RENVARER BILAG 2 TABEL OVER MINIMUMSVÆGT I GRAM FOR PRØVER AF RENVARE TIL UNDERSØGELSE  

 VED STATSFRØKONTROLLEN AF FORSKELLIGE ARTER AF LANDBRUGS- OG  

 HAVEBRUGSPLANTER Følgende vægtmængder er nettovægt 1 = til dansk analysebevis 2 = til internationalt analysebevis 3 = Renhed, spireevne, ukrudt og andre kulturfrø 4 = Alle undersøgelser undtagen vandindhold 5 = Undersøgelse for vandindhold 6 = Kontroldyrknings alene BILAG 3 BILAG 4 KRAV TIL LEVERANDØRMÆRKESEDDEL FOR STANDARDFRØ (GRØNSAGSFRØ) 1. Oplysninger, der skal være påført mærkesedlen 2. Mærkesedlens farve og dimensioner Mærkesedlens farve skal være mørkegul.
Mærkesedlens dimensioner skal være  

 mindst 110 x 67 mm.
BILAG 5 OVERSIGT OVER STATSFRØKONTROLLENS MÆRKESEDLER BILAG 6 REGLER OM PRØVETAGNING I FORBINDELSE MED INTERVENTIONSKØB (INDLAGRING)  

 AF RAPS SAMT INTERVENTIONSSALG (UDLAGRING) AF KORN OG RAPS 1. FORMÅL Formålet med prøvetagningen er at tilvejebringe en gennemsnitsprøve, der i  

 alle henseender giver det bedst mulige udtryk for partiets kvalitet.
2. PRØVETAGNINGENS OMFANG Der skal udtages partiprøver af hvert påbegyndt 500.000 kg af byg, hvede  

 og raps og af hvert påbegyndt 250.000 kg af rug.
 Hvis et parti ved udlagring skal leveres til flere købere, skal der tages  

 prøver af hver levering, således at partierne i tilfælde af reklamation kan  

 identificeres med de deraf udtagne prøver.
 Eksempel: Af et parti på 500.000 kg hvede leveres 300.000 kg til een køber  

 (A) og 200.000 kg til en anden køber (B).
I et sådant tilfælde udtages separate prøver af det til hver enkelt køber  

 leverede kvantum, og prøverne mærkes resp. f.eks.
DFM/93/84 300.000 kg Køber  

 A og DFM/93/84 200.000 kg Køber B.
3.HJÆLPEMIDLER VED PRØVETAGNINGEN 3.1 Automatisk prøvetager Automatisk prøvetager kan bruges, når prøven udtages fra tilløbstragten  

 til vægten.
Den skal være konstrueret således, at delprøverne udtages som et  

 udsnit af hele strømmen i tilløbstragten til vægten.
Endvidere skal den være  

 udformet således, at materialet ikke kan slynges ud af prøvetageren under  

 dennes bevægelse gennem frø/kornstrømmen.
3.2 Kanalsøger Kanalsøger kan anvendes ved prøvetagning af sække, kasser, containere,  

 vognlæs o.lign.
Kanalsøgeren består af et i den ene ende tilspidset yderrør, i hvilket der  

 er indskudt et meget tæt tilsluttende inderrør, som er forsynet med et  

 håndtag.
Igennem begge rør er der på den ene side fræset en række  

 rektangulære huller med afrundede hjørner.
Når inderrøret drejes 180 grader  

 C, er hullerne i dette spærret af yderrørets væg.
Enten skal inderrøret være forsynet med et antal skillevægge, der opdeler  

 dette i kamre - et for hvert hul - eller søgeren skal være konstrueret  

 således, at de nederste huller åbnes før de øverste, således at søgeren  

 fyldes fra bunden.
Hvis søgeren ikke er indrettet således, vil materiale fra  

 de øvre lag falde ned i bunden af søgeren, når den åbnes, og dette vil  

 betyde, at disse lag vil blive overrepræsenteret i delprøven.
 Ved prøvetagning skal søgeren føres helt ned til bunden af den pågældende  

 enhed, og det skal tilstræbes at udtage delprøver af en sådan størrelsesorden  

 og med en sådan fordeling, at alle dele af partiet er ligeligt repræsenteret  

 i den sammensatte prøve.
 Kanalsøger kan ikke anvendes ved prøvetagning af dynger med en højde på  

 over 2 meter.
3.3 Stiksøger Stiksøger kan kun anvendes ved prøvetagning af lukkede sække.  

 Prøvetagningen skal foretages i varieret højde i sækkene, således at f.eks.  

 ikke alle delprøverne bliver taget fra toppen af sækkene.
Det skal  

 tilstræbes, at alle dele af partiet er ligeligt repræsenteret i den  

 sammensatte prøve.
Stiksøgeren skal være af den lukkede type med en maksimal  

 slidsåbning mod spidsen på ca. 5 cm.
3.4 Prøvetagningsskuffe Prøvetagningsskuffe kan anvendes ved prøvetagning af styrtgods (materiale  

 i bevægelse). Skuffen føres gennem strømmen af materialet og skal udtage et  

 jævnt udsnit af dette.
Det skal tilstræbes at udtage delprøver på en sådan  

 måde, at alle dele af partiet er ligeligt repræsenteret i den sammensatte  

 prøve.
3.5 Prøvetagning med hånd Prøvetagning med hånd kan anvendes, når prøvetagning ved hjælp af  

 metoderne nævnt under pkt. 3.1-3.4 ikke er mulig.
Prøvetagningen skal foregå  

 ved af- eller pålæsning i forbindelse med materialets flytning.
Det skal  

 tilstræbes at udtage delprøver på en sådan måde, at alle dele af partiet er  

 ligeligt repræsenteret i den sammensatte prøve.
4. ANTAL UDTAGNE DELPRØVER Prøvemængden af det samlede antal delprøver udtaget af et parti skal være  

 ca. 50 kg.
Delprøverne skal udtages i små portioner jævnt fordelt over hele  

 partiet.
Som retningslinie kan angives, at delprøver med en samlet vægt på 1  

 kg skal repræsentere 10.000 kg byg, hvede og raps eller 5.000 kg rug.
Hvis prøvetagningen af et parti ikke kan færdiggøres på een dag, skal der  

 af den pågældende dags udtagne og sammenblandede delprøver udtages og  

 plomberes en prøve til vandbestemmelse.
Denne procedure skal følges for hver  

 dag, indtil partiet er færdigprøvetaget.
Disse prøver til vandbestemmelse må  

 ikke sammenblandes, men skal indsendes til statsfrøkontrollen sammen med de  

 øvrige foreskrevne prøver.
Den øvrige part af de sammenblandede delprøver  

 skal opbevares i en plomberet sæk, indtil prøvetagningen af partiet er  

 afsluttet, og samleprøven kan neddeles til det foreskrevne antal prøver.
5. NEDDELING AF DEN SAMMENSATTE PRØVE Da en fordampning fra prøverne kan ændre materialets vandindhold og  

 rumvægt, sammenblandes de udtagne delprøver omhyggeligt straks efter  

 prøvetagningens afslutning og neddeles umiddelbart ved hjælp af en af  

 nedennævnte metoder:
 1. Ved hjælp af en prøvedeler, der halverer prøven.  

 Denne halvering fortsættes, indtil man har reduceret den sammensatte prøve  

 til de under pkt. 6 angivne prøvestørrelser.
2. Ved at prøven spredes i et tyndt lag på et rent,  

 tørt og glat underlag.
Spredningen foregår ved, at prøven fyldes i en skål  

 med hældetud, spand eller lignende.
Medens nævnte beholder holdes i en tilpas  

 skrå stilling, så prøvematerialet løber i en svag, jævn strøm ud af tuden,  

 føres den i underlagets længderetning frem og tilbage, indtil dette er dækket  

 af et ganske tyndt lag.
Derefter gentages processen i underlagets  

 tværretning, og således fortsættes, indtil hele prøven er fordelt.
Underlaget  

 skal være så stort, at materialet ikke ligger i et tykkere lag, end at der  

 ved udtagning af prøverne kan tages helt til bunds med en skarpkantet  

 håndskovl.
 Den angivne prøvestørrelse skal tilvejebringes ved udtagning af mindst 25  

 små portioner jævnt fordelt over hele det udbredte lag.
6. PRØVESTØRRELSE OG ANTAL PRØVER 6.1 Raps Der fremstilles 1 prøve a 2 kg og 1 prøve a 100 g til statsfrøkontrollen.
 Ved indlagring fremstilles desuden 3 prøver a 2 kg til bedømmelse af lugt  

 m.v.
 Herudover fremstilles det antal prøver til lagerhaveren, som han måtte  

 ønske.
6.2 Korn Der fremstilles 1 prøve a 2 kg og 1 prøve a 100 g til statsfrøkontrollen.
 Hvis der ønskes fremstillet prøver til bedømmelse af lugt og farve, skal  

 der fremstilles 3 prøver a 2 kg.
 Herudover fremstilles det antal prøver til lagerhaveren, som han måtte  

 ønske.
7. PRØVERNES EMBALLERING Prøver til bedømmelse af lugt og farve skal emballeres i rene, lugtfrie og  

 tætte poser af lærred eller lignende stof.
 Alle øvrige prøver emballeres i plastposer.
8. PRØVERNES MÆRKNING OG PLOMBERING Samtlige prøver skal mærkes med formular 44, se bilag 5, og plomberes.
For partier af raps med højt indhold af glucosinolater skal på mærkesedlen  

 anføres »Høj glu«, og for partier med lavt indhold af  

 glucosinolater skal anføres »Lav glu«.
Dette gælder både ved ind-  

 og udlagring.
9. PRØVERNES FORSENDELSE Prøverne til statsfrøkontrollen skal indsendes umiddelbart efter  

 prøvetagningens afslutning.
 Hvis kornet/frøet skal bedømmes for lugt og farve af Københavns  

 bedømmelses- og voldgiftsudvalg, skal der indsendes 2 prøver a 2 kg til:
Handelsstandens Inspektør-Kontor Frihavnen 2100 København Ø.
Hvis prøvetagningen finder sted i København, skal prøverne være indleveret  

 til Handelsstandens Inspektør-Kontor senest kl. 12.00 dagen efter, at  

 plomberingen har fundet sted.
Hvis prøvetagningen finder sted uden for  

 København, skal prøverne være indleveret til nærmeste postkontor eller  

 jernbanestation senest kl. 12.00 dagen efter, at plomberingen har fundet  

 sted.
 Er dagen efter prøvernes plombering en lørdag, søndag eller helligdag,  

 skal indleveringen finde sted senest kl. 12.00 den første hverdag derefter.
 Ved indlagring af raps skal samtidigt med prøvernes indlevering til  

 Handelsstandens Inspektør-Kontor indsendes en skrivelse, som vist omstående,  

 til:
Københavns bedømmelses- og voldgiftsudvalg for frøhandelen Børsen 1217 København K.
Til Københavns bedømmelses- og voldgiftsudvalg for frøhandelen Børsen 1217 København K.
 Under henvisning til pkt. 8 i vejledning om interventionskøb af raps og  

 rybs anmodes udvalget om at bedømme, om nedennævnte prøve, som er indsendt  

 til Handelsstandens Inspektør-Kontor, Frihavnen, 2100 København Ø., kan  

 betegnes som en god og sund handelsvare, herunder om frøene har sund lugt.
 Prøven vedrører:
 DFM nr.:....................................
 Sælger:.....................................
 Lagerhaver:.................................
 Resultatet af bedømmelsen bedes meddelt EF-direktoratet, Frederiksborggade  

 18, 1360 København K., samt ovennævnte sælger og lagerhaver.
(* 1) Heri ikke medregnet størrelsessortering.
Til dette formål skal  

 anvendes mindst 10.000 piller, som skal indsendes i lufttæt emballage.
 (* 2) Samme vægtmængde som for upilleret frø af arten.
 (* 3) For frø af grønsagsarterne 2.000 piller.
