En lønmodtager, der havde anparter i et kommanditselskab, ville  

 anvende virksomhedsordningen.
Under indskudskontoen pr. 1. januar 1988 havde  

 han medtaget privat prioritetsgæld, ca. 1 mio. kr., og et tilsvarende beløb  

 blev indskudt inden udgangen af 1988, således at den private gæld blev  

 tilbageført til klageren.
Herved var de private renteudgifter blevet  

 registreret som virksomhedens renteudgift, og ved det foretagne indskud ved  

 udgangen af året var den negative indskudskonto stort set blevet fjernet,  

 således at rentekorrektion kun skulle foretages med et meget lille beløb.
 Dette blev ikke godkendt, idet dispositionen alene havde haft til  

 formål at konvertere negativ kapitalindkomst til negativ personlig indkomst.
 A klagede for indkomståret 1988 over, at de lokale skattemyndigheder havde  

 ansat hans indskudskonto i virksomhedsskatteordningen til -8.245 kr.
Det fremgik af sagen, at klageren, der var lønmodtager, ejede anparter i  

 en driftsmiddelvirksomhed i form af et kommanditselskab.
For indkomståret  

 1988 havde klageren ønsket af anvende virksomhedsordningen.
 Klageren havde opgjort indskudskontoen pr. 1. januar 1988 således:
 Aktiver -passiver i kommanditselskabet 8.245 kr.
 prioritetsgæld m.v. -1.032.692 kr.  -1.040.935 kr.
 Inden udgangen af 1988 havde klageren indskudt 1.032.691 kr., således at  

 saldoen på indskudskontoen ultimo 1988 blev -8.245 kr.
 Ved ansættelsen havde skattemyndighederne ikke godkendt, at klagerens  

 private gæld indgik i virksomhedsordningen, idet den nævnte gæld måtte anses  

 for anbragt i virksomheden alene af skattemæssige årsager.
 Klageren protesterede herimod, idet han gjorde gældende, at loven ikke var  

 til hinder for, at han indskød privat gæld på indskudskontoen.
Efter det oplyste fandt Landsskatteretten ikke, at de af sagen omhandlede  

 lån reelt kunne anses for overført til indskudskontoen.
Det var herved lagt  

 til grund, at de pågældende lån, som uomtvistet alene havde privat karakter,  

 og som havde en helt ekstraordinær størrelse i forhold til virksomhedens  

 aktiver og disses afkast, måtte anses for at være blevet posteret på  

 indskudskontoen den 1. januar 1988 med den hensigt at udtage dem af  

 virksomheden inden statustidspunktet, således at dispositionen alene havde  

 haft til formål at konvertere negativ kapitalindkomst til negativ personlig  

 indkomst.
Den påklagede ansættelse blev herefter stadfæstet.
