Landbrugsministeriet Jordbrugsdirektoratet Vejledning Udpegning af særligt følsomme landbrugsområder marts 1994 I forbindelse med reformen i 1992 af den fælles landbrugspolitik med  

 hektarstøtteordning og udtagningsforpligtelse, blev der gennem Rådets  

 forordning (EØF) nr. 2078/92 af 30. juni 1992 etableret et grundlag for  

 EU-medfinansiering af miljøvenlige produktionsmetoder i landbruget, samt om  

 naturpleje.
Med Rådets forordning (EØF) nr. 231/94 af 24. januar 1994 om  

 ændring af støtteordningen for producenter af visse markafgrøder  

 (hektarstøtteordningen) blev der åbnet mulighed for en miljøbetinget  

 overførsel uden afstandskrav af udtagningsforpligtelsen under  

 hektarstøtteordningen.
Rådets forordning (EØF) nr. 2078/92 af 30. juni 1992  om  

 miljøvenlige produktionsmetoder i landbruget, samt om naturpleje, er  

 grundlaget for Landbrugsministeriets tilskudsordninger til miljøvenlige  

 jordbrugsforanstaltninger og til økologisk jordbrugsproduktion.
Herudover  

 forventes rådsforordningen at blive grundlaget for tilskudsordninger under  

 Miljøministeriet, amter og kommuner.
Iværksættelsen afventer for nærværende  

 alene EU-Kommissionens godkendelse af det danske program for miljøvenlige  

 produktionsmetoder i landbruget.
Grundlaget for tilskudsordningerne til miljøvenlige  

 jordbrugsforanstaltninger og til økologisk jordbrugsproduktion er lov om  

 støtte til jordbrugets strukturudvikling og til økologisk jordbrug m.v., jf.  

 lovbekendtgørelse nr. 955 af 4. december 1992 som ændret ved lov nr. 474 af  

 30. juni 1993. Landbrugsministeriet vil endvidere udstede bekendtgørelser om  

 tilskud til miljøvenlige jordbrugsforanstaltninger og tilskud til økologisk  

 jordbrugsproduktion, når godkendelsen fra EU-kommissionen af det danske  

 program foreligger.
Derudover er finansloven grundlaget for de årlige tilsagn  

 om og udbetaling af tilskud.
 Tilskudsordningen til miljøvenlige jordbrugsforanstaltninger omfatter  

 tilskud til følgende foranstaltninger:
 - Nedsættelse af kvælstoftilførslen.
 - Etablering af sprøjtefrie randzoner.
 - Omlægning af agerjord til græsarealer uden for omdriften.
 - Oprettelse af græsasrealer uden for omdriften.
 - Udlæg af italiensk rajgræs i kornafgrøder.
 - Udtagning af agerjord af produktionen i 20 år.
 - Demonstrationsprojekter.
 Tilskudsordningen til økologisk jordbrugsproduktion omfatter tilskud til  

 følgende foranstaltninger:
 - Omlægning til økologisk jordbrug.
 - Økologiske arealer.
 - Udviklingsprojekter i f.m. indsamling, forarbejdning, afsætning m.v. af  

 økologisk fremstillede produkter.
 Når ordningerne træder i kraft, vil der blive udsendt et  

 informationsmateriale med reglerne for tilskud til miljøvenlige  

 jordbrugsforanstaltninger og til økologisk jordbrug.
Som udgangspunkt kan der ikke modtages tilskud til mere end een  

 miljøvenlig jordbrugsforanstaltning på samme areal.
Dette gælder også  

 demonstrationsprojekter.
Undtagelsen er tilskud til nedsættelse af  

 kvælstoftilførslen, etablering af sprøjtefrie randzoner samt udlæg af  

 italiensk rajgræs, hvor der kan gives tilskud til samme areal.
I bekendtgørelsen om tilskud til miljøvenlige jordbrugsforanstaltninger  

 optages en bestemmelse om, at der kan udpeges områder med særlig høj  

 prioritet for den miljømæssige indsats.
Formålet med disse »Særligt  

 Følsomme Landbrugsområder« (SFL-områder) er at koncentrere og målrette  

 indsatsen, idet tilskud til miljøvenlige jordbrugsforanstaltninger  

 fortrinsvis ydes til arealer, der er beliggende i SFL-områder.
For tilskud  

 til udtagning af agerjord i 20 år gælder yderligere, at der indtil videre kun  

 kan ydes tilskud til sådan udtagning inden for særlige SFL-områder i  

 Nordjyllands, Viborg og Århus amter.
For tilskud til etablering af  

 sprøjtefrie randzoner gælder, at tilskuddet kun kan ydes inden for områder,  

 der er udpeget med henblik på denne foranstaltning.
For de øvrige  

 miljøvenlige jordbrugsforanstaltninger og for tilskud til nedsat  

 gødningstilførsel i forbindelse med omlægning til eller opretholdelse af  

 økologisk jordbrugsproduktion gælder, at der i SFL-områderne kan ydes et  

 tillæg til standardtilskuddet (demonstrationsprojekter undtaget).
Rådets forordning (EØF) nr. 231/94 af 24. januar 1994  om ændring  

 af hektarstøtteordningen åbner som nævnt mulighed for en miljøbetinget  

 overførsel af udtagningsforpligtelsen under hektarstøtteordningen.
Denne  

 mulighed vil i Danmark i givet fald blive benyttet således, at  

 udtagningsforpligtelsen under ordningen uden afstandskrav kan overføres til  

 arealer beliggende i SFL-områderne.
SFL-områdernes arealer bliver således  

 også modtagearealer og SFL-områdernes jordbrugsbedrifter modtagebedrifter for  

 den miljøbetingede overførsel af udtagningsforpligtelsen under  

 hektarstøtteordningen.
Motagearealerne skal opfylde betingelserne for tilskud under  

 hektarstøtteordningen.
Det er endvidere en forudsætning, at modtagebedriften  

 hvert år mindst dyrker et samlet areal med reformafgrøder, der er lig med  

 eller større end det samlede udtagne areal.
Det retlige grundlag for udpegning af SFL-områderne  vil blive  

 fastlagt i den kommende bekendtgørelse om tilskud til miljøvenlige  

 jordbrugsforanstaltninger.
I bekendtgørelsen agtes optaget bestemmelser,  

 hvorefter amtsrådene dels kan udpege SFL-områder og dels indstille hvilke  

 foranstaltninger, der er velegnede til at opfylde målsætningen for de enkelte  

 SFL-områder.
Indstilling vil være indeholdt i amtsrådenes anmeldelse af de  

 udpegede områder, som er beskrevet senere.
Hvis amtsrådene benytter muligheden for udpegning, vil de enten skulle  

 attestere ansøgningerne eller afgive en erklæring til jordbrugeren, som  

 dokumentation for et givent areals beliggenhed i et bestemt SFL-område.
Efter  

 at udpegningen har fundet sted, fastsætter Jordbrugsdirektoratet - på  

 grundlag af indstillingen og efter udtalelse fra Det Rådgivende Udvalg for  

 Miljøvenlige jordbrugsforanstaltninger - hvilke foranstaltninger der, inden  

 for de enkelte SFL-områder, kan ydes særligt tilskud til samt hvilke  

 SFL-områder, der kan være modtageområder for den miljøbetingede overførsel af  

 udtagningsforpligtelsen under hektarstøtteordningen.
Tidshorisonten for udpegning af SFL-områderne:  Under forudsætning  

 af Kommissionens rettidige godkendelse af programmet vedrørende de  

 miljøvenlige jordbrugsforanstaltninger er det hensigten, at gennemføre en  

 ansøgningsrunde med tilsagn om tilskud i foråret 1994 og med dyrkningssæsonen  

 1993/94 som første år i tilsagnsperioden.
Det er endvidere forudset, at der  

 frem til 1. juli 1994, kan ansøges om tilskud med dyrkningssæsonen 1994/95,  

 som første år i tilskudsperioden.
Da det ikke påregnes, at amtsrådenes udpegning af alle SFL-områder kan  

 foreligge inden 1. juli 1994, vil der i bekendtgørelserne om tilskud til  

 miljøvenlige jordbrugsforanstaltninger blive indføjet en bestemmelse om, at  

 udpeges et areal som særligt følsomt landbrugsområde efter  

 ansøgninggstidspunktet, kan der fra førstkommende ansøgningsperiode søges om  

 tillægget.
Tillægget vil blive udbetalt med virkning fra den udbetaling, der  

 føgler efter den pågældende ansøgningsperiode.
Arealer, der udpeges som  

 særligt følsomme landbrugsområder i 1994, vil dog kunne opnå tillæg med  

 virkning fra tilsagnsperiodens begyndelse.
 Ordningen med miljøbetinget overførsel af udtagningsforpligtelsen under  

 hektarstøtteordningen til SFL-områderne forventes iværksat fra og med  

 dyrkningssæsonen 1994/95.
SFL-områderne vil blive inddraget i administrationen efterhånden, som de  

 udpeges af amterne, og indstillingen om hvilke foranstaltninger, der er  

 gældende for området, er godkendt af Jordbrugsdirektoratet.
Det er som nævnt  

 sikret i bekendtgørelserne, at denne tidsfølge, så længe udpegningen  

 foretages i 1994, ikke i sig selv får konsekvenser for den enkelte  

 jordbrugers mulighed for at opnå tillæg til standardtilskuddet for  

 miljøvenlige jordbrugsforanstaltninger.
Det er imidlertid væsentligt, at SFL-områderne udpeges så hurtigt som  

 muligt.
For de områder, der skal være modtageområder for den miljøbetinget  

 overførsel af braklægningsforpligtelsen under hektarstøtteordningen, bør  

 udpegning og Jordbrugsdirektoratets godkendelse foreligge inden udgangen af  

 august 1994 af hensyn til muligheden for at anvende overførsel af  

 udtagningsforpligtelser allerede fra dyrkningssæsonen 1994/95.
 I det følgende omtales de rammer, der er fastlagt for amtsrådenes  

 udpegning af SFL-områder.
 Områdetyper for Særligt Følsomme Landbrugsområder.
De Særligt Følsomme Landbrugsområder (SFL-områderne) skal udpeges inden  

 for de områdetyper, som fremgår af »Områdeprogram for højt prioriterede  

 beskyttelsesområder«, af 15. juli 1993. Områdeprogrammet er vedlagt som  

 bilag I.
Områdernes karakteristika med enkelte præciseringer er beskrevet på  

 de følgende sider.
 I områdeprogrammet er identificeret følgende områdetyper:
- I.
Særligt nitratbelastede grundvandsområder.
- II.
Højt prioriterede naturbeskyttelsesområder.
a.
Kystnære områder.
b.
Ferske lavbundsområder.
c.
Højbundsområder med høj beskyttelsesværdi.
- III.
Randzoner.
Ad I.
Særligt nitratbelastede grundvandsområder.
Denne områdetype udgøres af områder, hvor der i grundvandet er konstateret  

 overskridelser af det vejledende drikkevandskvalitetskrav på 25 mg nitrat/l.  

 Endvidere omfattes områder, hvor nitratkoncentrationen er højere end 10 mg  

 nitrat/l og med stigende nitratkoncentration, der varsler overskridelser af  

 drikkevandskvalitetskravet, samt områder, der på grund af  

 geologiske/hydrogeologiske forhold i øvrigt er sårbare, jf.
Miljøstyrelsens  

 skrivelse af 18. maj 1993 til Nordjyllands, Viborg og Århus amtsråd.
 Målsætningen er at nedbringe nitratindholdet af det vand, der forlader  

 rodzonen til max. 550 mg nitrat pr. liter.
 Områdetypen anslås i hele landet at omfatte minimum 100.000 ha  

 landbrugsarealer.
Ad II.
Højt prioriterede naturbeskyttelsesområder.
Områdetypen omfatter områder med særligt værdifulde naturinteresser, hvis  

 beskyttelse er højt prioriteret.
Områderne er karakteristisk præget af  

 sårbare naturtyper og kan som nævnt opdeles i kystnære områder, ferske  

 lavbundsområder og højbundsområder med høj beskyttelsesværdi.
Målsætningen er - at beskytte kystnære, ekstensive landbrugsarealer af høj naturmæssig  

 værdi samt at genetablere sådanne områder, - at beskytte vandmiljøet mod okker- og kvælstofforurening, - at sikre områdernes natur- og landskabsværdi, - at udvide de rekreative adgangs- og opholdsmuligheder, - at sikre arealernes vegetation og landskabelige værdier mod tilgroning  

 og gødskning samt - at muliggøre en landskabelig sammenhæng i større landskabsstrøg, hvor  

 der pletvis sker opdyrkning mellem heder og overdrev.
Områdetypen omfatter ca. 850.000 ha, hvoraf ca. 710.000 er  

 landbrugsarealer.
Heraf udgør de kystnære områder skønsmæssigt 90.000 ha med  

 80.000 ha landbrugsareal, ferske lavbundsområder 670.000 ha med 620.000 ha  

 landbrugsareal og særlige højbundsområder 90.000 ha, hvoraf 10.000 ha er  

 landbrugsareal.
Ad III.
Randzoner.
Områdetypen består af en 12 m bred zone langs begge sider af de vandløb og  

 søer, som i regionplanerne er udlagt med skærpet eller basis  

 recipientkvalitetsmålsætning evt. suppleret med en 12 m bred zone langs andre  

 særlige naturtyper.
Det bemærkes, ast den 12 meter brede randzone ligger uden  

 for vandløbsbræmmerne i henhold til vandløbsloven.
 Målsætningen er at forbedre miljøtilstanden i sårbare miljøer samt  

 beskyttelse og fremme af plante- og dyrelivet.
Områdetypen omfatter skønsmæssigt 35.000 km vandløbsstrækning.
Det  

 skønnes, at knapt 25 procent af arealerne ned til disse vandløbsstrækninger  

 er omdriftsarealer.
Med en 12 meter bred zone på hver side svarer det til, at  

 ca. 20.000 ha vil være tilskudsberettiget.
Hertil kommer eventuelle zoner  

 langs særlige naturtyper.
 Størrelsen af Særligt Følsomme Landbrugsområder.
 I henhold til finansloven for 1994 er der til gennemførelsen af  

 tilskudsordningen til miljøvenlige jordbrugsforanstaltninger og økologisk  

 jordbrugsproduktion afsat og planlagt afsat bevillingsmæssig hjemmel til, at  

 der for 4-års perioden 1994-97 kan ydes tilskud til miljøvenlige  

 jordbrugsforanstaltninger for ca. 170.000 ha og til økologisk  

 jordbrugsproduktion for så vidt angår ca. 30.000 ha.
 For så vidt angår den miljøbetingede overførsel af udtagningsforpligtelsen  

 forventes denne ikke at overstige 40.000 ha.
Da både miljøvenlige jordbrugsforanstaltninger og økologisk  

 jordbrugsproduktion er generelle tilskudsordninger samtidig med, at der  

 tilstræbes en koncentration og målretning af både den miljøbetingede  

 udtagning under hektarstøtteordningen og de miljøvenlige  

 jordbrugsforanstaltninger, bør den samlede størrelse af SFL-områder ikke  

 overstige 350.000 ha landbrugsarealer.
SFL-områder på ialt 350.000 ha svarer  

 til knapt halvdelen af områdetypernes landbrugsarealer og dermed områdernes  

 samlede størrelse.
I udpegningen af SFL-områderne på op til ialt 350.000 ha landbrugsarealer,  

 indgår to SFL-områdetyper, hvis maksimale arealmæssige størrelse indtil  

 videre er begrænset.
SFL-områdetypen »randzoner«, må således  

 omfatte op til ialt 30.000 ha landbrugsarealer beregnet på en 12 meter zone  

 langs de pågældende vandløb, søer og eventuelle særlige naturtyper.
Endvidere  

 er det SFL-området »Særligt følsomme grundvandsområder«, der må  

 omfatte op til ialt 50.000 ha landbrugsareal.
For så vidt angår SFL-området »Særligt Følsomme  

 Grundvandsområder« er det besluttet, at der kun inden for disse områder  

 kan ydes tilskud til udtagning af agerjord af produktionen i 20 år.  

 Baggrunden er, at det, som led i opfølgningen af handlingsplanen for en  

 bæredygtig udvikling i landbruget, blev besluttet at gennemføre en særlig  

 indsats for grundvandsbeskyttelse inde for ca. 50.000 ha i de tre nordiske  

 amter, Viborg, Århus og Nordjylland.
Disse amter har grundvandsområder, som  

 er særligt belastede af nitrat.
Det bemærkes, at der på et senere tidspunkt  

 kan blive tale om at udvide SFL-området »Særligt Følsomme  

 Grundvandsområder« til også at omfatte nitratbelastede grundvandsområder  

 i andre amter.
 De arealmæssige rammer for amtsrådenes udpegning af SFL-områder er  

 således:
SFL-områder på op til ialt 350.000 ha, heraf max. 50.000 ha Særligt følsomme grundvandsområder beliggende i de 3  

 nordjyske amter og max. 30.000 ha Randzoneområder.
For at sikre disse overordnede arealmæssige rammer har  

 Jordbrugsdirektoratet fordelt SFL-områderne til de enkelte amter i forhold  

 til amtets andel af det samlede landbrugsareal, jf. bilag II.
Man er  

 opmærksom på, at der er tale om en mekanisk fordeling.
Hvis et amt derfor  

 ønsker at udpege større SFL-områder end svarende til amtets ramme, vil dette  

 kunne ske, hvis andre amter udpeger tilsvarende mindre SFL-områder, således  

 at den samlede ramme overholdes.
 Proceduren for udpegningen af Særligt Følsomme Landbrugsområder.
Amternes udpegning af de særligt følsomme landbrugsområder kan ske med  

 udgangspunkt i eksisterende regionplanlægning og med understregning af  

 specielt grundvandsinteresserne.
I udpegningen bør i øvrigt indgå en  

 sædvanlig afvejning af jordbrugs- (herunder struktur-), natur og  

 miljøinteresse m.v.
Områdeudpegningen kan senere indgå i arbejdet med  

 regionplan 97. Der er imidlertid ikke krav om en særskilt  

 områdeidentifikation i regionplansammenhæng.
Det vil endvidere være hensigtmæssigt, at der samtidig med udpegningen og  

 udarbejdelsen af indstillingen til Jordbrugsdirektoratet om, hvilke  

 miljøvenlige jordbrugsforanstaltninger, der er egnede til at opfylde  

 målsætningen for de enkelte SFL-områder, udarbejdes program for en eventuel  

 amtslig indsats inden for rammerne af Rådets forordning nr. 2078/92 om  

 miljøvenlige produktionsmetoder i landbruget samt om naturpleje.
Den amtslige  

 og statslige indsats skal koordineres bl.a. med henblik på at sikre  

 overholdelse af EU's medfinansieringssatser.
Det vil formentlig lette  

 Europa-Kommissionens godkendelse af de amtslige initiativer, at initiativerne  

 kan ses i tilknytning til de generelle initiativer.
Der er ikke fastsat regler for tilrettelæggelsen af udpegningen, herunder  

 form og omfang af offentlighedens inddragelse.
Det henstilles dog, at amtet  

 undervejs i processen tager initiativ til at drøfte områdernes geografiske  

 beliggenhed og afgrænsning med blandt andet berørte kommuner og landbrugets  

 organisationer; for grundvandsområdernes vedkommende tillige de berørte  

 vandværksbestyrelser.
Med hensyn til afgrænsningen af SFL-områder skal grænserne så vidt muligt  

 følge naturlige grænser i landskabet.
Det er forudsat, jf. nedenfor, at amtet  

 i form af en erklæring eller ved attestation af den konkrete ansøgning tager  

 stilling til, hvorvidt et konkret areal er beliggende inden for  

 SFL-områderne.
Offentliggørelse af SFL-områder:  Amtsrådene skal offentliggøre  

 SFL-områderne og dette bør ske i en form, der målrettes til jordbrugerne.
En  

 måde kunne være en beskrivelse af området - eksempelvis som omtalt nedenfor  

 under anmeldelse til Jordbrugsdirektoratet - suppleret med velegnet  

 kortmateriale, eksempelvis i målestok 1:100.000 (1 cm).
 Anmeldelse af SFL-områder:  SFL-områderne skal anmeldes til  

 Jordbrugsdirektoratet ved udfyldelse af det som bilag III vedlagte skema.  

 Vedrørende de enkelte oplysninger skal anføres følgende:
1. SFL-områdets nummer: (6 felter) - 3 første felter: Kommunens nummer.
 - 2 næste felter: Fortløbende nummerering.
 - 1 sidste felt: Bogstav for områdets karakter efter nedenstående  

 definition.
 S - Særligt følsomme grundvandsområder = de SFL-områder, der dækker de  

 50.000 ha beliggende i Nordjyllands, Viborg og Århus amtskommuner, hvor  

 grundvandet er særligt truet.
 G - Følsomme grundvandsområder = øvrige SFL-områder udpeget inden for  

 områdeprogrammets Særligt nitratbelastede grundvandsområder.
 K - Kystnære områder = SFL-områder udpeget inden for områdeprogrammets  

 kystnære områder under Højt prioriterede naturbeskyttelsesområder.
 L - Lavbundsområder = SFL-områder udpeget inden for områdeprogrammets  

 ferske lavbundsområder under Højt prioriterede naturbeskyttelsesområder.
 H - Højbundsområder = SFL-områder udpeget inden for områdeprogrammets  

 højbundsområder med høj beskyttelsesværdi under Højt prioriterede  

 naturbeskyttelsesområder.
 R - Randzoner = SFL-områder udpeget inden for områdeprogrammets randzoner.
2. SFL-områdets størrelse: skønsmæssig angivelse i ha.  

 af den samlede størrelse og størrelsen af landbrugsarealet, opdelt på  

 omdriftsarealer og græsarealer uden for omdrift.
For SFL-områder  

 »Randzoner« angives størrelsen som længden i km. for henholdsvis  

 den samlede strækning og den strækning, hvor randzonen tilgrænses af  

 landbrugsarealer.
3. Beskrivelse af SFL-området.
En kort beskrivelse af  

 områdets særlige karakteristika med hensyn til de jordbrugs-, miljø- og  

 naturmæssige forhold.
Under jordbrugsmæssige forhold beskrives  

 produktionsformer, bonitet, strukturforhold, harmoniforhold (husdyrgødning)  

 m.v.
4. Amtskommunens anbefaling: Anbefaling af om den  

 miljøbetingede overførsel af udtagningforpligtelsen under  

 hektarstøtteordningen samt hvilke miljøvenlige jordbrugsforanstaltninger, der  

 er egnede til at opfylde målsætningen for de enkelte SFL-områder.
Det  

 bemærkes, at udtagning af agerjord af produktionen i 20 år alene kan ydes  

 inden for SFL-områderne »Særligt Følsomme Grundvandsområder« i  

 Nordjyllands, Viborg og Århus amter.
Det bemærkes endvidere, at udtagning  

 under hektarstøtteordningen kun kan finde sted på omdriftsarealer.
 5. Øvrige bemærkninger.
 Procedure ved ansøgning om tilskud i et SFL-område.
 Når en jordbruger ansøger om en miljøbetinget overførsel af  

 udtagningsforpligtelsen under hektarstøtteordningen til arealer i et  

 SFL-område, skal vedkommende sikre sig en kopi af den dokumentation, der for  

 de pågældende arealer er udstedt af amtskommunen.
Ved ansøgning om tilskud til en miljøvenlig jordbrugsforanstaltning eller  

 tilskud til økologisk jordbrugsproduktion med forhøjet tilskud skal amtet  

 enten på ansøgningen attestere oplysningen om, at arealet er beliggende i et  

 SFL-område eller have udstedt en erklæring.
Attestationen omfatter angivelse  

 af områdets nummer samt underskrift.
Baggrunden er, jf. side 11 at der i  

 udpegning af SFL-områder ikke er forudsat en detaljeringsgrad på markniveau.
Den praktiske procedure ved attestation på ansøgningen er, at jordbrugeren  

 sender ansøgningen til amtet, der efter attestation videresender ansøgningen  

 til Jordbrugsdirektoratet.
Amtet er ikke herudover ansvarlig for ansøgningen.
Der kan være behov for visse nærmere samarbejdsmønstre vedrørende  

 administrationen af ordningen.
Jordbrugsdirektoratet ønsker derfor at indlede  

 et samarbejde på forsøgsplan med et eller to amter om rationalisering af den  

 administrative proces, f.eks. ved anvendelse af on-line EDB-forbindelse.  

 Bilag 1 Den 15. juli 1994 OMRÅDEPROGRAM FOR FOR HØJT PRIORITEREDE BESKYTTELSESOMRÅDER Områdeprogrammet består af følgende delområdetyper:
- I.
Særligt nitratbelastede grundvandsområder - II.
Højt prioriterede naturbeskyttelsesområder - III.
Randzoner I.
Delområdeprogram for særligt nitratbelastede grundvandsområder a.
Delområdetypens kendetegn Der er tale om grundvandsoplande, hvor der enten forekommer eller med  

 overvejende sandsynlighed vil forekomme nitratforurening af grundvandet.  

 »Nitratforurening« defineres i denne sammenhæng som koncentrationer  

 over 50 mg nitrat/l i vandet, der forlader rodzonen.
Et sådant grundvandsopland er typisk beliggende i et område med lille  

 nettonedbør (lille nettoinfiltration), sandede/grusede aflejringer med  

 terrænnært, frit grundvandsspejl.
En relativt stor procentdel af  

 grundvandsoplandets areal anvendes til intensiv landbrugsdrift.
Delområdetypen optræder i størstedelen af landet, men med varierende grad  

 af nitratbelastning.
I en nærmere identifikation af delområdetypen vil indgå  

 en række parametre, som styrer nitratudvaskningen.
De væsentligste er  

 arealanvendelsen inden for grundvandsoplandet, nettoinfiltrationens  

 størrelse, jordbundstypen og dennes evne til at omsætte nitrat samt  

 mægtigheden af den umættede zone.
Delområdertypen omfatter skønsmæssigt minimum 100.000 ha.
Indsatsen vil  

 dog i første række koncentrere sig om 50.000 ha. for så vidt angår  

 Landbrugsministeriets tilskudsordninger.
b.
Delprogrammål Målsætningen med delprogrammet er at nedbringe nitratindholdet af vandet,  

 som forlader rodzonen, til max. 50 mg nitrat/l, jf. pkt. c.
c.
EF's miljøregler Delprogrammet bidrager til opfyldelse af EF's nitratdirektiv (91/676/EØF),  

 som skal nedbringe og forebygge vandforurening forårsaget eller fremkaldt af  

 nitrater, der stammer fra landbruget.
Indsatsen skal både sikre overfladevand  

 og grundvand.
For så vidt angår grundvand er det målsætningen, at vandet der  

 forlader rodzonen maksimalt indeholder 50 mg nitrat/l.
 Delprogrammet bidrager tillige til opfyldelse af EF's drikkevandsdirektiv  

 (80/778/EØF). Heri er fastsat en maksimal koncentration af nitrat i  

 drikkevand på 50 mg nitrat/l.
d.
Støttebetingelser Betingelserne for at opnå støtte er:
 1. Beliggenhed inden for et område, som af amtet er  

 identificeret som særligt nitratbelastet grundvandsområde.
 2. Iværksættelse i en minimum 5-årig periode af en  

 eller flere af følgende foranstaltninger:
 - Nedsættelse af kvælstoftilførslen med 40 pct.
 - Udlæg af rajgræs i kornarealer.
 - Omlægning af omdriftsarealer til vedvarende græs (2 niveauer).
 - Opretholdelse af vedvarende græs (2 niveauer).
 - 20-årig udtagning af agerjord af produktionen.
 Amter og kommuner kan yde støtte til tilsvarende foranstaltninger samt  

 øvrige foranstaltninger til nedbringelse af gødningstrykket.
f.
Information Der foreslås gennemført en eller flere informationskampagner i samarbejde  

 mellem Landbrugsminsteriet, Miljøministeriet, Amtsrådsforeningen og  

 landbrugets organisationer (herunder konsulenttjenesten). For delprogram I's  

 område bør tillige Kommunernes Landsforening og de private vandværker  

 inddrages.
 Oplysningsaktiviteten kan have karakter af såvel generel, landsdækkende  

 information (baseret på f.eks. pjecer, udstillings- og medierettet materiale)  

 og en målrettet, regionalt og lokalt baseret informationsindsats, der  

 tilrettelægges og gennemføres i nært samarbejde med det enkelte amt.  

 Indsatsen kan med fordel knyttes til amtets formidling af egne aktiviteter på  

 natur- og miljøområdet.
II.
Delprogram for højt prioriterede naturbeskyttelsesområder a.
Delområdetypens kendetegn Delområdetypen omfatter områder med særligt værdifulde naturinteresser,  

 hvis beskyttelse er højt prioriteret.
Områderne er karakteristisk præget af  

 sårbare naturtyper.
 Der kan inden for delområdetypen kategoriseres følgende tre undertyper:
 1. Kystnære områder.
2. Ferske lavbundsområder 3. Højbundsområder med høj beskyttelsesværdi.
KYSTNÆRE OMRÅDER Disse omfatter nuværende og tidligere strandenge samt kystskrænter.  

 Indbefattet i denne undertype er tillige hele det såkaldte marine forland,  

 bortset fra ferske lavbundsområder uden saltvandspåvirkning.
 De kystnære områder kan yderligere opdeles i kategorierne (i) nuværende og  

 tidligere strandenge og (ii) kystskrænter.
De store danske strandengsområder udgør eet af Europas vigtigste  

 vådområder for trækkende ande- og vadefugle.
Hertil kommer andre værdier  

 knyttet til plante- og dyrelivet samt områdernes landskabelige betydning.
Tidligere blev mange værdifulde strandengearealer drænet og opdyrke.  

 Herudover er mange strandenge tilgroet og dermed udviklet til strandsumpe.  

 Skønsmæssigt er det danske strandengsareal reduceret 50-75 pct. de sidste 100  

 år.
Strandengsarealer har i vidt omfang været omfattet af aftaler under den  

 tidligere ordning for tilskud til jordbrugsdrift miljøfølsomme områder (MFO).
Kystskrænterne rummer stor variation i værdifulde plantesamfund og har  

 stor betydning for det samlede kystlandskabsbillede.
Vedvarende græsarealer  

 på kystskrænter indeholder ofte meget værdifulde plantesamfund, som kan være  

 truet af tilgroning.
 De kystnære områder som ovenfor beskrevet omfatter skønsmæssigt ca. 90.000  

 ha, således fordelt:
 FERSKE LAVBUNDSOMRÅDER:
Disse områder omfatter vandløbs- og sønære arealer samt øvrige arealer  

 påvirket af høj grundvandsstand.
Arealerne indgår typisk i større  

 landskabsstrøg og rummer nogle af landets mest værdifulde naturområder.
Landbundsjordene var oprindeligt ferske enge, kær og moser med ingen eller  

 ekstensiv landbrugsmæssig udnyttelse.
Store arealer er inddraget i  

 landbrugsdrift ved vandløbsregulering i intensiv afvanding, og skønsmæssigt  

 er lavbundsjordene arealmæssig reduceret med 50 pct. siden 1950.
 Lavbundsjorder i landbrugsmæssig omdrift udgør et stort potentiale for  

 kvælstofudvaskning til vandløb, søer og grundvand, ligesom omfattende  

 okkerforureninger hidrører fra pyritholdige lavbundsarealer.
Lavbundsområder, der henligger som fersk eng, kær eller mose, rummer  

 foruden landskabelige værdier også et righoldig plante- og dyreliv.
Hertil  

 kommer, at disse naturtyper har en evne til at omsætte kvælstof ved  

 denitrifikation og dermed virker som »bufferzone« mellem agerlandet  

 og de ferske vande.
 Foruden regulering og afvanding er lavbundsjordene - hvor de udgår af  

 landbrugsmæssig drift - truet af tilgroning.
 Ferske lavbundsområder omfatter skønsmæssigt ca. 668.000 ha, således  

 fordelt:
HØJBUNDSOMRÅDER MED HØJ BESKYTTELSESVÆRDI Denne delområdetype udgøres af arealer med karakter af hede eller ovedrev,  

 samt omdriftsarealer tilgrænsende til eller beliggende i landskabeligt  

 sammenhængende hede- og overdrevsområder.
 Delområdetypen har en særpræget og særdeles værdifuld vegetation og fauna  

 samt en betydelig rekreativ værdi i kraft af et særpræget landskab.
Hedearealet er siden slutningen af 1800-tallet reduceret med anslået 90  

 pct.
Overdrevsarealet har oplevet en endnu større tilbagegang og betragtes  

 som landets mest sjældne tørbundsbiotop.
Arealerne er i lovgivningen  

 beskyttet mod opdyrkning og tilplantning og er i vidt omfang fredet.
De største trusler mod hederne er næringstilførsel med nedbøren og gradvis  

 tilgroning med skov.
Det samme gør sig gældende for overdrevene, som tillige  

 nogle steder trues af gødskning.
 Højbundsområder med høj beskyttelsesværdi omfatter skønsmæssigt ca. 88.000  

 ha, således fordelt:
b.
Delprogrammål KYSTNÆRE OMRÅDER Formålet med delprogrammets iværksættelse i denne undertype er at beskytte  

 kystnære, ekstensive landbrugsarealer af høj naturmæssig værdi samt at  

 genetablere tidligere sådanne.
Foranstaltningerne skal bl.a. sikre, at værdifulde områder ikke forringes  

 eller forsvinder på grund af landbrugsmæssig opgivelse.
Endvidere sigtes på  

 udvidelse af de rekreative adgangs- og opholdsmuligheder.
 Foranstaltninger på denne arealkategori sigter konkret på beskyttelse af  

 det værdifulde plante- og dyreliv knyttet til strandengene samt bevaring af  

 de landskabelige kvaliteter knyttet til store åbne flader ved kysten.
 Foranstaltninger på denne arealkategori har til formål at beskytte  

 kystskrænternes plante- og dyreliv samt bevare skrænterne som del af det  

 samlede landskabsbillede, hvori græsarealer indgår som en vigtig del.
FERSKE LAVBUNDSOMRÅDER Formålet med delprogrammets iværksættelse i denne undertype er beskyttelse  

 af vandmiljøet mod okker- og kvælstofforurening, sikring af områdernes natur-  

 og landskabsværdier samt udvidelse af de rekreative adgangs- og  

 opholdsmuligheder.
 HØJBUNDSOMRÅDER MED HØJ BESKYTTELSESVÆRDI:
 formålet med delprogrammets iværksættelse i denne undertype er sikring af  

 arealernes vegetation og landskabelige værdier mod tilgroning og gødskning.  

 Endvidere skal muliggøres en landskabelig sammenhæng i større landskabsstrøg,  

 hvor der pletvis sker opdyrkning mellem heder og overdrev.
c.
EF's miljøregler Med delprogrammet sigtes på opfyldelse af EF's habitatdirektiv  

 (92/43/EØF), EF's fuglebeskyttelsesdirektiv (79/409/EØF) og EF's  

 nitratdirektiv (91/676/EØF).
d.
Støttebetingelser 1. Beliggenhed i et område, som af amtet er defineret  

 som »højst prioriteret naturbeskyttelsesområde«.
 2. Iværksættelse i en minimum 5-årig periode af een  

 eller flere af følgende foranstaltninger:
 - Nedsættelse af kvælstoftilførslen med 40 pct.
- Omlægning af omdriftsarealer til vedvarende græs - Udlæg af rajgræs på kornarealer Amter og kommuner kan yde støtte til tilsvarende foranstaltninger, samt -  

 eventuelt i kombination med disse - følgende foranstaltninger:
- Iværksættelse af naturplejeforanstaltninger som f.eks. græsning/høslæt - Udtagning af agerjord af produktionen - Omlægning af gødskningspraksis - Begrænsning af dræning/afvanding - Øget mulighed for offentlighedens færdsel f.
Information Som ovenfor anført under delområdeprogram (I).
III.
Delprogram for randzoner Delområdeprogrammet for randzoner omfatter omdriftsarealer, der grænser op  

 til de vandløb og søer, som i amternes regionplaner er udlagt med skærpet  

 eller basis recipientmålsætning.
Delområdeprogrammet kan på sigt overvejes  

 udvidet til herudover at omfatte arealer langs marker med een eller flere  

 sider grænsende til vandløb og søer af nævnte kategori, samt eventuelt  

 arealer tilgrænsende andre naturtyper.
 Delområdetypen omfatter skønsmæssigt ca. 16.000 km  

 vandløbsstrækning/søbred.
b.
Delprogrammål Delprogrammet sigter på forbedring af miljøtilstanden i sårbare miljøer  

 samt beskyttelse og fremme af plante- og dyrelivet.
c.
EF's miljøregler Med delprogrammet sigtes på opfyldelse af EF's habitatdirektiv (92/43/EØF)  

 og EF's nitratdirektiv (91/676/EØF).
d.
Støttebetingelser 1. Ejendommen har arealer beliggende i et område, som  

 af amtet er identificeret som »randzoneområde«.
 2. På disse arealer iværksættes i en minimum 5-årig  

 periode følgende foranstaltning:
a.
I en bræmme på minimum 12 meters bredde ophører sprøjtning med  

 pesticider.
 Amter og kommuner kan yde støtte til samme foranstaltning, samt -  

 eventuelt i kombination med denne - følgende foranstaltninger:
b.
I en bræmme på minimum 12 meters bredde omlægges driftsformen til  

 vedvarende græs uden gødskning og sprøjtning.
c.
På arealer med vedvarende græs uden gødskning og sprøjtning iværksættes  

 efter behov naturplejeforanstaltninger som f.eks. slåning og græsning.  

 Karakteren og omfanget af sådanne plejeforanstaltninger præciseres i en  

 aftale mellem jordbrugeren og amtet.
f.
Information Som ovenfor under delområdeprogram (I) og (II).
Landbrugsministeriet 1. afdeling, 3. kontor J. nr. 93-434/s9-1 Den 10. marts 1994 UWI Nedsættelse af kvælstoftilførslen/omlægning til eller opretholdelse af  

 økologisk jordbrugsproduktion.
 Etablering af sprøjtefrie randzoner.
 Omlægning af agerjord til græsarealer uden for omdriften.
 Opretholdelse af græsarealer uden for omdriften.
 Udlæg af italiensk rajgræs i kornafgrøder.
 Udtagning af agerjord af produktionen i 20 år.
 Miljiøbetinget overførsel af udtagningsforpligtelser under  

 hektarstøtteordningen.
 5. Amtskommunens egne tilskud:
 6. Øvrige bemærkninger.
