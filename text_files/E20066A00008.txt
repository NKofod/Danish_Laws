H.1 Generelle regler Skatteministeren er efter KSL, jf.  

lovbek. nr. 1086 af 14. nov.  

 2005, og  

 AMFL, jf.  

lovbek. nr. 863 af 2.  

 sep. 2005,  

 bemyndiget til i en række tilfælde at fastsætte nærmere regler om  

 regnskabet med A-skat og AM-bidrag.
 Bemyndigelserne er udmøntet i  

KSLbek. nr. 993 af 19. okt. 2005 og  

AMFLbek. nr. 136 af 17. feb.  

 2005.
 Regnskabsregler fastsat i medfør af AMFL finder tilsvarende anvendelse  

 for SP-bidraget, jf. § 17 f, stk. 1 i ATP-loven,  

lovbek. nr. 887 af 24. aug.  

 2004. Bemærk, at efter  

 samme bestemmelse er satsen for SP-bidraget i 2006 fastsat til 0,0  

 %.
H.1.1 Regnskabspligt Indeholdelsespligtige efter KSL og AMFL skal føre regnskab med  

 indeholdelserne mv. i overensstemmelse med kapitel 8 i KSLbek. og §§  

 28 - 30 i AMFLbek.
 Den indeholdelsespligtige har ansvaret for, at regnskabspligten er  

 opfyldt, selv om lønudbetaling og indeholdelse foretages af tredjemand,  

 for eksempel et lønbureau.
Regnskabsbestemmelserne i medfør af KSL og AMFL er særregler, der  

 stiller specielle krav udover de almindeligt gældende bogførings- og  

 regnskabskrav.
Reglerne kan således ikke - uden en udtrykkelig undtagelse  

 - tilsidesættes med henvisning til anden  

 lovgivning.
H.1.2 Opbevaring Alt regnskabsmateriale, angivelser og underretninger vedrørende A-skat,  

 AM-bidrag og SP-bidrag skal opbevares i mindst 5 år efter udløbet af det  

 regnskabsår, som materialet vedrører, jf.
KSLbek. § 28 og AMFLbek. §  

 30.
I øvrigt gælder de almindelige regler, der fordrer, at  

 regnskabsmaterialet skal være opbevaret på betryggende vis.
Hvis  

 materialet opbevares på mikrofilm, elektronisk medie eller lignende, skal  

 grundbilag til enhver tid kunne fremkaldes som billeder eller i  

 klarskrift, jf. § 10 i bogføringsloven,  

lbk. nr. 648 af 15. juni  

 2006.
H.1.3 Ajourføring Myndighederne kan altid med en frist på mindst 14 dage kræve, at  

 bogføringen vedrørende A-skat, AM-bidrag og SP-bidrag bliver bragt ajour  

 og afstemt til og med udgangen af den kalendermåned, der ligger forud for  

 myndighedernes fremsættelse af kravet, jf.
KSLbek. § 26 og AMFLbek. §  

 29.
H.1.4 Formkrav Regnskabet med A-skat, AM-bidrag og SP-bidrag skal indgå i den  

 indeholdelsespligtiges almindelige bogføring eller føres i SKATs  

 regnskabshæfte i overensstemmelse med anvisningerne deri, jf.
KSLbek. §  

 25, stk. 3 og AMFLbek. § 28, stk. 3.
 Hvis regnskabet føres som en integreret del af den almindelige  

 bogføring, skal bogholderiet indeholde særlige konti og specifikationer  

 mv., der er beskrevet under afsnit  

 H.2 .
H.1.5 Meddelelse til indkomstmodtager Den indeholdelsespligtige skal ved hver udbetaling eller godskrivning  

 af løn mv. give indkomstmodtageren en skriftlig meddelelse  

 om bl.a.
AM-indkomsten, A-indkomsten og de indeholdte beløb, jf.  

 afsnit F.5 .
H.2 Krav til regnskabet Efter de almindelige regler for bogføring og regnskab skal alle  

 aktiviteter, herunder aktiviteter vedrørende A-skat, AM-bidrag og  

 SP-bidrag registreres og dokumenteres ved grundbilag.
Registreringerne og  

 de tilhørende grundbilag skal indeholde de nødvendige oplysninger til  

 dokumentation af registreringernes rigtighed (kontrolsporet). Samtidig  

 skal alle registreringer kunne følges til årsregnskabet og omvendt  

 (transaktionssporet), jf. bogføringsloven.
 Herudover stiller KSL og AMFL en række særlige krav til regnskabet med  

 indeholdelsen af A-skat, AM-bidrag og SP-bidrag.
De helt grundlæggende krav er opfyldt, hvis SKATs regnskabshæfte  

 benyttes.
Har den indeholdelsespligtige valgt - eller på grund af omfanget  

 været nødt til - at integrere regnskabet i den almindelige bogføring, kan  

 regnskabshæftet dog fortsat anvendes som et supplement hertil.
Det er afgørende - uanset om regnskabshæftet anvendes helt, delvist  

 eller slet ikke - at det samlede regnskab føres på en klar og overskuelig  

 måde, der gør det muligt at Hvis regnskabet med A-skat, AM-bidrag og SP-bidrag integreres i den  

 almindelige bogføring, skal det føres på særlige konti.
Såvel delvis  

 skattefrie beløb i form af fratrædelsesgodtgørelse mv. og vederlag til  

 afløsning af pensionstilsagn som skattefri rejse- og  

 befordringsgodtgørelse skal medtages på de særlige konti.
De særlige konti må kun anvendes til deres specifikke formål, mens  

 posteringer, der er skatte- og bidragstrækket uvedkommende, ikke må  

 forekomme.
Der må ikke posteres renter, afgifter eller gebyrer uanset, at  

 de eventuelt skyldes for sen afregning af A-skat, AM-bidrag eller  

 SP-bidrag.
 Hvis den indeholdelsespligtige ønsker at tilgodese andre hensyn, for  

 eksempel at få fordelt A-indkomsterne (bidragsfrie som bidragspligtige) på  

 de relevante udgiftskonti, må der således oprettes konti til brug for  

 denne fordeling.
Den indeholdelsespligtige skal i regnskabet med skatte- og  

 bidragstrækket foretage en specifikation på hver enkelt lønmodtager.  

 Specifikationerne skal tillige omfatte såvel delvis skattefrie beløb i  

 form af fratrædelsesgodtgørelse mv. og vederlag til afløsning af  

 pensionstilsagn som skattefri rejse- og befordringsgodtgørelse.
A-indkomst  

 i form af fri bil samt eventuelt ikke indeholdt A-skat, AM-bidrag og  

 SP-bidrag heraf skal ligeledes fremgå for hver enkelt lønmodtager.
H.2.1 Særlige konti Regnskabet med indeholdelse af A-skat, AM-bidrag og SP-bidrag, der  

 føres i det almindelige bogholderi, skal føres på særlige konti, jf.  

 KSLbek. § 25, stk. 3 og AMFLbek. § 28, stk. 3.
Bestemmelserne medfører, at regnskabet som minimum skal indeholde  

 konti, der opgør lønmodtagernes samlede bidragsgrundlag (AM-indkomst),  

 indeholdt AM-bidrag i alt, indeholdt SP-bidrag i alt, den samlede  

 bidragsfrie A-indkomst og A-skat i alt.
Disse minimumskrav skal være  

 opfyldt med følgende særlige konti:
 Bortset fra jubilæumsgratiale, fratrædelsesgodtgørelse mv. og vederlag  

 til afløsning af pensionstilsagn skal alle AM-indkomster, herunder værdi  

 af fri kost og logi efter Skatterådets satser og værdi af fri bil (der er  

 gjort til A-indkomst) debiteres kontoen for bidragspligtig A-indkomst.
Kontoen skal også debiteres for værdien af personalegoder, som indgår i  

 beregningen af AM-bidrag.
Selv om der - for eksempel på grund af frikort -  

 ikke skal indeholdes A-skat, skal kontoen debiteres for beløbet.
 Kontoen debiteres alle A-indkomster, der ikke er bidragspligtige,  

 uanset om der eventuelt på grund af frikort ikke skal indeholdes  

 A-skat.
På kontoen krediteres indeholdt AM-bidrag, herunder indeholdt AM-bidrag  

 af jubilæumsgratiale/fratrædelsesgodtgørelse og vederlag til  

 afløsning af pensionstilsagn.
Ved indbetalingen af det indeholdte  

 AM-bidrag til SKAT debiteres kontoen.
Kontoen krediteres for indeholdt A-skat, herunder A-skat af  

 jubilæumsgratiale/fratrædelsesgodtgørelse og vederlag til afløsning af  

 pensionstilsagn.
Kontoen debiteres ved indbetalingen af den indeholdte  

 A-skat.
Kontoen krediteres indeholdt SP-bidrag og debiteres ved indbetaling til  

 SKAT.
Bidrag, der indeholdes i sygedagpenge mv. og indbetales direkte til  

 ATP, må ikke indgå på kontoen.
 På kontoen opgøres et særskilt bidragsgrundlag af indbetalinger (som  

 ikke kan henføres til den enkelte ansatte) til en pensionskasse omfattet  

 af lov om tilsyn med firmapensionskasser (tilsagnsordninger) eller en  

 pensionsfond godkendt efter § 52 i PBL.
Bidragsgrundlaget svarer til de foretagne indbetalinger.
Den  

 omkostningskonto, der debiteres indbetalingerne, kan anvendes, forudsat at  

 der ikke foretages andre registreringer på kontoen.
 Kontoen krediteres beregnet AM-bidrag af tilsagnsordninger og debiteres  

 indbetalinger til SKAT.
 På kontoen bogføres bruttoindskud, dvs. beløbet før fradrag for  

 AM-bidrag, til arbejdsgiveradministrerede pensionsordninger, der er  

 tegnet i svenske pensionsselskaber/-institutter.
 Kontoen krediteres AM-bidrag af svenske pensionsordninger og  

 debiteres indbetalinger til SKAT.
På kontoen debiteres udbetalinger af rejse- og befordringsgodtgørelse,  

 der efter LL § 9, stk. 5 er fritaget for beskatning, jf.
LL § 9 A eller LL  

 § 31, stk. 4 ved rejse henholdsvis LL § 9 B eller LL § 31, stk. 5 ved  

 kørsel.
Større virksomheders udbetalte skattefrie godtgørelse skal  

 anføres særskilt i årsregnskabet, jf. § 12, stk. 1, nr. 3 i  

 mindstekravsbekendtgørelsen for større virksomheder,   

bek. nr. 593 af 12. jun. 2006. Mindre virksomheder er  

 ikke omfattet af dette krav, jf. mindstekrebsbekendtgørelsen for mindre  

 virksomheder,  

bek. nr.  

 594 af       12. jun. 2006.
 På kontoen debiteres de vederlag, der er udbetalt til afløsning af  

 pensionstilsagn, og som sådan er omfattet af LL § 7 O, stk. 1, nr. 3.  

 Kontoen skal debiteres for bruttobeløbet, uanset om der på grund af  

 særlige skatteberegningsregler eller frikort ikke skal indeholdes A-skat  

 af det fulde beløb.
 På kontoen debiteres udbetalinger i form af gaver, jubilæumsgratiale og  

 fratrædelsesgodtgørelse mv., der er omfattet af LL § 7 U, herunder værdien  

 af tingsgaver.
Kontoen skal debiteres for bruttobeløbet, uanset om der på grund af  

 særlige skatteberegningsregler eller frikort ikke skal indeholdes A-skat  

 af det fulde beløb.
Tilsvarende gælder for tingsgaver, selv om der ikke  

 skal indeholdes AM- og SP-bidrag.
 Andele af jubilæumsgratiale og fratrædelsesgodtgørelse, der indbetales  

 på en pensionskonto omfattet af kapitel 1 i PBL, samt værdien af  

 tingsgaver, skal både indgå i bruttobeløbet og samtidig føres på  

 nedennævnte konti for pensionsindbetalinger af  

 jubilæumsgratiale/fratrædelsesgodtgørelse henholdsvis  

 tingsgaver.
SKL, jf.  

lovbek. nr. 1126 af 24. nov. 2005  

 pålægger udbetalere af  

 visse nærmere bestemte ydelser pligt til automatisk at give SKAT oplysning  

 herom.
Hvis disse oplysninger indgår som en integreret del af regnskabet,  

 skal dette tilrettelægges på en måde, så de indberettede oplysninger  

 umiddelbart kan afstemmes hermed, jf.
SKL § 6 A, stk. 1.
 Det kan derfor blive aktuelt at oprette en til flere andre konti eller  

 - som et minimum - specifikationer for at opfylde disse krav,  

 eksempelvis:
H.2.2 Lønmodtagerspecifikationer Regnskabet med A-skat, AM-bidrag og SP-bidrag skal indeholde en konto  

 for hver lønmodtager eller anden specifikation af hver enkelt lønmodtagers  

 samlede registreringer.
Regnskabet for den enkelte lønmodtager skal indeholde stamoplysninger i  

 form af lønmodtagerens navn, adresse og personnummer.
Hvis personnummer  

 ikke foreligger, skal den pågældendes fødselsdata og eventuelle andre  

 identifikationsoplysninger fremgå.
Endvidere skal der gives oplysning om  

 indeholdelsesprocent og fradragsbeløb efter skattekort eller det maksimale  

 indkomstbeløb, der i følge frikort kan udbetales uden skattetræk, jf.  

 KSLbek. § 27, stk. 1 og AMFLbek. § 28, stk. 2.
 Konti/specifikationer vedrørende den enkelte lønmodtager skal - i det  

 omfang det er aktuelt for den pågældende - oplyse:
så hver af de tre former for ydelser umiddelbart kan sammentælles,  

 jf.
KSLbek. § 25, stk. 5.
 Endelig skal regnskabet tilrettelægges på en hensigtsmæssig måde i  

 forhold til en række krav om afstemninger mv., jf.  

 nedenfor.
 H.2.3 Afstemninger mv.
Indberetningspligtige efter SKL skal tilrettelægge regnskabet, så  

 indberetningspligtige oplysninger, der indgår i regnskabet, kan afstemmes  

 med regnskabsføringen, jf.
SKL § 6 A.
 Indberetningspligterne er nærmere beskrevet i  

 afsnit I .
 Herudover er der i to bekendtgørelser om krav til det skattemæssige  

 årsregnskab mv. for henholdsvis større virksomheder og mindre  

 virksomheder fastsat nogle yderligere afstemningskrav.
 Større virksomheder skal efter kapitel 9  

 i   

bek. nr. 593 af 12. juni 2006 vdr. lønninger mv.  

 vise følgende oplysninger og afstemninger i regnskabet:
H.3 Regnskabsgrundlag Alle aktiviteter vedrørende A-skat, AM-bidrag og SP-bidrag skal som  

 alle andre transaktioner bogføres i overensstemmelse med kravene i  

 bogføringsloven.
Hver registrering skal dokumenteres ved bilag.
Bilaget  

 skal oplyse, hvad der er nødvendigt for at identificere kontrolsporet,  

 herunder tydeligt angive transaktionsdato og beløb, jf. § 9 i  

 bogføringsloven.
 Herudover er der fastsat særlige skattemæssige krav til  

 regnskabsgrundlaget.
Stiller arbejdsgiveren fri bil til rådighed, skal værdiansættelsen  

 fremgå af grundbilaget, jf.
KSLbek. § 25, stk. 1 og AMFLbek. § 28, stk. 4.  

 Ved fri kost og logi efter Skatterådets anvisninger, jf.  

bek. nr. 1292 af 13. dec.  

 2005, skal de anvendte  

 satser fremgå, jf.
AMFLbek. § 28, stk. 4. For skattefri rejse- og  

 befordringsgodtgørelser samt de delvis skattefrie ydelser efter LL § 7 U  

 og LL § 7 O, stk. 1, nr. 3, skal navn, adresse og personnummer  

 (fødselsdata, hvis personen er uden CPR-nr.) fremgå af grundbilaget.  

 Bilaget skal endvidere indeholde oplysning om grundlaget for  

 skattefriheden, jf.
KSLbek. § 25, stk. 5.
Efter LL § 9, stk. 5 kan der udbetales skattefri godtgørelser til  

 dækning af rejseudgifter mv. omfattet af LL §§ 9 A eller 31, stk. 4 og  

 befordringsudgifter omfattet af LL §§ 9 B eller 31, stk. 5, forudsat  

 godtgørelserne ikke modregnes i en forud aftalt bruttoløn.
Godtgørelserne  

 må endvidere ikke overstige satser, der for kørsel er fastsat  

 af Skatterådet, og for rejse reguleres med udgangspunkt i  

 grundbeløbene i LL § 9 A. 2006-satserne for kørsel henholdsvis rejse  

 fremgår af  

bek. nr. 1290 af 13. dec. 2005 og  

 SKAT-meddelelse,  

 SKM2005.498.SKAT .  

 For reglernes anvendelsesområde i øvrigt henvises til afsnit  

 B.1.7 .
Med hensyn til kontrol og administration af de skattefrie godtgørelser  

 har skatteministeren i medfør af LL § 9, stk. 5 fastsat nærmere regler i  

LLbek.  

   nr. 173 af 13. marts 2000. I § 1, stk. 2 og § 2, stk. 2 præciseres  

 det, at bogføringsbilag vedrørende skattefri rejse- og  

 befordringsgodtgørelse skal indeholde oplysning om Der er således intet krav om, at medarbejderen fører et egentligt  

 kørselsregnskab med angivelse af den samlede kørsel, dvs. såvel den  

 private som den erhvervsmæssige del.
Bekendtgørelsen fastsætter i § 1, stk. 1, at  

 arbejdsgiveren/hvervgiveren skal kontrollere, at betingelserne for  

 skattefri udbetaling af rejsegodtgørelse er opfyldt, herunder antallet af  

 rejsedage.
Efter § 2, stk. 1 er det er ved udbetaling af  

 kørselsgodtgørelse ligeledes en forudsætning, at arbejdsgiveren m.fl.  

 fører kontrol med antallet af kørte kilometer med lønmodtagerens eget  

 køretøj.
Arbejdsgiveren skal blandt andet sikre sig at udbetaling kun  

 sker for strækninger, hvor modtageren er blevet transporteret, jf.  

 SKM2003.317.ØLR .  

 Begrebet eget køretøj er behandlet under afsnit  

 B.1.7.1.2  og  

 LV  

 A.B.1.7.2.2 .
 Det skal således for fuldstændig dokumentation af skattefriheden -  

 udover forannævnte dokumentation - tillige fremgå af arbejdsgiverens  

 regnskabsmateriale, at der er ført kontrol.
 Der kan ikke gives entydige og fuldstændige retningslinier for den  

 kontrol, som arbejdsgiveren skal foretage for at opfylde sin  

 kontrolforpligtelse.
 Der må derfor i hvert enkelt tilfælde foretages en vurdering af  

 regnskabsmaterialets karakter, herunder arbejdsgiverens kontrolmuligheder.  

 Hvis arbejdsgiveren ikke har et tilstrækkeligt grundlag for en effektiv  

 kontrol eller undlader kontrol, kan skattefriheden fortabes, jf.  

 SKM2001.504.ØLR  henholdsvis  

 SKM2002.525.VLR .  

 Arbejdsgiveren kan normalt sikre sig, at kontrollen er tilstrækkelig, hvis  

 der er fastlagt klare administrative rutiner, gennemføres en effektiv  

 intern kontrol, og den faktiske kontrol har afsat sig spor i form af  

 attestation samt korrektion af eventuelle fejl, der for eksempel kan være  

 konstateret ved efterregning.
For så vidt angår kørselsgodtgørelse kan det være vanskeligt for  

 arbejdsgiveren i hvert eneste tilfælde at kontrollere, at eget køretøj er  

 anvendt.
Kontrolforpligtelsen vil i den forbindelse almindeligvis være  

 opfyldt, hvis modtageren af kørselsgodtgørelsen på grundbilaget erklærer,  

 at kørslen er sket med eget køretøj.
Det forudsætter, at den pågældende  

 ejer et sådant køretøj og at arbejdsgiveren har en begrundet overbevisning  

 herom.
Har medarbejderen (ud over eget køretøj) rådighed over køretøjer,  

 som ikke berettiger til skattefri kørselsgodtgørelse, eksempelvis fri bil,  

 anses arbejdsgiverens kontrol kun for mulig, hvis køretøjets  

 registreringsnummer er oplyst på kørselsopgørelsen, jf.  

 SKM2004.45.LSR .
