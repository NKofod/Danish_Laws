Skattefritagelse Det meddeles herved, at WUS nu efter en vedtægtsændring er  

 ændret til Ibis.
Samtidig er der sket den realitetsændring, at  

 Ibis i modsætning til det tidligere WUS ikke er en international  

 organisation, men en dansk organisation, der ikke udelukkende er finansieret  

 af danske statsmidler.
 Som følge heraf er personer udsendt af Ibis ikke længere  

 skattefritaget i henhold til tekstanmærkningens stk. 2, men efter stk.  

 1, hvor skattefritagelse er betinget af, at et givet projekt udelukkende er  

 finansieret af danske statsmidler, typisk fra DANIDA, der har indgået  

 en rammeaftale med Ibis vedrørende et kooperantprogram.
 Det vil sige, at hvis en person er udsendt af Ibis i henhold til et  

 projekt, der er finansieret dels af DANIDA-midler og dels andre midler,  

 f.eks. fra EF, kan der ikke bevilges skattefritagelse.
 Personer, der er udsendt af WUS før vedtægtsændringen,  

 vil fortsat være skattefritaget efter den hidtidige praksis indtil den  

 27/9 1991, således at vederlag optjent fra og med den 28/9 1991 vil  

 være omfattet af den ændrede praksis.
