Skriftlig fremsættelse (4. oktober 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov  

 om ændring af afskrivningsloven,  

 aktieavancebeskatningsloven og forskellige andre skattelove  

 (Leveringsrettigheder  

 for sukkerroer og genetablering af overgangsregel).
(Lovforslag nr.
L 33).
 Formålet med lovforslaget er at ændre skattereglerne om  

 leveringsrettigheder for sukkerroer (sukkerroekvoter), så de bliver som de  

 regler, der gælder for betalingsrettigheder (ret til landbrugsstøtte) og  

 mælkekvoter.
Disse regler er notificeret over for Kommissionen.
Den har  

 godkendt dem under forudsætning af, at sukkerroekvoter snarest bliver  

 behandlet  

 efter samme regler.
 Derfor skal de foreslåede regler om sukkerroekvoter have  

 virkning fra den 4. oktober 2006, hvor lovforslaget fremsættes.
 Efter forslaget skal udgifter til køb og indtægter fra salg  

 af sukkerroekvoter gå ind på en fælles saldo for betalingsrettigheder,  

 mælkekvoter og sukkerroekvoter.
Efter denne saldomodel vil sælger som udgangspunkt blive  

 beskattet i det år, hvor salget finder sted.
Køber vil som udgangspunkt først  

 kunne opnå fradrag for sine udgifter flere år senere.
Efter forslaget øges skatten af fortjeneste ved salg af  

 sukkerroekvoter.
Dette er dog ikke i strid med regeringens skattestop, idet  

 der  

 er tale om et EU-krav.
På lidt længere sigt bliver køb og salg med tab behandlet  

 bedre end i dag.
Udgifter til køb af sukkerroekvoter og tab ved salg af  

 sådanne  

 kvoter kan ikke fradrages eller afskrives i dag.
Det kan udgifter til køb og  

 tab ved salg efter de foreslåede regler.
Det sker, når landbrugeren ikke har  

 flere betalingsrettigheder, mælkekvoter eller sukkerroekvoter.
Det anslås, at forslaget vil medføre en provenugevinst på  

 ca. 5 mio. kr. om året i de to første år.
For årene herefter skønnes  

 forslaget  

 ikke at have nævneværdige provenumæssige virkninger.
 Det foreslås også at genindføre personers mulighed for at  

 anvende handelsværdien den 19. maj 1993 som anskaffelsessum ved opgørelsen af  

 gevinst og tab på investeringsforeningsbeviser i udloddende,  

 obligationsbaserede eller blandede investeringsforeninger.
Dette forslag har ingen sammenhæng med forslaget om  

 sukkerroekvoter.
Sammenkædningen er foretaget ud fra en vurdering af, at  

 forslaget om investeringsforeningsbeviser er for lille til at blive fremsat  

 som  

 et særskilt lovforslag.
Der er samtidig henset til, at forslaget om  

 investeringsforeningsbeviser helst skal være på plads inden årsskiftet.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
