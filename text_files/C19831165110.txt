 I medfør af § 59 stk. 1 i justitsministeriets cirkulære om underretternes  

 kasse- og regnskabsvæsen skal byretterne ved udgangen af hvert finansår til  

 rigsrevisionen indsende en fortegnelse over sluttede dødsboer, i hvilke  

 kapitalarveafgift endnu ikke er endelig berigtiget ledsaget af de nødvendige  

 bilag, leveattester m.v.
 Efter brevveksling med bl.a. rigsrevisionen og rigspolitichefen kan  

 indhentelse af leveattest i fremtiden erstattes af udtræk fra det centrale  

 personregister.
Oplysninger fra personregisteret fremskaffes ved, at embedet fremsender  

 vedlagte blanket, der udfyldes delvis af skifteretten, til det stedlige  

 politi.
Politiet udfylder og underskriver herefter på blanketten de relevante  

 oplysninger og tilbagesender blanketten til skifteretten.
 Det tilføjes, at blanketten alene erstatter leveattester, idet også andre  

 oplysninger af revisionsmæssig interesse af embedet i givet fald skal  

 medsendes til rigsrevisionen i medfør af § 59.
 Cirkulæret træder i kraft den 1. december 1983.
 Det tilføjes, at blanketten til brug i 1984 vil blive trykt ved  

 direktoratet for statens indkøb.
 P.M.V.
 E.B.
