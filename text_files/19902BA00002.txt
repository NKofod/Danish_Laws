Nr BSF 2 Forslag til folketingsbeslutning om indførelse af fradrag for reparation,  

 vedligeholdelse m.v. af ejer- og lejerboliger Fremsat af Bente Juncker (CD) Erhard Jakobsen (CD) Mimi Jakobsen (CD) Arne  

 Melchior (CD) den 27. december 1990 Folketinget opfordrer regeringen til at gennemføre en lovgivning, hvorefter såvel ejere som lejere kan fradrage udgifter til reparation, vedligeholdelse m.v. af egen eller lejet bolig ved opgørelse af den skattepligtige indkomst efter følgende retningslinjer:
A.
Fradrag kan foretages i den skattepligtige indkomst indtil et beløb af  

 15.000 kr. årligt.
B.
Fradraget kan kun foretages på grundlag af dokumenterede udgifter for  

 arbejder udført af momsregistrerede virksomheder.
C.
Ejere af en- og tofamilieshuse, ejerlejligheder og de i ligningslovens  

 § 15 F omhandlede stuehuse, der tjener til helårsbolig for ejeren, bør i  

 stedet for det omhandlede vedligeholdelsesfradrag have mulighed for at vælge  

 det eksisterende standardfradrag på 2.000 kr.
Bemærkninger til forslaget Forslaget tager sigte på at opmuntre såvel ejere som lejere til at lade  

 deres bolig vedligeholde og reparere af momsregistrerede virksomheder inden  

 for et fradragsberettiget beløb på op til 15.000 kr. pr. år.
Det er forslagsstillernes opfattelse, at forslaget vil medvirke til at  

 skabe en tiltrængt øget beskæftigelse både i byggefagene og i de dermed  

 forbundne sektorer.
Desuden vil man herigennem bidrage til en generel  

 nødvendig forbedring af boligernes stand.
Håndværksrådets økonomiske beregninger viser, at beskæftigelsen forøges  

 med omkring 3,5 mand, heraf hovedparten inden for byggefagene, for hver 1  

 mio. kr. der investeres i reparation og vedligeholdelse.
Der er heri  

 medregnet de afledte beskæftigelsesvirkninger som følge af den øgede  

 aktivitet, idet den umiddelbare stigning i byggeriet giver øgede leverancer  

 fra andre sektorer i samfundet.
For statskassen betyder øget beskæftigelse en betydelig besparelse i  

 udbetalte dagpenge.
Herudover kan der forudsiges en stigning i provenuet af  

 skatter og moms, hvilket også skal ses i sammenhæng med forslagets dæmpende  

 virkning på gør det selv-arbejde og begrænsning af såkaldt sort arbejde.
 Ifølge beregninger fra Håndværksrådet udføres der gør det selv-arbejde og  

 sort arbejde på ejerboliger alene for ca. 20 mia. kr. pr. år.
I dag ligger niveauet for reparations- og vedligeholdelsesarbejder på  

 såvel ejer- som lejerboliger på omkring 12 mia. kr. pr. år.
Såfremt forslaget  

 gennemføres, antages det at stige til ca. 17-18 mia. kr.
I dette skøn er  

 medtaget den forudsætning, at det er urealistisk at tro på et fuldstændigt  

 ophør af de ovennævnte arbejdsformer.
 Den forventede merbeskæftigelse på 21.000 personer skønnes at ville  

 indbringe 3-3,5 mia. kr. i ekstra skatte- og momsindtægter.
Såfremt fradraget på 15.000 kr. udnyttes fuldt ud, falder  

 standardfradraget på 2.000 kr. bort.
Dette forventes at ville indbringe 1  

 mia. kr. til statskassen.
Den forøgede beskæftigelse som følge af forslaget  

 forventes at ville medføre dagpengebesparelser på ca. 1 mia. kr.
Indførelse af fradragsordningen skønnes umiddelbart at medføre et direkte  

 provenutab for staten på omkring 5-6 mia. kr.
På grund af de afledte positive  

 virkninger, der også må baseres på skøn, forventes det imidlertid, at en  

 gennemførelse af forslaget vil være udgiftsneutral.
Forslaget til folketingsbeslutning er en uændret genfremsættelse af et i  

 folketingsåret 1990-91 (1. samling) fremsat beslutningsforslag, nr.
B 12, se  

 Folketingstidende 1990-91 (1. samling), forhandlingerne sp. 1116 og 1856 samt  

 tillæg A sp. 1677.
