Direktoratet udtaler at en privat fællesvej, der fører over gadejord,  

 ejendomsretligt stadig må anses for at være gadejord.
Ved  

 skelsætningsforretning skal samtlige byens lodsejere indvarsles til  

 åstedsforretningen.
I skrivelse af 27. maj 1983 har De oplyst, at en lodsejer i forbindelse  

 med et vejsyn af kommunen er blevet opfordret til at søge sin ejendoms grænse  

 mod gaden, der er privat fællesvej kl.
II, fastslået ved skelsætning i  

 henhold til udstykningslovens kap.V.
De har i den anledning spurgt, om alene  

 kommunen som vejmyndighed og den pågældende lodsejer skal indvarsles til  

 skelsætningsforretning, eller om også færdselsberettigede til vejen skal  

 indvarsles.
De har endvidere ønsket oplyst, om kommunen som vejmyndighed vil  

 kunne pålægges at deltage i omkostningerne ved skelsætningsforretningen.
De  

 har endelig peget på muligheden af et habilitetsproblem ved, at kommunens  

 tekniske forvaltning fungerer som sekretær for kommunens hegnsyn.
 I denne anledning skal man meddele følgende:
En privat fællesvej, der fører over gadejord, må ejendomsretligt anses for  

 stadig at være gadejord.
Ved skelsætningsforretning skal derfor samtlige  

 byens lodsejere indvarsles til åstedsforretningen, jf. dommen U. 1959.293.  

 Hvis der findes et bylav i det pågældende ejerlav er man dog tilbøjelig til  

 at mene, at det er tilstrækkeligt at indvarsle bylavet eller dets formand.  

 Hvis der ikke findes bylav, og ejendommene i det pågældende ejerlav er stærkt  

 udstykkede, vil det i praksis være vanskeligt at få indvarslet alle  

 berettigede lodsejere.
En uenighed om et skel mod gadejord er således normalt  

 ikke egnet til afgørelse ved skelsætningsforretning, men bør hellere ordnes  

 ved ejendomsdom eller efter reglerne om matrikulering og berigtigelse, jf.  

 hvad der er udtalt af professor Tolstrup i Landboretten, 3. udgave, København  

 1968, side 77 øverst.
Med hensyn til retsforholdet vedrørende gadejord kan  

 også henvises til Vinding Kruses kommentar til tinglysningsloven 3. udgave  

 (1952) side 144 f.
 Da kommunen altså ikke kan indtræde som naboejer, kan der ikke blive  

 spørgsmål om, at kommunen kan pålægges at deltage i omkostningerne ved en  

 skelsætningsforretning.
Der bemærkes i øvrigt, at en kommune ikke kan tillægges særlige  

 ejendomsretlige beføjelser til fælles gadejord, jf.
U.1980.1077.
 (* 1) Offentliggjort i tidsskriftet Landinspektøren 31. bind, side 615.
