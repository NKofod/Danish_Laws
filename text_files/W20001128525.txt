Nyt fra Ankestyrelsen - retssikkerhedslovens  

 sagsbehandlingsregler - af fuldmægtig Viveca Bach Andersen Retssikkerhedslovens § 4 Bestemmelsen har følgende ordlyd:
Borgeren skal have mulighed for at medvirke ved  

 behandlingen af sin sag.
Kommunen og amtskommunen tilrettelægger  

 behandlingen af sagerne på en sådan måde, at borgeren kan  

 udnytte denne mulighed.
I sagen - refereret i SM R-6-00 - havde en borger anmodet  

 sin kommune om at få lov til at deltage i et pensionsmøde, hvor  

 hendes sag blev behandlet.
Kommunen havde givet afslag på anmodningen,  

 og nævnet tiltrådte denne afgørelse.
 Klagen til Ankestyrelsen var bl.a. begrundet med, at andre  

 - navngivne - kommuner gav tilladelse til deltagelse.
 Den var yderligere begrundet med, at hun generelt fandt  

 det fuldstændigt afgørende, at de personer, der skulle  

 træffe afgørelsen vedrørende førtidspension, ved  

 selvsyn kunne danne sig et indtryk af en ansøger, og at det var  

 væsentligt at ansøgeren - en ofte uddannelsesmæssigt svagt  

 stillet person - fik mulighed for  mundtligt at forklare sig.
Ikke ret til foretræde for pensionsnævn Ankestyrelsen fandt ikke, at borgeren havde et retskrav  

 på et møde med det kommunale pensionsnævns deltagere.  

 Borgeren havde alene et krav på at udtale sig over for en  

 repræsentant for nævnet.
 Ved afgørelsen blev der bl.a. lagt vægt  

 på, at det fremgår af forarbejderne til loven (lovforslagets  

 bemærkninger), at formålet med § 4 er at lovfæste  

 gældende ret, da det følger af god forvaltningsskik, at  

 forvaltningen i et samspil med borgeren skal forsøge at løse  

 sociale problemer.
 Der blev yderligere lagt vægt på, at det ikke  

 fremgår af lovens forarbejder, hvordan lovgiver har tænkt, at  

 princippet i § 4 skal udmøntes, og at det derfor må  

 antages, at kommunalbestyrelsen ud fra egne lokale prioriteringer og  

 muligheder afgør, hvordan inddragelsen af borgeren skal ske for at  

 opfylde lovens formål, herunder hvilken eller hvilke personer, som  

 borgeren har krav på at have kontakt med.
Der blev herudover lagt vægt på, at det  

 følger af de gældende forvaltningsretlige regler og langvarig  

 praksis i forhold til kollegialt sammensatte forvaltningsmyndigheder, at en  

 part ikke kan forlange at få lejlighed til at udtale sig for det  

 samlede nævn.
Tilsvarende princip må antages at gælde,  

 når en kommune har valgt at træffe afgørelse i et  

 kommunalt pensionsnævn.
 I forhold til § 4 blev det yderligere bemærket,  

 at bestemmelsen skal ses som et supplement til reglerne i  

 forvaltningsloven.
Kommunen afgør selv spørgsmålet Ankestyrelsen har haft en del telefoniske henvendelser,  

 herunder fra invalideorganisationer, hvor man har stillet  

 spørgsmålet, om man med henvisning til retssikkerhedslovens  

 § 4 har ret til at deltage ved nævnsmøder i kommunerne.
 Ved den nu offentliggjorte afgørelse er det  

 slået fast, at det sociale nævn og Ankestyrelsen ikke kan  

 pålægge en kommune at lade borgerne deltage i et  

 nævnsmøde i kommunen.
 Den enkelte kommune kan imidlertid selv vælge at  

 give tilladelse til deltagelse, hvilket nogle kommuner allerede har  

 gjort.
Retssikkerhedslovens § 7 Bestemmelsen har følgende ordlyd:
 Senest 8 uger efter første henvendelse om  

 løbende hjælp til forsørgelse skal kommunen foretage en  

 vurdering efter § 6.
 stk. 2. Ansøgeren skal skriftligt have besked om  

 kommunernes vurdering efter stk. 1.
 Det fremgår af § 6, at kommunens hjælp  

 skal tilrettelægges ud fra en samlet vurdering af borgerens  

 situation og behov på længere sigt.
 I sagen - refereret i SM D-5-00 - havde en kommune truffet  

 afgørelse om at standse udbetalingen af sygedagpenge.
 Kommunen havde ikke foretaget en helhedsvurdering i  

 overensstemmelse med  § 7.
Vurderingen skal være skriftlig I begrundelsen for afgørelsen udtalte  

 Ankestyrelsen, at en manglende skriftlig helhedsvurdering efter  

 retssikkerhedslovens § 7, stk. 2, efter en konkret vurdering vil kunne  

 medføre ugyldighed.
 I den konkrete sag blev der ikke taget stilling til  

 ugyldighedsvirkningen, da kommunen efterfølgende havde annulleret sin  

 afgørelse om at standse dagpengeudbetalingen.
 Retssikkerhedslovens § 7 suppleres i dagpengeloven af  

 en bestemmelse i lovens § 24, stk. 2, som siger, at kommunen senest 6  

 måneder efter første fraværsdag skal udarbejde en  

 opfølgningsplan.
 I afgørelsen fandt Ankestyrelsen, at denne  

 opfølgningsplan, i overensstemmelse med god forvaltningsskik, burde  

 udarbejdes skriftligt.
Hensigten med kravet om skriftlighed Hensigten med retssikkerhedslovens § 7 er, at  

 borgeren skal have mulighed for dels at følge med i sin sag, og dels  

 for at komme med bemærkninger til indholdet i vurderingen.
Det  

 forudsætter, at vurderingen meddeles skriftligt.
For kommunerne har  

 kravet om skriftlighed i øvrigt den fordel, at tvivl om indeholdet af  

 planen, herunder hvilke krav kommunen stiller til borgerens medvirken,  

 undgås.
 Hvis en vurdering i overensstemmelse med § 7  

 indeholder en afgørelse, skal denne endelig - i overensstemmelse med  

 forvaltningslovens regler - være ledsaget af en begrundelse og en  

 klagevejledning.
