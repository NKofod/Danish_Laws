I henhold til § 5, stk. 1, i lov nr. 364 af 1. juli 1988 om ændring af  

 forskellige skattelove (Beskatning af sømænd m.v.
Dansk Internationalt  

 Skibsregister), og § 45, stk. 1, og § 48 D i kildeskatteloven, jf.  

 lovbekendtgørelse nr. 892 af 22. december 1987, som senest ændret ved lov nr.  

 364 af 1. juli 1988, samt § 2, stk. 4, i lov nr. 361 af 1. juli 1988 om  

 ophævelse af lov om sømandsskat, bestemmes følgende:
§ 1.  Lov nr. 364 af 1. juli 1988 om ændring af  

 forskellige skattelove (Beskatning af sømænd m.v.
Dansk Internationalt  

 Skibsregister) træder i kraft den 23. august 1988.
 § 2.  Lønindkomst, som en person, der er skattepligtig  

 efter kildeskattelovens § 1, erhverver ved tjeneste om bord på et dansk skib,  

 der er registreret i Dansk Internationalt Skibsregister, anses ikke for  

 A-indkomst.
 § 3.  Skat i henhold til § 48 C, stk. 1, i  

 kildeskatteloven skal ikke svares af vederlag, der erhverves ved arbejde  

 udført om bord på et dansk skib, der er registreret i Dansk Internationalt  

 Skibsregister.
§ 4.  Udbetaling af godtgørelse og opkrævning af for  

 lidt betalt sømandsskat vedrørende lønningsåret 1988 og tidligere lønningsår,  

 som fremgår af berigtigelser og årsopgørelser, der udskrives til personer,  

 der på udskrivningstidspunktet gør tjeneste om bord på et dansk skib, der er  

 registreret i Dansk Internationalt Skibsregister, sendes til den pågældendes  

 hjemadresse.
Ved opkrævning af for lidt betalt sømandsskat finder reglerne i  

 sømandsskattelovens § 21 a anvendelse.
