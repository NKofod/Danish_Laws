Bekendtgørelse om ændring af bekendtgørelse om uddannelse af personer der beskæftiger sig med aflivning af dyr og dermed forbundne aktiviteter på slagteri1) (Midlertidige kompetencebeviser) § 1 I bekendtgørelse nr. 902 af 4. september 2012 om uddannelse af personer der beskæftiger sig med aflivning af dyr og dermed forbundne aktiviteter på slagteri foretages følgende ændring:
 1. Efter § 12 indsættes:
»§ 12 a.
Fødevarestyrelsen kan udstede midlertidige kompetencebeviser forudsat at betingelserne i forordningens artikel 21, stk. 5 er opfyldt.
Opfyldelse af betingelserne dokumenteres ved ansøgers erklæring herom i ansøgningsskemaet, jf. stk. 2.
Stk. 2. Ansøgning om midlertidigt kompetencebevis skal indsendes til Fødevarestyrelsen ved anvendelse af ansøgningsskema, som findes på Fødevarestyrelsens hjemmeside (www.fvst.dk under Selvbetjening/Blanketter).« § 2 Bekendtgørelsen træder i kraft den 15. april 2013.
Fødevarestyrelsen, den 8. april 2013 Per S.
Henriksen / Kirsten Sejlstrup 1) Bekendtgørelsen supplerer og indeholder visse bestemmelser fra Europa-Parlamentets og Rådets forordning nr. 1099/2009/EU af 24. september 2009 om beskyttelse af dyr på aflivningstidspunktet, EU-tidende 2009, nr.
L 303, side 1. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af visse bestemmelser fra forordningen i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
