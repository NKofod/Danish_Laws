Cirkulærskrivelse om konstitution af  

 kordegne og organister på grund af manglende uddannelse (Til menighedsrådene) Indledning.
 Hidtil har konstitution af kordegne og organister, der  

 ikke opfylder stillingernes uddannelseskrav, været betinget af  

 Kirkeministeriets godkendelse.
 Med dette cirkulære overlades det til  

 menighedsrådene   efter forhandling med den forhandlingsberettigede  

 organisation   at foretage sådan konstitution.
 Cirkulæret finder ikke anvendelse ved konstitution,  

 der ikke er begrundet i den pågældenes manglende uddannelse.
 Uddannelseskrav for kordegne.
 Reglerne om uddannelseskrav for kordegne er fastsat i  

 Kirkeministeriets bekendtgørelse af 14. februar 1992 om uddannelse af  

 kordegne m. fl.
Det fremgår heraf, at stillinger som kordegn i  

 folkekirken kun kan besættes med personer, der har gennemført en  

 basisuddannelse i ministerialbogsførelse og  

 administration/kirkekundskab.
Er der henlagt kassererhverv til  

 kordegnestillingen, skal den, der ansættes, tillige have  

 gennemført en uddannelse i budgetlægning og  

 regnskabsførelse.
 Personer, der har den tidligere kordegneuddannelse, samt  

 personer, der er eller har været ansat som kordegn før den 21.  

 februar 1992, kan også ansættes i stilling som kordegn i  

 folkekirken.
 Uddannelseskrav for organister.
 Bestemmelser om uddannelseskrav for organister er fastsat  

 i Kirkeministeriets cirkulære af 30. juni 1983 om fremgangsmåden  

 ved ansættelse i stillinger som kirke- og  

 kirkegårdsfunktionær med tjenestemandsvilkår eller  

 tjenestemandslignende vilkår, jf. cirkulære af 30. juni 1983 om  

 fastsættelse af lønkvoter for organiststillinger, der  

 klassificeres i tjenestemændenes lønrammesystem.
Heraf fremgår, at organiststillinger, der er  

 klassificeret i lønramme 17-23-29 eller højere, kun må  

 besættes med organister med højeste organisteksamen  

 (Kirkemusikalsk Diplomeksamen) fra et dansk musikkonservatorium.
Organister  

 med tilsvarende uddannelse i udlandet vil dog af Kirkeministeriet kunne  

 anerkendes som ansøger til sådanne stillinger.
I organiststillinger, der er klassificeret i  

 lønramme 9-15-17 eller lønramme 14-17-20 med særligt  

 tillæg (kvalifikationstillæg), må kun ansættes  

 organister, der mindst har Præliminær orgelprøve fra et  

 dansk musikkonservatorium, kirkemusikskole eller seminarium.
Organister med  

 tilsvarende uddannelse vil dog af Kirkeministeriet kunne anerkendes som  

 ansøgere til sådanne stillinger.
 Kapitel 1.
Konstitution af kordegne § 1. Når en stilling som kordegn har været  

 opslået 2 gange, uden at dette har medført ansøgninger  

 fra mindst 4 personer, der opfylder betingelserne for ansættelse i  

 stillingen, kan menighedsrådet vælge at lade stillingen  

 besætte midlertidigt ved konstitution.
 Stk. 2. Menighedsrådet skal forhandle  

 spørgsmålet om konstitution med Danmarks Kordegneforening,  

 før konstitution kan finde sted.
 Menighedsrådet skal i den anledning tilsende  

 organisationen en liste over samtlige ansøgere ved de 2 opslag med  

 oplysning om, hvilke ansøgere der opfylder betingelserne for  

 ansættelse.
§ 2. Menighedsrådet fastsætter  

 konstitutionsperioden indtil det tidspunkt, hvor den, der konstitueres,  

 forventes at opfylde stillingens uddannelseskrav.
Det påhviler  

 menighedsrådet at anmode kordegneuddannelsen v/Kirkeministeriet om, at  

 den pågældende optages på førstkommende kursus.
 § 3. Menighedsrådet skal straks meddele  

 Kirkeministeriet, stiftsøvrigheden og provstiudvalget, når det  

 har foretaget konstitution i en stilling som kordegn.
 § 4. Ved konstitutionsperiodens udløb skal  

 stillingen slås op efter de til enhver tid gældende regler herom.  

 Opslag kan undlades, såfremt den, der er konstitueret i stillingen,  

 på dette tidspunkt opfylder betingelserne for ansættelse i  

 stillingen.
 Kapitel 2.
 Konstitution af organister.
 § 5. Når en stilling som organist har  

 været opslået 2 gange, uden at dette har medført  

 ansøgninger fra mindst 4 personer, der opfylder betingelserne for  

 ansættelse i stillingen, kan menighedsrådet vælge at lade  

 stillingen besætte midlertidigt ved konstitution.
 Stk. 2. Menighedsrådet skal forhandle  

 spørgsmålet om konstitution med den forhandlingsberettigede  

 organisation (Foreningen af Præliminære Organister eller Dansk  

 Organist og Kantor Samfund), før konstitution kan finde sted.  

 Menighedsrådet skal i den anledning tilsende organisationen en liste  

 over samtlige ansøgere fra de 2 opslag med oplysning om, hvilke  

 ansøgere, der opfylder betingelserne for ansættelse.
Stk. 3. Den, menighedsrådet ønsker at  

 konstituere, skal fra konstitutionens begyndelse være optaget på  

 den uddannelse, der er relevant for stillingen.
Det påhviler  

 stillingsansøgeren at dokumentere dette over for  

 menighedsrådet.
 § 6. Menighedsrådet fastsætter  

 konstitutionsperioden indtil det tidspunkt, hvor den, der konstitueres,  

 forventes at opfylde stillingens uddannelseskrav.
 § 7. Menighedsrådet skal straks meddele  

 Kirkeministeriet, stiftsøvrigheden og provstiudvalget, når det  

 har foretaget konstitution i en stilling som organist.
 § 8. Ved konstitutionsperiodens udløb skal  

 stillingen slås op efter de til enhver tid gældende regler herom.  

 Opslag kan undlades, såfremt den, der er konstitueret i stillingen,  

 på dette tidspunkt opfylder betingelserne for ansættelse i  

 stillingen.
 Kapitel 3.
 Lønforhold under konstitution.
§ 9. Den, der konstitueres i en stilling som  

 kordegn eller organist, aflønnes med stillingens  

 begyndelsesløn.
Vedkommende modtager rådighedstillæg efter  

 de almindelige regler herom.
 Stk. 2. Den, der konstitueres i en  

 organiststilling, er ikke berettiget til at modtage PO-tillæg.
 Stk. 3. Der skal ikke etableres pensionsordning for  

 personer, der konstitueres efter reglerne i dette cirkulære.
 § 10. Dette cirkulære træder i kraft  

 den 1. januar 1999.
