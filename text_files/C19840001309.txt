(Til amtsråd og hovedstadsrådet) 1. Indledende bemærkninger Det er ikke tilladt at anbringe nogen form for faste indretninger på  

 søterritoriet uden særlig tilladelse.
Dette følger af statens højhedsret over  

 søterritoriet.
Overtrædelse kan straffes med hjemmel i straffelovens § 295.  

 Tilladelse meddeles af ministeriet for offentlige arbejder, medmindre der ved  

 særlig bestemmelse er gjort undtagelse herfra.
En sådan tilladelse vedrører forholdet til det offentlige.
Hvorvidt  

 private kan modsætte sig anbringelsen af et anlæg ud fra f.eks. naboretlige  

 regler, er et andet spørgsmål.
Imidlertid vil man fra det offentliges side,  

 før en tilladelse gives, ofte vurdere, om anlægget vil kunne være til ulempe  

 for andre.
II.
Tilladelse til mindre bade- og bådebroer Ved bekendtgørelse nr. 489 af 28. september 1981 er vedkommende amtsråd,  

 henholdsvis hovedstadsrådet, blevet bemyndiget til at imødekomme eller afslå  

 ansøgninger om tilladelse til på søterritoriet at anbringe visse mindre bade-  

 og bådebroer.
Denne bemyndigelse er udfærdiget efter forhandling med  

 amtsrådsforeningen i Danmark og hovedstadsrådet.
 Tilladelse til at etablere andre bade- og bådebroer på søterritoriet end  

 de i bekendtgørelsen nævnte meddeles af ministeriet for offentlige arbejder.
 Hvorvidt et amtsråd, henholdsvis hovedstadsrådet, kan behandle en sag,  

 afgøres ud fra følgende kriterier:
 1. Vanddybden ved broen og dennes længde.
 2. Broens ejer og broens beliggenhed.
 3. Broens konstruktion.
 Til 1. Vanddybden må ikke overstige 1,5 m ved broens yderende målt i  

 forhold til daglig vande, længden må ikke overstige 50 m målt fra kystlinien,  

 og broen skal udføres som en enkeltbro uden sidebroer.
Til 2. Broen skal anbringes Til 3. Broen skal udføres Som grundlag for en tilladelse bør følgende materiale foreligge:
III.
Hensyn og interesser, der skal varetages 1. Kystens beskyttelse Bade- og bådebroer af de angivne kategorier vil normalt ikke have uheldig  

 indvirkning på kysten eller materialevandringsforholdene.
 Hvis et amtsråd, henholdsvis hovedstadsrådet, skønner, at der muligvis kan  

 være problemer i denne retning, kan sagen forelægges til udtalelse for:
Kystinspektoratet, postboks 100, Højbovej 1, 7620 Lemvig, Telefon: (07) 82 15 44.
2. Fiskeriinteresser Som regel vil bade- og bådebroer af de angivne kategorier heller ikke være  

 til ulempe for fiskeriet.
 Hvis et amtsråd, henholdsvis hovedstadsrådet, imidlertid skønner, at der  

 er grund til at få dette spørgsmål nærmere undersøgt, kan sagen forelægges  

 til udtalelse for vedkommende fiskeriinspektør, nemlig:
Fiskeriinspektøren i København, Kalvebod Pladsvej 26, 1561 København V.
Fiskeriinspektøren i Esbjerg, Postboks 1053, 6701 Esbjerg.
Fiskeriinspektøren i Frederikshavn, Postboks 63, 9900 Frederikshavn.
 Opmærksomheden henledes på bestemmelsen i saltvandsfiskerilovens § 4, stk.  

 2.
3. Skibsfart og farvandenes sikkerhed Såfremt der hersker nogen tvivl om, hvorvidt broen vil komme for nær på  

 kabler eller rørledninger, eller hvorvidt den vil kunne genere fyrlinier  

 eller besejlingen af farvandet i øvrigt, skal sagen forelægges til udtalelse  

 for:
Farvandsdirektoratet Nautisk afdeling, Esplanaden 19, 1263 København K.
Farvandsdirektoratet vil i det enkelte tilfælde meddele, om anlægget under  

 opførelsen skal være midlertidigt afmærket.
Dette skal som regel ske ved et  

 sort flag på en stage anbragt på den til enhver tid værende yderste pæl, og  

 flaget skal række mindst 2 m op over vandet.
 Såfremt det skønnes, at en påtænkt bro eller besejlingen af den vil være  

 til ulempe for anden sejlads i området, skal sagen endvidere forelægges  

 industriministeriet til udtalelse.
4. Planlægningsmæssige hensyn Begrundelsen for at give amtsrådene, henholdsvis hovedstadsrådet,  

 bemyndigelse til at meddele eller afslå tilladelse til at anbringe de under  

 II beskrevne kategorier af mindre bade- og bådebroer, er navnlig den, at  

 antallet af disse broer er i stærk stigning i de senere år, og etablering af  

 disse anlæg vil kunne indvirke på mulighederne for en samordnet udnyttelse af  

 en kyststrækning og for den måde, hvorpå en hensigtsmæssig kystpleje i dag må  

 udøves, bl.a. ud fra rekreative og æstetiske hensyn.
Som regional  

 planlægningsmyndighed vil det derfor være naturligt, at skønnet herom primært  

 udøves af amtsrådene, henholdsvis hovedstadsrådet.
Hertil kommer, at  

 amtsrådet, henholdsvis hovedstadsrådet, nu er regional fredningsmyndighed.
 Dette indebærer, at et amtsråd, henholdsvis hovedstadsrådet, kan afslå et  

 andragende efter et frit skøn, som dog naturligvis må udøves efter almene og  

 saglige retningslinier.
 Om forholdet til bestemte regler i naturfredningsloven henvises til afsnit  

 VII.
IV.
Vilkår for en brotilladelse Tilladelsen bør altid angive matrikelnummer på den ejendom, ud for hvilken  

 broen er placeret.
Følgende vilkår skal altid stilles:
1. Broen må kun benyttes som bade- og bådebro.
En bro,  

 de tilhører en grundejerforening, må kun benyttes af foreningens medlemmer og  

 deres husstand.
En bro, der tilhører en kystgrundejer, må kun benyttes af  

 ejeren og dennes husstand.
2. Tilladelsen eller broen må ikke overdrages til  

 andre.
En bro, der kun må bruges af vedkommende ejer og dennes hustand, kan  

 overdrages sammen med ejendommen under forudsætning af, at den nye ejer gøres  

 bekendt med vilkårene for broens tilstedeværelse.
De for tilladelsen stillede  

 vilkår gælder i så fald uændret.
 3. Der må ikke uden tilladelse foretages udvidelser af  

 eller væsentlige ændringer ved broen.
4. Ejeren skal vedligeholde broen i god og forsvarlig  

 stand.
I tilfælde af ødelæggelse skal eventuelle rester eller beskadigede  

 dele omgående fjernes.
Tilladelsen bortfalder, hvis broen ikke er genopført  

 senest et år efter ødelæggelsen.
5. Amtsrådet, henholdsvis hovedstadsrådet eller  

 ministeriet for offentlige arbejder kan i øvrigt med en passende frist kræve,  

 at ejeren for egen regning fjerner broen, såfremt noget vilkår for  

 tilladelsen ikke overholdes, eller såfremt vedkommende myndighed af anden  

 grund finder, at broen skal fjernes.
I tilfælde af, at ejeren ikke fjerner  

 brorester i henhold til punkt 4, eller at ejeren ikke efterkommer et krav om  

 fjernelse i henhold til nærværende punkt 5, stk. 1, kan amtsrådet,  

 henholdsvis hovedstadsrådet eller ministeriet for offentlige arbejder  

 foranledige, at broen fjernes, og udgifterne herved kan derefter indkræves  

 hos ejeren.
6. Såfremt broen delvis inddrages om vinteren, skal de  

 til enhver tid yderste 4 pæle række mindst 2 m op over vandet.
Er der ikke  

 pæle over vandet, må ingen del af broen, f.eks. dele af bundstokke, række  

 mere end 10 cm op over den eksisterende havbund.
 7. Broen må ikke hindre eller væsentligt vanskeliggøre  

 almenhedens færdsels- og opholdsret langs og på kysten, jfr.  

 naturfredningslovens § 54, stk. 1 og 5.
8. Broen må ikke afmærkes eller forsynes med belysning  

 uden efter forudgående aftale med farvandsdirektoratet.
Farvandsdirektoratet  

 kan til enhver tid kræve, at broen afmærkes.
Ejeren afholder omkostningerne.
 9. Under broens opførelse skal den yderste del  

 afmærkes med et sort flag på en stage.
0. Når broen er færdig, skal der til amtsrådet,  

 henholdsvis hovedstadsrådet, indsendes en plan i 3 eksemplarer, der viser den  

 endelige udformning af broen med angivelse af dybder ved den samt eventuel  

 permanent afmærkning.
De 2 eksemplarer af planen videresendes til henholdsvis  

 kystinspektoratet og farvandsdirektoratet.
 1. Tilladelsen bortfalder, hvis den ikke er udnyttet  

 senest 1 år efter datoen for udfærdigelsen.
2. Hvis en grundejerforening ejer broen, skal der til  

 sikkerhed for opfyldelsen af vilkår 1-7 på den ejendom, ud for hvilken broen  

 er etableret, tinglyses en deklaration med amtsrådet, henholdsvis  

 hovedstadsrådet og ministeriet for offentlige arbejder som påtaleberettigede.  

 Deklarationen skal have prioritet forud for pantehæftelser.
Den skal  

 udfærdiges og tinglyses af foreningen af egen drift og for egen regning og  

 derefter indsendes til amtsrådet, henholdsvis hovedstadsrådet.
V. Øvrige indhold af en tilladelse Det vil være nyttigt at præcisere følgende over for tilladelsens modtager:
VI.
Underretning om tilladelser Amtsrådet, henholdsvis hovedstadsrådet, sender kopi af de afgørelser, der  

 træffes, til de myndigheder og privatpersoner, der har været hørt i sagen,  

 eller som af egen drift har udtalt sig under amtsrådets, henholdsvis  

 hovedstadsrådets, behandling af sagen.
Kopi af givne tilladelser sendes altid til ministeriet for offentlige  

 arbejder, kystinspektoratet og farvandsdirektoratet.
Til farvandsdirektoratet  

 vedlægges et eksemplar af sagens akter.
VII.
Forholdet til naturfredningsloven Strandbredder og andre kyststrækninger, på hvilke der ikke findes  

 sammenhængende grønsvær eller anden landvegetation, er åbne for almenheden  

 for færdsel til fods samt for kortvarigt ophold og badning  

 (naturfredningslovens § 54, stk. 1).
 Denne bestemmelse er dog ikke til hinder for anbringelse af bade- og  

 bådebroer, når der holdes en passage åben bag om, over eller gennem broen (§  

 54, stk. 5).
 På strandbredder og andre kyststrækninger, hvor der ikke findes  

 sammenhængende grønsvær eller anden sammenhængende landvegetation, og på  

 arealer, der ligger inden for en afstand af 100 m fra, hvor denne vegetation  

 begynder, må forskellige indretninger ikke anbringes, og der må ikke  

 foretages ændringer i terrænet (strandbeskyttelseslinien,  

 naturfredningslovens § 46, stk. 1).
 Denne bestemmelse forstås almindeligvis således, at det er forbudt at  

 anbringe bade- og bådebroer, selv om disse kun berører strandbred eller  

 kyststrækning ved kystlinien (landfæste).
 Ved miljøministeriets bekendtgørelse nr. 549 af 16. november 1983 er det i  

 henhold til naturfredningslovens § 46, stk. 9, fastsat, at bestemmelsen i §  

 46, stk. 1, om forbud mod opførelse af visse anlæg inden for  

 strandbeskyttelseslinien ikke gælder for de mindre bade- og bådebroer, der  

 omhandles i ministeriet for offentlige arbejders bekendtgørelse nr. 489 af  

 28. september 1981 § 2. Ved indførelse af denne forenkling, der trådte i  

 kraft den 1. januar 1984, undgås dobbeltbehandling i amtsrådet, henholdsvis  

 hovedstadsrådet og fredningsnævn, men det forudsættes, at amtsrådet,  

 henholdsvis hovestadsrådet fremtidig ved meddelelse af brotilladelser  

 varetager de landskabelige interesser, der knytter sig til kystområderne.
Disse anlæg bør undgås i de områder, der i forbindelse med Danmarks  

 tiltrædelse af konventionen om vådområder af international betydning navnlig  

 for vandfugle (Ramsar-konventionen) er udpeget som vådområder af  

 international betydning.
Der henvises herom til fredningsstyrelsens  

 cirkulæreskrivelse nr. 138 af 1. september 1980 til samtlige amtsråd,  

 hovedstadsrådet m.v. om administrationen af Ramsar-konventionen.
VIII.
Eksisterende broer Der eksisterer langs kysterne et betydeligt antal private bade- og  

 bådebroer, for hvilke der ikke er udstedt tilladelse.
Indtil 1975 blev det  

 tolereret, at en grundejer uden tilladelse ud for egen kystejendom kunne  

 opføre en åben pælebro, når den ikke var til ulempe for almenheden, når der  

 ikke ved broen var større vanddybde end 1,5 m, og når anlægget udelukkende  

 anvendtes af ejeren selv.
Ordningen er indeholdt i en skrivelse af 9. januar  

 1959 fra ministeriet for offentlige arbejder til vandbygningsdirektøren, men  

 ophævet ved ministeriets skrivelse af 6. marts 1975 til kystinspektoratet.  

 Hvis en bro af nævnte art er etableret før omkring 1975, må den  

 således betragtes som lovlig, selv om ministeriet ikke har givet tilladelse  

 til broens etablering.
 Såfremt et amtsråd, henholdsvis hovedstadsrådet, foretager en registrering  

 af broer, anmodes amtsrådet, henholdsvis hovedstadsrådet, om at sende  

 kystinspektoratet og farvandsdirektoratet kopi af registreringen i form af  

 kortplaner eller på anden måde.
IX.
Ikrafttræden m.v.
 Cirkulæret træder i stedet for ministeriets cirkulære nr. 165 af 28.  

 september 1981 til amtsrådene og hovedstadsrådet om bade- og bådebroer, som  

 samtidig ophæves.
