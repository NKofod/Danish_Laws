Indholdsfortegnelse Afsnit Tekst 1. Periodiske syn 2. Oversigt for periodisk besigtigelse 2.1 Bemærkninger til oversigten 3. Besigtigelse ved 1. hovedsyn 4. Besigtigelse ved motorudskiftning 5. Besigtigelse efter havari 6. Besigtigelse ved forlængelse 7. Besigtigelse ved udtagning af dam 8. Ruf og overbygning 1. PERIODISKE SYN 1.1 Lastskibe Hovedsyn skal afholdes mindst 48 og højst 60 måneder efter sidst afholdte  

 hovedsyn.
 Bundsyn skal afholdes mindst 27 og højst 33 måneder efter sidste hovedsyn.
 Skibe, der sejler med op til 12 passagerer, skal have afholdt hovedsyn  

 mindst 27 og højst 33 måneder efter sidste hovedsyn.
1.2 Fiskeskibe Hovedsyn skal afholdes højst 48 måneder efter sidste hovedsyn.
 Bundsyn skal afholdes mindst 27 og højst 33 måneder efter sidste hovedsyn.
 Hovedsynet kan dog udskydes 12 måneder til max. 60 måneder.
 Fiskeskibe mindre end 20 GT/BRT med stort fartsområde skal ikke have  

 afholdt bundsyn.
 Note 1. Skibe med en tonnage mindre end 20 med udvidet fartsområde eller  

 anmærkning om periodiske syn følger i almindelighed samme synspraksis som  

 angivet i oversigten.
 Note 2. Overstigten er at betragte som en vejledning og checkliste for den  

 enkelte inspektør, som ved synet kan undlade at udføre en tilbundsgående  

 undersøgelse af en eller flere af punkterne, såfremt han skønner, at den  

 pågældende konstruktionsdel er i en forsvarlig stand.
Note 3. Et skibsskrog vil, uanset hvilke materialer der er anvendt, altid  

 være genstand for en nedbrydning.
For et træskibs vedkommende vil der på ikke  

 tilgængelige steder altid være tale om overfladeråd, ligesom det ikke er  

 ualmindeligt, at der forefindes mindre svampeangreb, der udvikler sig meget  

 langsomt eller som er gået midlertidigt i stå.
Dette er der ikke noget  

 forkert i, og det er vel den egentlige grund til, at man har periodiske syn.  

 Den synende inspektørs opgave må derfor været at sikre, at skibets  

 styrkeforhold er tilfredsstillende indtil næste hovedsyn.
Hvor der forekommer  

 tvivl om konsekvenserne af udviklingen af en formodet skade, f.eks.  

 misfarvninger, der kunne antages at være gul tømmersvamp, kan der stilles  

 krav om et kontrolsyn inden det periodiske syn.
På grund af de begrænsede  

 ressourcer er det dog kun en mulighed, der skal anvendes, når der er tale om  

 betydelige »skader«, der vil kunne få et væsentligt økonomisk  

 omfang.
 Note 4. Efter synet skal det af tilsynsbogen klart fremgå, hvad der er  

 synet og med hvilket resultat.
 Hvor der under synet konstateres forhold, der begrunder, at man ved det  

 næste syn specielt skal være opmærksom herpå, skal dette ligeledes anføres i  

 tilsynsbogen.
2.1 Bemærkninger til oversigten 1. Skibsbund m.v. skal være omhyggeligt renset.
 2. Køl, kølnådder, stråkøl, evt. køllask, beslag og  

 bolte.
 Klædning med stød og nådder, spigre og boltehoveder, isforhudning, stævne  

 med evt. pladeforstrækninger, stævnkasse, røstjern.
 Såfremt der har vist sig tæring i de allerede uddrevne bolte, uddrives  

 yderligere et antal bolte, ligedes kontrolleres gennemgående bolte i  

 plankeenderne ved for- og agterstævn samt bolte i evt. pladeforstrækninger  

 mellem køl og stævne.
Isforhudning undersøges, fjernes evt. partielt for nærmere undersøgelse af  

 klædningsplanker.
Ved fornyelse af forhudning skal fuldstændig kalfatring og  

 et grundigt eftersyn af spigre og bolte på klædningen foretages.
 Klædningsplankerne undersøges omhyggeligt for beskadigelser og råd-svamp,  

 mindre beskadigelser kan udspunses, større beskædigelser råd-fyr, kæver  

 udskiftning af planken(rne) med normal stødfordeling.
 Kalfatringen undersøges, spec. stød og spunningsnådder samt nådder i  

 vandlinien er udsatte og bør kalfatres ved hver beddingstur.
 - Såfremt der er mistanke om råd eller svamp foretages udhugning evt.  

 boreprøver for en nærmere undersøgelse af de angrebne trædele.
 - Er der konstateret råd eller svamp, skal de angrebne dele udskiftes.
 - Prøver af træet kan forlanges indsendt til undersøgelse hos f.eks.  

 Teknologisk institut.
 - Ved udskiftning af skrogdele skal det tilstræbes, at stødfordelingen er  

 korretkt, dog kan der i visse tilfæle udføres en anden stødfordeling, men  

 dette er en vurdering i hvert enkelt tilfælde.
- 2 eller flere maskinfundamentsbolte uddrives.
Såfremt boltene er af  

 sømetal/hvidmetal (en legering af tin og bly tilsat antimon) trækkes boltene  

 kun, hvis der konstateres uregelmæssigheder.
 - 2 eller flere gennemgående bolte i kimingsvægere uddrives.
 - Sanitære afhøbsrør med lukkemidler skal kontrolleres.
 - Kontrol af spigerne ved periodiske hovedsyn.
 - Dimension, antal og tilstand skal vurderes ved hvert syn.
 - Afledning i det elektriske system skal konrolleres (megattest).
 - Tæring opstår ved mastevanter og stag samt ved alt metal, der har  

 forbindelse med elkabler, lampesteder, lanterner m.m.
 - Spigerdimension skal i almindelighed være 2 gange klædningstykkelsen  

 plus 1' og være »danske skibsspiger«, dvs. at spigeret skal have  

 samme kvadratiske tværsnit over hele lægden og være passende beskyttet mod  

 tæring.
 - Spigerantal skal eksempelvis for hver dobbeltspant være 3 eller 2 plus 1  

 stuvebolt.
- Inden inddrivning pakkes spigret under hvoedet med en visk af bomuld  

 eller værk.
Hullet proppes eller udfyldes med sand/cement blanding.
- Spigertilstand skal vurderes ved stikprøve.
Antal af stikprøver må bero  

 på et skøn over skibets tilstand.
Mest udpræget tæring findes på den våde  

 overflade i nærheden af andre metaller (jordledningsplader etc.), under  

 maskinrum, i bøgeplanker m.v.
 - En ruststribe eller vandskjold på yderklædningen (spigrene sveder)  

 antyder, at spigret enten er træet eller løst.
- Almindeligvis sker der en fortløbende udskiftning ved de årlige  

 kølhalinger.
Dette indføres i tilsynsbogen med antal og placering af skibets  

 fører.
 - Såfremt ingen udskiftning af spiger har fundet sted mellem hovedsynenes  

 afholdelse, bør man ved indpurring forsikre sig om spigrenes tilstand.
 - Uanset om en indpurring falder heldigt ud, må der med mellem fremlægges  

 et eller flere spiger til bedømmelse.
 4. Roret og rorbeslagene undersøges for slitage og  

 tæringer samt løse stuve- og klinkbolte.
 - Tolerancer i lejer måles.
 - Hvis der ikke konstateres ydre skader, de tilladelige lejetolerancer  

 ikke er overskredet og der ikke er løse forringer/bøsninger, behøver roret  

 ikke at løftes/afmonteres.
 6. Roret m.v. undersøges som angivet under punkt 4.
 Ved undersøgelse og evt. fornyelse af lejer m.v. skal følgende iagttages:
 - Syntetiske materialer må ved udskiftning af rortappe over 75 mm og af  

 rorstammer over 90 mm ikke erstatte bronze eller rustfrit stål, medmindre  

 lejetrykket er vurderet og fundet i orden.
 Tolerancerne ved fornyelse skal være i overensstemmelse med fabrikantens  

 anvisninger, men for metalbøsninger skal disse være minimum 1 mm.
 - For tryksmurte lejer skal tolerancerne specielt vurderes.
 Følgende tilladelige lejetryk kan anvendes som vejledning:
Stål mod rustfrit stål eller bronze PL = 70 KP/kvcm Stål mod hvidmetal oliesmurt PL = 45 KP/kvcm Stål mod synterisk materiale af passende hårdhed PL = 45 KP/kvcm Stål mod pokkenholt eller syntetisk materiale med forholdsvis lille  

 hårdhed PL = 25 KP/kvcm - Når rortappe m.v. monteres, skal det omhyggeligt sikres, at pakninger  

 monteres i overensstemmelse med godkendte tegninger, at bøsninger sikres mod  

 rotation og at alle møtrikker sikres mod bevægelse.
 - Splitter kan kun accepteres som sikringer, hvis de går igennem både bolt  

 og møtrik.
 - Dækplader boltet eller hæftesvejst under et leje må ikke betragtes som  

 en del af noget sikringsarrangement.
Pålægning af nyt materiale - Hvor rorstamme og rortap kasseres på grund af slid eller korrosion, kan  

 de drejes rene og nyt materiale pålægges ved påsvejsning af f.eks. rustfrit  

 stål, eller metallisering (efter aftale med skibsinspektøren).
 - Rorstamme og rortappe må på grund af korrosion eller afdrejninger for  

 reparation ikke komme ned under ca. 95 pct. af den oprindelige  

 minimumsdiameter ifølge rorberegningen.
 - Efter pålægning af nyt materiale ved påsvejsning skal der foretages en  

 varmebehandling for afhjælpning af svejsespændinger.
 - En passende temperatur vil være 600 grader-650 grader C, hvor  

 temperaturen holdes i 1 time pr. 25 mm diameter.
 - Efter varmebehandling og afdrejning skal ovennævnte dele nøje undersøges  

 for revner, evt. ved brug af magnaflux, ultralyd, crack test eller lign.
 - Når ror eller rorstamme har været afmonteret for reparation, skal der  

 foretages en nøjagtig genoplining af disse, og tolerancer i lejer  

 kontrolleres.
Vredne rorstammer - Hvor en rorstamme har været udsat for en overbelastning, der har  

 forårsaget en blivende formforandring (vridning), afhænger den fortsatte  

 anvendelse af rorstammen af vridningens størrelse i forhold til længden af  

 rorstammen.
1 = længde af den vredne del af rorstammen angivet i mm d = diameter af den vredne del af rorstammen angivet i mm c = vridningsvinklen angivet i grader Når 1/d større end eller lig med c, kan rorstammen fortsat anvendes uden  

 varmebehandling, når den med tilfredsstillende resultat er undersøgt for  

 overfladerevner og andre fejl.
For revne undersøgelse anvendes penetration  

 test.
Når 5 1/d større end eller lig med c mindre end 1/d, skal rorstammen  

 afmonteres og gives en afspændingsvarmebehandling.
Temperatur ca. 600  

 grader-650 grader C, med en afkølingshastighed på 1 time pr. 25 mm diameter.  

 Varmebehandlingen skal ske med hele rorstammen i ovnen.
 - Efter afslutning af varmebehandling og eventuel afdrejning skal  

 rorstammen undersøges for revner ved penetration test eller magnaflux.
 - Hvor nødvendigt skræres en nyt not, og den eksisterende svejses til,  

 drejes af og varmebehandles som angivet under pålægningen af nyt materiale på  

 rorstammer.
 7 og 8 på dækket udersøges skandæk, vaterbord, støtter samt dæksplanker,  

 kalfatringen kontrolleres især rundt støtter og ved skandæk samt ved rufkarme  

 og luger, hvor kalfateringen erfaringsmæssigt er »blød«.
 - Endvidere kontrolleres luger, lugedæksler, nedgangskapper med  

 lukkemidler, maskinruf, dækshuse og andre opbygninger, såsom bak. etc.
 - Er der kontateret råd eller svamp, skal de angrebne dele udskiftes.  

 Prøver af træet kan forlanges indsendt til undersøgelse hos f.eks.  

 Teknologisk Institut.
 Ved udskiftning af skrogdele skal det tilstræbes, at stødfordelingen er  

 korrekt, dog kan der i visse tilfælde udføres en anden stødfordeling, men  

 dette er en vurdering i hvert enkelt tilfælde.
 9. Det påses/kontrolleres, at befæstigelser af rig,  

 spil og trawlgalger med tilbehør af blokke, skildpadder, beslag, sjækler og  

 wirer m.v. er forsvarlig, og at der ikke er brud, nedslidning eller anden  

 defekt på delene.
 10. Ved indvendig besigtelse af skroget undersøges  

 skibets langskibs elementer, kølsvin, kimingsvægere, bjælkevægere, sætgang  

 samt »slangerne« dvs. vægerne på hver side af maskinfundamenter,  

 »slangerne« erstatter som bekendt kølsvinet i maskinrummets længde.
 - Endvidere undersøges tværskibs elementer såsom skodder, spanter,  

 dæksbjælker, bjælkeknæ, spec. undersøges topenderne på spanterne, enderne på  

 dæksbjælker og kravellerne ved ruf og luger.
 - Det påses, at de vandtætte skodder er intakte og at den fornødne styrke  

 er opretholdt.
 - Såfremt der er mistanke om råd eller svamp foretages udhugning evt.  

 boreprøver for en nærmere undersøgelse af de angrebne trædele.
 - Er der konstateret råd eller svamp, skal de angrebne dele udskiftes.
- Såfremt ejeren ikke vil acceptere skibsinspektørens vurdering af træets  

 tilskand, skal det forlanges, at prøver indsendes til undersøgelse hos f.eks.  

 Teknologisk Institut.
De hermed forbundne udgifter afholdes af ejeren.
 - Ved udskiftning af skrogdele skal det tilstræbes, at stødfordelingen er  

 korrekt, dog kan der i visse tilfælde udføres en anden stødfordeling efter en  

 vurdering i hvert enkelt tilfælde.
 - Ved udskiftning af spanter kan tilkomstforholdene ofte være særdeles  

 besværlige, de enkelte spantestykker udføres da i så lange længder som  

 muligt, så en rimelig stødfordeling opnås.
 - Bov og hækbånd, for- og agterstævn undersøges, endvidere foretages  

 besigtigelse under dørk, bag skabe, kistebænke og andre lukkede rum så vidt  

 det er muligt.
 - Dørken i maskinrum fjernes for besigtigelse af fundamenter, bundstokke  

 m.v. samt disses fastgørelse.
 20. Antal og vægt af ankre og kæde kontrolleres at  

 opfylde gældende regler.
 22. Styremaskine, nød-/reservestyringsarrangement og  

 styreledning kontrolleres, idet den skibsbygningskyndige inspektør tager sig  

 af de rent mekaniske arrangementer, dvs. nødrorpind, styreledninger o.a.,  

 medens den maskinkyndige inspektør skal tage sig af elektriske og hydrauliske  

 anlæg.
23. Det undersøges, om der er foretaget ændringer,  

 fornyelser eller udskiftning af nogen art siden sidste hovedsyn, og i givet  

 fald om ændringerne er udført forsvarligt og forskriftsmæssigt og om det har  

 væsentlig indflydelse på skibets stabilitetsforhold.
Hvis det skønnes  

 nødvendigt, foretages en vægtopgørelse og evt. et rulningsforsøg.
 - Ved større ændringer/ombygninger forlanges tegninger og beregninger  

 indsendt til direktoratet.
3. VEJLEDNING FOR BESIGTIGELSE AF TRÆSKIBE VED 1.  

 HOVEDSYN En beskrivelse af forhåndsgodkendelse, synsvirksomhed og normal praksis  

 omfatter flg. hovedpunkter:
3.1 Forhåndsgodkendelse Syn og besigtigelse afholdes afhængig af arbejdets afvikling, f.eks.  

 således:
3.2 Køl og stævne 3.3 Spanterejsning 3.4 Dækslag, dæksbjælker, kraveller, dæk, vægere, knæ, kølsvin 3.5 Opklædning, fundamenter, skodder, garnering, spigre, bolte, rorgrej,  

 stævnrør samt åbninger/gennemføringer i skrog og dæk 3.6 Færdigt skrog før afløbning, overbygninger (apetering) maskinrum,  

 styremaskine.
3.7 Opstående på dæk 3.8 Stabilitet 3.9 Prøvetur og aflevering 3.1. Forhåndsgodkendelse Inden bygning påbegyndes, foretages i direktoratet for skibe med en  

 tonnage på 20 og derover og lokalt ved kontorerne for skibe med en tonnage  

 mindre end 20 en forhåndsgodkendelse på basis af tegninger eller byggeskema.  

 Godkendelsen afhænger af, hvilke byggeregler skibet skal dimensioneres og  

 bygges efter (bekendtgørelsen af 1947, klasseregler eller for mindre fartøjer  

 efter almindelig bådebyggertradition).
 - I forhåndsgodkendelsen er det en betingelse, at der til bygning af  

 skibet anvendes materialer af bedste kvalitet, passende lagret tømmer, som er  

 fri for knast, skær, splint, råd og svamp.
 3.2 Køl og stævne m.v.
 Køl og stævne samt bjørne besigtiges for kontrol af tømmerkvalitet samt  

 opfyldelse af dimensionskrav.
 Endvidere grundig kontrol af tildanning og samlinger mellem  

 køl/stævne/bjørne.
 Endelig kontrolleres udhugning af spunding i køl og stævne.
3.3 Spanterejsning Spanter besigtiges for kontrol af tømmerkvalitet samt opfylese af  

 dimensionskrav, herunder også tømmerafstand.
 Endvidere grundig kontrol af tildanning af bundstokke og spantetømmer,  

 samt kontrol af stød/samlinger, som skiftes godt klar af hinanden og i  

 overensstemmelse med de anvendte byggeregler.
 Hvad angår enkelt/dobbelttømmer og anvendelse heraf henvises til bygge- og  

 klasseregler.
 3.4 Dæk m.v.
 Besigtigelsen af dækslag omfatter en kontrol af dæksbjælker, kraveller,  

 samt normalt også vægere, knæ og kølsvin.
 For samtlige skrogelementer omfatter kontrollen tømmerkvalitet, opfyldelse  

 af dimensionskrav og den praktiske udførelse af arbejdet.
 Dæksbjælker kontrolleres endvidere for korrekt bjælkeafstand samt for  

 øgede dimensioner ved luger, master og ruf.
 Kraveller isættes som forstærkning af dæk i nødvendigt omfang ved kapper,  

 luger, ruf m.v.
Dæk omfatter skandæk, vaterbord og dæksplanker.
Her kontrolleres, at det  

 praktiske arbejde er udført korrekt hvad angår stødfordeling og tilpasning.
 Endvidere er det vigtigt at sammenholde stødfordeling i skandæk og  

 vaterbord med placering af skodder samt stødfordeling i vægere.
 Vægere omfatter bjælkevæger, sætgang,kimingsvægere og sidekølsvin  

 (slanger), og det kontrolleres, at det praktiske arbejde er udført korrekt  

 hvad angår stødfordeling og tilpasning.
 Som nævnt ovenfor sammenholdes stødfordeling i vægere med placering af  

 skodder samt stødfordeling i skandæk og vaterbord.
Knæ anbringes vandret på dæksbjælker i for- og agterskib som bov- og  

 hækbånd efter pågældende byggeregler.
Lodrette jernknæ anbringes ud for  

 lugeendebjælker, mast, ruf m.v.
 Kølsvin kontrolleres for tilpasning og omlæng på sitters og bundstok, og  

 såfremt der foretages udskæring eller afbrydelse i kølsvin for motor, ilægges  

 sidekølsvin (slanger) for at opveje den manglende styrke.
3.5 Opklædning Opklædning omfatter udvendige klædningsplanker samt indvendige  

 garneringsplanker og samtidig vil normalt også fundamenter, skodder, spigre,  

 bolte, rorgrej, stævnrør samt åbninger i skrog/dæk være klar til besigtelse.
Klædningsplanker kontrolleres for kvalitet og opfyldelse af  

 dimensionskrav, endvidere at tilpasning til spanter og at tilpasning af stød  

 og nådder udføres korrekt.
Samtidig kontrolleres, at stødfordelingen er  

 udført korrekt (1.2.3-systemet).
 Garnering eller indvendig klædning kontrolleres for kvalitet og opfyldelse  

 af dimensionskrav.
 Skodder anbringes med anlæg mod et spant og kontrolleres for kvalitet og  

 opfyldelse af dimensionskrav.
 Endelig kontrolleres skoddets kalfatring.
Skoddets dimensioner kontrolleres ligeledes, hvilket kan ske i henhold  

 til. f.eks.
Bureau Veritas' træregler for 1963, som foreskriver en  

 minimumstykkelse på 24 mm, hvis højden mellem bundstokkens overkant i  

 centerlinien og overkant bjælke samme sted er mindre end 1,6 m.
Hvis højden  

 er større, skal tykkelsen være mindst 1,5 pct. af den aktuelle højde.
Der  

 skal desuden monteres vandrette stringere med en maksimal afstand på 30 gange  

 skoddets planketykkelse.
Fundamenter for hovedmaskine fremstilles af eg eller stål i forsvarlig og  

 solid udførelse, afhængig af motorstørrelse og type.
Fundamenter tilpasses  

 omhyggeligt til bundstokke og sitterser samt evt. ekstra tømmer, og sikres og  

 fastgøres med gennemgående fundamentsbolte og stuvbolte i bundstok og  

 sitters.
Såfremt motor eller gear af pladshensyn nødvendiggør udhugning i  

 spanter eller bundstokke, må disse forstærkes ved isætning af ekstra tømmer  

 eller ved påboltning af jern- eller pladespant og bundstokke, så forsvarlig  

 styrke/stivhed er genoprettet.
 Spigring kontrolleres overalt i opbygningen og kontrollen omfatter  

 kvalitet, dimension, antal og placering.
Forboltningen kontrolleres overalt i opbygningen og kontrollen omfatter  

 også her kvalitet, dimension, antal og placering.
Det er meget væsentligt at  

 gøre sig klart, hvor stor betydning forboltningen har på skibsskrogets  

 styrke, stivhed, bøjelighed m.v.
Derfor må opmærksomheden rettes mod de  

 forborede huller for boltene.
Disse huller bores ca. 1 1/2 mm mindre end  

 boltediameteren.
Rorgrej omfatter ror, rorstamme, lejer, rorbrønd, pakdåse og mekaniske  

 styrearrangementer.
Kontrollen af samtlige elementer i rorgrejet udføres i  

 henhold til godkendte tegninger.
Stævnrør besigtiges inden isætning og kontrol af materialekvalitet og  

 dimension foretages.
Ligeledes skal man inden montering af stævnrør  

 kontrollere godstykkelse i agterstævn efter udboring, idet er ikke må  

 borttages mere end 50 pct. af sidehugget, målt udvendigt på stævnen.
 Stævnrøret tilplettes og monteres under forvarmning, efter montering beges  

 hulrum mellem stævnrør og agterstævn.
 Stævnrørets yderste bæring, som skal overføres den største rotationskraft,  

 skal have en længde ikke mindre end bæringens diameter.
Åbninger/gennemføringer i skrog og dæk omfatter søventiler, ekkolod, log,  

 sonar, asdic m.v.
I dæk er det udstødsrør fra hoved- og hjælpemotor, oliefyr,  

 kabler, hydraulikrør m.v.
 Generelt kan det anføres, at gennemføringen ikke må forringe styrken eller  

 intergriteten af det skrogelement, der gennembrydes.
3.6 Færdigt skrog før afløbning omfatter afsluttende syn på det færdige  

 skibsskrog, herunder kalfatring, begning af den færdige kalfatring, samt  

 kontrol af monterede rorgrejer.
Inden afløbning skal det kontrolleres, at  

 amningsmærkerne er anbragt korrekt.
Såfremt tidspunktet i opbygningen  

 tillader det, kontrolleres endvidere overbygninger, aptering, maskinrum,  

 lastrum og montering af styremaskine.
 Overbygninger - dvs. dækshus, styrehus, bak m.v. kontrolleres evt.  

 tidligere under opbygning hvad angår materialer, dimensioner, karmhøjder og  

 praktisk udførelse, men på nuværende tidspunkt kontrolleres, at fastgørelse  

 til skrog udføres solidt og forsvarligt, samt at døre, vinduer og øvrige  

 lukkemidler er udført forskriftsmæssigt.
 Aptering besigtiges og kontrolleres i henhold til godkendte tegninger samt  

 bekendtgørelse for opholdsrum.
 Maskinrum - sidste besigtigelse for kontrol af forsvarlig fastgørelse af  

 løse brændstoftanke og støtter fra kraveller til bundstokke.
 Lastrum - sidste besigtigelse for kontrol af støtter i last, pauner samt  

 evt. placering af ballast.
 3.7 Opstående på dæk omfatter lønning, skanseklædning, masker, afstagning,  

 luger, kapper m.v.
Lønning og skanseklædning kontrolleres for materialekvalitet og  

 dimensionskrav samt højde over dæk.
Endvidere kontrolleres, at lænseportareal  

 svarer til gældende bestemmelser.
 Master, afstagning kontrolleres for materialekvalitet samt dimensionskrav  

 og at forankring i skibsskroget er udført solidt og forsvarligt.
Luger, kapper og disses karmhøjder kontrolleres i henhold til anvendte  

 byggeregler.
Såfremt luger udføres i stål eller aluminium henvises til Dansk  

 Værftstandard for dimensioner.
3.8 Stabilitet undersøges i henhold til Skibstilsynets Retningslinier for  

 Kontrol med Fiskeskibes Stabilitet, resp.
Skibstilsynets Meddelelser nr. 305.
 3.9 Prøvetur afholdes og bør overværes af en repræsentant for  

 skibstilsynet.
 Aflevering - hverved forstås afsluttende 1. hovedsyn af skibstilsynet med  

 udlevering af relevante certifikater m.v.
4. VEJLEDNING FOR BESIGTIGELSE AF TRÆSKIBE VED  

 MOTORUDSKIFTNING Hovedsynet, der skal afholdes i forbindelse med en motorudskiftning,  

 omfatter følgende hovedpunkter:
4.1 Skrogsyn 4.2 Fundamenter, bundstokke m.v.
4.3 Kølsvin og kimingsvægere 4.4 Søventiler 4.5 Stævnrør 4.6 Rorbrønd 4.7 Hæl og agterstævn 4.8 Olietanke 4.9 Udstødsrør 4.10 Ventilation 4.11 Rorarrangement 4.12 Stabilitet Skrogsyn 4.1 Udføres som beskrevet ved det periodiske syn.
 4.2 Fundamenter m.v.
Stålfundamenter med afstivning og forboltning bedømmes, efter  

 hovedmotorens vægt, effekt samt type, for statisk og dynamisk påvirkning.
Ved  

 stålfundamenter bedømmes svejsninger, inden motoren går på plads.
Såfremt  

 fundamentsbolte genbruges, trækkes alle bolte for eftersyn og ompakning.  

 Fundamentsbolte af bronze udtages kun ved skibsinspektørens forlangende.
Langskibsfundamenter af træ skal være rimeligt lagret, altså tørt, og skal  

 tilpasses bundstokke med vandrette anlægsflader.
Udhug må ikke forringe  

 bundstokkens førlighed ud og ind i væsentlig grad.
Ved siden af de  

 gennemgående fundamentsbolte sikres fundamentet med stubbolte til bundstokke  

 eller sitterser.
 Om nødvendigt skal spantemellemrum udfyldes med træ under hovedmotorens  

 anboring til fundamentsbolte.
 Dette træ kan udføres som sitterser tilplettet klædning og fundament.
Tværskibsfundamenter af træ skal udføres i mindre skibe som bundstokke med  

 forøget sidehug.
Bundstokke skal her forboltes solidt til køl evt. kølsvin og  

 til vægere.
Hovedmotorens udformning kan medføre, at der skal udspares i bundstokke og  

 sitterser for at give plads til henholdsvis svinghjul og gear med  

 koblingsflange eller koblingsmuffe.
Kompensation for det manglende  

 modstandsmoment skal udføres med ekstra sidetømmer eller ved indsættelse af  

 stålspant- og bundstok.
Dette bestemmes i hvert enkelt tilfælde af den  

 synende skibsinspektør.
4.3 Kølsvin og kimingsvægere Kølsvinets tilstand bedømmes, forboltning efterses.
Sidekølsvin (slanger)  

 udført efter reglerne kan erstatte kølsvinet.
Kimingsvægere i motorrum vurderes for tilstand og for modstandsmoment.  

 Udkap for olietanke, søventiler eller andet kan forekomme.
Nødvendig  

 kompensation af det tabte modstandsmoment skal kræves.
Kimingsvægere kan have  

 aftagende modstandsmoment mod agterstævnen.
Forboltning og tilspigring  

 udføres efter reglerne.
4.4 Søventiler gennem klædningen skal have en passende flade at pakke  

 vandtæt på og skal tilspændes enten med rørgevind eller med 4 stk.  

 flangebolte.
Flagens diameter skal være det dobbelte af hullets diameter.
For  

 at nedsætte korrosion af hulkanten kan der indsættes en ikke elektrisk  

 ledende isolator, f.eks. neopren eller lignende.
Søventilen skal monteres så tæt på gennemføringen som muligt.
Såfremt  

 pladshensyn mellem spanter ikke tillader dette, kan gennemføringen føres ind  

 til inderkant af spanter, hvor rørenden fastspændes til en ters sikret til  

 spanterne.
 Hul efter ikke anvendte søventiler afblændes med træprop glat med  

 klædningen og sikres på indvendig side ved påspigring af træstykke tilpasset  

 mellem spanterne med tykkelse som klædningen.
 Søventilerne skal forinden montering bedømmes for styrke og evt.  

 støbefejl.
 4.5 Stævnrørets udformning og udførelse bedømmes med henblik på at skulle  

 indspændes vandtæt i skroget (agterstævnen), og at det ved indfæstningen skal  

 kunne overføre den normerede effekt.
Hovedmotorens opstilling bestemmer skrueakslens retning og hermed  

 stævnrøret.
Hullet bores med borestang så nøjagtigt, at stævnrøret nærmest  

 skal presses på plads.
 Stævnrørets yderste bæring, som skal overføre den største rotationskraft,  

 skal have en længde ikke mindre end bæringens diameter.
Når stævnrøret er tilplettet, monteres det endeligt.
Stævnrøret forvarmes  

 for at øge tilspændingen.
Eventuelle hulrum mellem stævnrør og agterstævn  

 udfyldes med beg som kalfatringsmiddel.
 For at sikre de yderste stævnsrørsflange til agterstævnen indsættes  

 specielt fremstillede pindbolte med trægevind (fransk skrue).
4.6 Rorbrønd eller rorrør udføres af stål (sømløs) med en godstykkelse  

 passende til yderklædningens styrke.
Røret forsynes med tilspændingsflange på  

 agterstævnen og tilspændes med genvindflage eller med gennemgående bolte på  

 indvendig side af agterstævn.
Rorrøret kan også føres gennem agterstævn og  

 dæk med tilspænding på dækket.
I så tilfælde skal der være passende  

 afstøtning mellem dæk og agterstævn.
 Når rorrøret udmunder under dæk, forsynes det med pakdåse.
Rorbrønden i aldre fartøjer kan være udført af træ og skal ved efter syn  

 kontrolleres for evt. råd.
Samtidig skal kalfatringen efterses.
4.7 Der kan tillades udkap i hælen for at gøre plads til den valgte  

 propeller.
Det påses at tværkraften fra rormomentet kan overføres i det til  

 rådighed værende hæltværsnit.
 Hælen kan erstattes helt eller delvis af stål.
Agterstævntræet vurderes i sin helhed for konstruktion, sammenføjning og  

 tilstand til bestemmelse af overføring af den normerede hestekraft.
Udboring  

 til stævnrør må ikke borttage mere end 50 pct. af sidehugget.
Dersom dette overskrides, skal agterstævnen forstærkes med stålplade, der  

 rækker fra køl til op over udboringen.
Stålpladen erstatter herved evt.  

 svalejern mellem agterstævn og køl.
Stålpladen forboltes med gennemgående  

 bolte, som enten tilspændes eller påsvejses/nittes.
For at overføre kræfterne fra propelleren, kan det være nødvendigt at  

 forbinde omtalte stålplade til kølen ved at påsætte endnu en stålforstærkning  

 af ca. 1-2 m længde på begge sider af kølen.
Denne forstærkning kan også  

 udgøre hælen som omtalt ovenfor.
 Stålpladens tykkelse bestemmes på stedet.
 4.8 Olietanke bør ved motorudskiftning udtages for tilsyn af skrogets  

 indvendige side og bedømmelse af tankenes surringsbolte og  

 befæstigelsessteder.
I motorrum med høj lufttemperatur og varmeudstråling må man være særlig  

 opmærksom på trækonstruktionernes udtørring.
Olietanke kan virke som  

 radiatorer og udtørre yderklædningen med lækager til følge.
 4.9 Udstødsrør ført gennem rufsider af træ eller gennem trædæk skal sikres  

 imod at antænde nærliggende træ ved at overholde de foreskrevne afstande til  

 brændbart materiale og ved at isolere med godkendt materiale, der skal  

 inddækkes korrekt.
 Udstødsrør, der føres igennem yderklædningen, skal godkendes særskilt.
 4.10 Ventilation til motorrummet gennem luftkanaler skal sikres mod  

 vandindtrængning med tilstrækkelige karmhøjder og lukkemidler.
 4.11 Roret med dets beslag, lejer og bøsninger m.v. undersøges som  

 beskrevet under det periodiske syn, bemærkning nr. 4 og nr. 6.
Herudover skal sikres, at rorstammens styrke, d.v.s. materialekvalitet og  

 dimension, stadig er tilstrækkelig til den effekt, den nye motor kan yde.
Som  

 en kontrol herpå skal der foretages en beregning af rorstammens diameter m.v.  

 som angivet i »Skibstilsynets Meddelelser« nr. 286 (A-bog 30.1.3).  

 Som en konsekvens heraf skal der, hvis det findes påkrævet, stilles krav om  

 en ny rorstamme med en bedre materialekvalitet og/eller større diameter.
 4.12 Stabiliten for skibet skal som minimum undersøges ved en  

 rulningsprøve såvel før som efter en motorudskiftning/ombygning som angivet i  

 Skibstilsynets Retningslinier for Kontrol med Fiskeskibes Stabilitet, afsnit  

 C, resp. »Skibstilsynets Meddelelser« nr. 305.
5. VEJLEDNING FOR BESIGTIGELSE AF TRÆSKIBE EFTER  

 HAVARI 5.1 Ved en genopbygning af skibet efter et havari skal beskadigede  

 elementer erstattes i fuldt omfang, og det skal påses, at den korrekte  

 stødfordeling og forboltning bibeholdes.
5.2 Stødfordelingen skal udføres således, at der overalt i klædningen skal  

 være mindst tre spantefag mellem stød i to ved siden af hinanden liggende  

 range, to spantefag, når der er een rang imellem, og et spantefag, når der er  

 to range imellem.
Mellem to stød på samme spant skal mindst være tre range.
Stød i klædningen må skiftes godt klar af skodderne.
Stød i kølplanken må  

 ikke være nærmere køllask eller mast end 1,5 m.
Stød i bakholtet må skiftes klar af stød i vaterbord og bjælkevæger.
De  

 midtskibsklædnings- og dæksplanker skal være mindst 6 m lange.
Der skal overalt være mindst 2 bjælkeafstande mellem stødene i 2 ved siden  

 af hinanden liggende range.
Mellem 2 stød på samme bjælke skal der være  

 mindst 3 range.
 Bjælkevægers, sætgangs og kimingsvægeres enkelte længder samles med  

 vandrette laske, hvis længde mindst skal være på 3 1/2 gange vægerens bredde  

 og laskene må skiftes godt klar af lasken i vaterbordet samt klar af lugerne.
 Efter en vurdering i det enkelte tilfælde kan det tillades, at sætgangen  

 stumpstødes.
 Kan den anførte stødfordeling ikke overholdes, kan dette i visse tilfælde  

 godkendes, såfremt den langskibs styrke opretholdes ved isætning af en eller  

 flere vægere af en tilstrækkelig længde.
 Forboltningen skal udføres i overensstemmelse med anerkendte normer.
 5.3 Nådder og stød i den bestående klædning skal omhyggeligt gennemgås, da  

 kalfatringen nemt kan have løsnet sig i forbindelse med havariet.
 5.4 Generel fremgangsmåde ved besigtigelse efter havari:
 1. Foreløbig reparation for sejltilladelse til  

 reparationshavn.
 2. Endelig udbedring af havari på skrogets enkeltdele.
 3. Indføring i tilsynsbog o.a.
 Definition:
 Ved havari forstås overlast på skrog, som gør skibet helt eller delvis  

 usødygtigt.
 1. Afhængig af havariets omfang stilles krav om hvilke  

 foreløbige reparationer, der anses for tilstrækkelige,for at skibet kan  

 forsejles med eller uden last og besætning.
 - Lækager i skrog kan f.eks. tætnes ved anvendelse af vandafvisende  

 tætningsmiddel som tælle, konsistensfedt eller andet, afdækket med lærred  

 påspigret med anvendelse af trælister, krydsfiner etc.
 - Sådanne forhold kan alene bestemmes efter de givne forhold.
 - Reserveopdrift til vandfyldt skrog i form at tomme olietromler eller  

 andet opdriftsmiddel kan tages i anvendelse.
Generelt 2. Såfremt praktiske hensyn besværliggør total  

 udskiftning af træskrogets enkeltdele, kan mellemgående løsninger anvendes,  

 idet der tages hensyn til bevarelsen af et tilstrækkeligt modstandsmoment, en  

 forsvarlig stødfordeling for de berørte dele og for konstruktionen i sin  

 helhed.
Begrænsning Såfremt der vælges en ringere løsning, må det overvejes at begrænse  

 skibets anvendelse ved angivelse af Fartsområde Tidstermin Nedlastning Evt. fart.
 Eksempler på mellemgående løsninger er:
 Bjælker: Helbjælker samles med laskeplader af stål forboltet med minimum 3  

 gennemgående bolte på hver side af stød.
 Vægere og sætgang: Vægere og sætgang med overliggende lask eller stød  

 forøges med yderligere en sætgang forboltet med gennemgående bolte.
 - Lask i bjælkevægere og stød i sætgang skal have en indbyrdes afstand på  

 mindst 3 spanteafstande.
 - Lask i bjælkevæger kan erstattes af stød ved indsætning af ekstra  

 sætgang eller ved påboltning af stålplade rækkende 2 spanteafstande på hver  

 side af stød.
 Spanter: Samlinger mellem spantetømmernes enkeltdele (bundstok, sitters  

 med oplænger) må i almindelighed ikke være mindre end afstanden mellem 3  

 klædningsplanker.
Køl: Udskiftning eller reparation af køl skal finde sted, når mere end 1/4 af regeltværsnitsarealet er borte.
Ekstrakøl af træ forboltet gennem  

 bundstokke og kølsvin kan accepteres som fuldstændig reparation.
 - Anvendelse af gennemboltede stålplader på siden af køl evt. forbundet  

 med stråkøl af stål kan ligeledes accepteres.
 Hæl: Hælen, som indeholder underste rorleje, vil helt eller delvis kunne  

 erstattes af stålkonstruktion.
 Stævn: Topenden af forstævn eller partiel del af stævn kan erstattes af  

 påboltet stævnstykke med laskelængde 3 1/2 gange regeldimension ud og ind.
 Ved kortere laskelængder udføres inderstævn afhængig af tilkomstforhold  

 eller stævnen forstærkes med » stævnsko« af stål med gennemgående  

 bolte.
Havari mellem samlingen køl/forstævn kan erstattes af et groet tømmerknæ  

 »Krigen« gennemgående forboltet til kølsvin og bjørn.
Ved kort  

 laskelængde anvendes påboltet stålforstrækning - laskeplader.
Klædning: Klædningsplanker må ikke nedslides med mere end 1/4 af  

 regeldimension.
Udskiftning fra stød til stød skal følge reglerne eller  

 begrænsning skal overvejes som nævnt indledningsvis.
 - Partiel udspunsning kan anvendes efter 1/4 reglen i begrænset omfang.
 - Spunsning på kant skal være så udførlig, at stykket kan spigres på spant  

 og kalfatres normalt.
 3. Ændringer foretaget som adskiller sig fra  

 byggeregler skal anføres i tilsynsbogen (rapport) og med angivelse af evt.  

 begrænsninger i afsnit II.
6. VEJLEDNING FOR BESIGTIGELSE AF TRÆSKIBE VED  

 FORLÆNGELSE 6.1 Forinden arbejdet med forlængelsen påbegyndes, skal der fra  

 direktoratet/kontoret foreligge godkendelse, tegninger og/eller beskrivelser  

 af forlængelsen.
 Såfremt skibet efter forlængelsen får en tonnage på 20 (BRT eller GT)  

 eller derover, foretages tegningsgodkendelsen i direktoratet; i de øvrige  

 tilfælde på det stedlige kontor.
 6.2 I det forlængede område samt i de tilstødende områder, der berøres for  

 og agter for kapningen, skal der hovedsageligt isættes materialer med  

 dimensioner som de eksisterende.
 6.3 Udover hvad der er angivet i pkt. 6.2, skal de forskellige elementer i  

 det berørte område udføres og isættes i overensstemmelse med de efterfølgende  

 punkter:
 1. Køllasken udføres med en længde på mindst 5 gange  

 kølens højde og forsynes med låseklods og skørnagle.
 Svalejern af en passende dimension monteres på begge sider af kølen med en  

 længde på mindst 2 spantefag udover lasken på hver side af denne.
 Det vil normalt være tilstrækkeligt at isætte et nyt kølstykke i det  

 berørte område.
2. Et nyt kølsvin isættes med en dimension, der er i  

 overensstemmelse med det nye dimensionstal.
Evt. laske udføres om anført for  

 kølen.
Lasken i kølsvinet må ikke placeres nærmere køllasken end 2,5 m.
 3. I hele lastrummets længde isættes i hver side endnu  

 en sætgang og kimingsvæger af samme dimension som de eksisterende.
 4. Stød i kølplanken må ikke placeres nærmere  

 køllasken en 1,5 m.
 5. Inden for det forlængede område må der ikke udføres  

 stød i klædnings- eller dæksplanker eller andre langskibs elementer.
 Den øvrige stødfordeling i det berørte område i klædnings- og dæksplanker,  

 sætgang samt i bjælke- og kimingsvæger skal udføres i overensstemmelse med  

 bestemmelserne i pkt. 5.2.
 6.4. Der skal efter endt ombygning foretages en ny stabilitetsundersøgelse  

 i overensstemmelse med kravene i Skibstilsynets Retningslinier for Kontrol  

 med Fiskerskibes Stabilitet, resp. »Skibstilsynets Meddelelser« nr.  

 305.
 6.5 Der skal efter endt ombygning foretages en nye tonnagemåling.
 6.6 Efter endt ombygning vurderes den eksisterende ankerudrustning, idet  

 denne skal være i overensstemmelse med bestemmelserne herfor i  

 »Skibstilsynets Meddelelser« nr. 386.
7. VEJLEDNING FOR BESIGTIGELSE AF TRÆSKIBE VED  

 UDTAGNING AF DAM 7.1 Ved ombygning af skibe med dam til skibe uden dam skal følgende  

 foretages:
 1. Udtagning af de med huller forsynede planker.
 2. Udtagning af damdæk, bjælker, damtragt, ørestykke  

 og damdæksvæger.
3. Anbringelse af kølsvin.
Hvis kølsvinets styrke ved  

 indbygning af motor forringes, må der yderligere anbringes sidevæger.
 4. Anbringelse af nye spanter, enkelte eller dobbelte,  

 efter gældende regler.
 5. Anbringelse af nye bundstokke stødende skiftevis på  

 hver side af kølen.
 6. Anbringelse af nye planker i klædningen.
 7. Anbringelse af garnering.
8. For så vidt der anbringes luge, må bjælkerne ved  

 enden af denne gøres særlig stærke, ligesom der såvel på disse som ud for  

 master må anbringes lodrette jernknæ, rigelige lange.
Lugekarm, lugedæksler  

 og skærstokke må udføres af forsvarlige dimensioner.
7.2 Såfremt den gamle klædning ønskes bibeholdt, kan dette tillades mod,  

 at der lægges ny indvendig klædning mellem de eksisterende damspanter, udført  

 af eg og tilpasset meget omhyggeligt imellem spanterne; tykkelsen af den  

 indvendige klædning bør ikke være under 30 mm.
Denne klædning sammenspigres  

 med den gamle klædning eller samles med klinker til denne.
I damhullerne i  

 den gamle klædning inddrives træpropper, fastholdt med galvaniserede søm.
 7.3 Det er en forudsætning ved isætning af nye styrkeelementer, at  

 stødfordeling og forboltning udføres i overensstemmelse med bestemmelserne i  

 pkt. 5.2.
 7.4 Der skal efter endt ombygning ilægges ballast i fornødent omfang og  

 foretages en ny stabilitetsundersøgelse i overensstemmelse med kravene i  

 Skibstilsynets Retningslinier for Kontrol med Fiskeskibes stabilitet resp.  

 »Skibstilsynets Meddelser« nr. 305.
8. Ruf og overbygning 8.1 Ved udskiftning af ruf og overbygning vil skibstilsynet bl.a. påse 1. at skibets stabilitet ikke forringes, 2. at det bestående skrog m.v. er tilstrækkeligt i  

 vedligeholdelse og dimensionering, 3. at fornyelsen konstruktivt opfylder givne regler  

 eller retningslinier.
 Desuden skal tegning eller skitse med angivelse af dimensioner og  

 fastgørelse til skibet fremsendes til det stedlige skibstilsynskontor, som  

 vurderer og evt. godkender konstruktionen.
 Disse godkendte tegninger/skitser danner grundlag for vurdering af  

 arbejdet på stedet.
 ad 1. Se nærmere i meddelelser og retningslinier.
 ad 2. Dækskonstruktionen med dæksplanker, bjælker og bjælkeknæ, kraveller  

 med understøtning til skibsbund, stagbolte u/dæk og langs hussider bedømmes.
 ad 3. Klasseregler eller håndværksmæssig tradition i henhold til  

 skibstilsynets retningslinier.
