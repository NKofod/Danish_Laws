 I henhold til § 27, stk. 3-5, i lov om kommunal udligning og generelle  

 tilskud til kommuner og amtskommuner, jf. lovbekendtgørelse nr. 464 af 29.  

 juni 1987, fastsættes:
 Bekendtgørelsens område m.v.
§ 1.  Denne bekendtgørelse indeholder regler om  

 opgørelse af beregningsgrundlag for samlede indbetalingspligtige beløb for  

 kommuner i 1988 efter § 10, stk. 17-20, i lov om kommunal udligning og  

 generelle tilskud til kommuner og amtskommuner.
Endvidere indeholder  

 bekendtgørelsen regler om opgørelse af beregningsgrundlag for fordelingen af  

 de samlede indbetalingspligtige beløb i 1988 på kommuner efter lovens § 10,  

 stk. 21-23. Endelig fastsættes i bekendtgørelsen regler om de  

 indbetalingspligtige beløbs indbetaling, forrentning og tilbagebetaling, jf.  

 lovens § 10, stk. 20.
 § 2.  Opgørelsen af de i stk. 1 nævnte  

 beregningsgrundlag for indbetalingspligtige beløb foretages af  

 Indenrigsministeriet på grundlag af de i bilag 1 specificerede oplysninger  

 fra kommuner.
Stk. 2.  Indenrigsministeriet giver senest den 1. maj  

 1988 meddelelse til kommuner om, hvilke beløb fra den enkelte kommunes  

 regnskab for 1985 og 1986 der agtes anvendt ved beregningen af det  

 indbetalingspligtige beløb i 1988. Kommuner giver senest den 1. juli 1988  

 meddelelse til Indenrigsministeriet, hvis de foreliggende regnskabstal for  

 1985 og 1986 med de ændringer, der er en følge af tilsynsmyndighedens  

 behandling af revisionens gennemgang af regnskaberne, afviger fra de beløb,  

 Indenrigsministeriet har meddelt. Ændringer efter disse tidspunkter har ikke  

 betydning for beregningerne. (For Københavns Kommunes vedkommende skal  

 ændringer indtil et halvt år efter ovennævnte frister dog medregnes senest  

 ved efterreguleringen af de indbetalingspligtige beløb.) Stk. 3.  Til brug for opgørelsen af beregningsgrundlag  

 for indbetalingspligtige beløb i 1988 indberettes senest den 1. november 1988  

 til Indenrigsministeriet de i bilag 1 specificerede oplysninger på grundlag  

 af det af kommunalbestyrelsen afgivne regnskab for 1987 til revision samt  

 regnskaberne for 1985 og 1986, som er oplyst over for Indenrigsministeriet,  

 jf. stk. 2. De opgjorte beløb efterreguleres det følgende år efter  

 indberetning senest den 1. december 1989 til Indenrigsministeriet af de i  

 bilag 1 specificerede oplysninger vedrørende regnskabet for 1987 med de  

 ændringer, der er en følge af tilsynsmyndighedens behandling af revisionens  

 gennemgang af regnskabet.
 Stk. 4.  Det påhviler den kommunale revision at give  

 oplysninger om, hvorvidt der er afgivet revisionsbemærkninger til  

 regnskaberne, som har betydning for opgørelsen af beregningsgrundlagene.
Opgørelse af samlede indbetalingspligtige  

 beløb § 3.  Det samlede indbetalingspligtige beløb i 1988  

 for kommuner under eet opgøres som summen af de enkelte kommuners  

 fordelingstal, jf. §§ 5-6. Opgørelsen foretages af Indenrigsministeriet på  

 grundlag af de i bilag 1 specificerede oplysninger.
 Stk. 2.  Ved opgørelsen af det samlede  

 indbetalingspligtige beløb i 1988 vil der til summen af fordelingstallene  

 blive lagt følgende beløb:
Stk. 3.  Summen af fordelingstallene formindskes eller  

 forøges yderligere med gennemsnittet af de skønnede merudgifter eller  

 mindreudgifter fra 1985 til 1987 henholdsvis fra 1986 til 1987 i henhold til  

 det udvidede totalbalanceprincip som opgjort i de af Folketingets  

 finansudvalg godkendte aktstykker (jf.
Akt nr. 358 af 29/6 84, Akt nr. 279 af  

 25/6 85, Akt nr. 279 af 24/6 86 og Akt nr. 271 af 23/6 87 samt senere  

 efterreguleringer godkendt senest den 1. december 1989). Den foreløbige  

 opgørelse af merudgifter og mindreudgifter, bortset fra virkningen af  

 omlægningen af de sociale refusioner, er anført i bilag 2.
 § 4.  Ved opgørelsen af de samlede  

 indbetalingspligtige beløb for kommuner under eet i 1988 indgår den kommunale  

 andel af udgifterne i Københavns og Frederiksberg kommuner.
 Stk. 2.  Fordelingen af nettodriftsudgifterne samt  

 korrektionen for nettodriftsudgifter vedrørende forsyningsvirksomheder, jf. §  

 3, stk. 2, i Københavns og Frederiksberg kommuner i en kommunal og en  

 amtskommunal andel, fastsættes af indenrigsministeren.
Opgørelse af fordelingen af  

 indbetalingsplige beløb § 5.  Det efter §§ 3-4 opgjorte samlede  

 indbetalingspligtige beløb for kommuner under eet fordeles på grundlag af et  

 fordelingstal for hver enkelt kommune.
Fordelingstallet - sammenholdt med  

 summen af positive fordelingstal for kommuner - bestemmer kommunens andel af  

 det samlede indbetalingspligtige beløb.
 Stk. 2.  Fordelingstallet ved fordelingen af det samlede  

 indbetalingspligtige beløb i 1988 fremkommer som beregningsgrundlaget  

 vedrørende regnskabet for 1987 fratrukket gennemsnittet af  

 beregningsgrundlagene vedrørende regnskaberne for 1985 og 1986 som opgjort af  

 Indenrigsministeriet på grundlag af bilag 1.
 Stk. 3.  Ved fordelingen af det samlede  

 indbetalingspligtige beløb for kommuner under eet i 1988 beregnes Københavns  

 og Frederiksberg kommuners fordelingstal jf. § 4, stk. 2.
 § 6.  De efter §§ 3-5 beregnede indbetalingspligtige  

 beløb for hver enkelt kommune i 1988 afrundes til nærmeste hele 1.000 kr.
Opgørelse af beregningsgrundlag § 7.  Beregningsgrundlagene vedrørende regnskaberne  

 for 1985, 1986 og 1987 til brug for opgørelsen af indbetalingspligtige beløb  

 i 1988 opgøres af Indenrigsministeriet på grundlag af de i bilag 1  

 indberettede oplysninger.
 Stk. 2.  Korrektion for moms af driftsudgifter i  

 beregningsgrundlaget for 1987 foretages med et beløb svarende til den  

 udbetalte momsrefusion af samtlige driftsudgifter i 1987.
Stk. 3.  Korrektion for arbejdstidsforkortelse i  

 beregningsgrundlaget for 1987 foretages med 2/3 af virkningen af  

 arbejdstidsforkortelsen pr. 1. januar 1987, korrigeret for andelen af  

 deltidsansatte i kommuner under eet.
Korrektionen opgøres af  

 Indenrigsministeriet og beregnes som 1,92 pct. af lønsummen i regnskabet for  

 1986 opreguleret til 1987-lønniveau.
Lønsummen opgøres som  

 nettodriftsudgifterne under art 1 (lønninger), dranst 1, fratrukket  

 nettodriftsindtægterne under art 7.5 (indtægter fra dagpengefonden), dranst  

 1. Opreguleringen til 1987-lønniveau sker med en procent, som fastsættes af  

 Indenrigsministeriet efter forhandling med de kommunale organisationer og  

 meddeles kommuner senest den 1. oktober 1988.
 Stk. 4.  Korrektion for demografisk udvikling i  

 beregningsgrundlaget for 1987 foretages med 1/2 af virkningen af ændringen i  

 det demografisk betingede udgiftsbehov fra 1985 til 1986. Ændringen opgøres  

 af Indenrigsministeriet og beregnes for den enkelte kommune som forskellen  

 mellem det beregnede demografisk betingede udgiftsbehov med anvendelse af  

 befolkningstal pr. 1. januar 1985 og det beregnede demografisk betingede  

 udgiftsbehov med anvendelse af befolkningstal pr. 1. januar 1986. Det  

 demografisk betingede udgiftsbehov beregnes efter reglerne i lov om kommunal  

 udligning og generelle tilskud til kommuner og amtskommuner, idet der dog ved  

 beregningen kun indgår de demografisk betingede udgiftsbehovskriterier, jf.  

 lovens § 7, stk. 2, nr. 1)-6) (lovbekendtgørelse nr. 464 af 29. juni 1987).  

 Ved beregningen anvendes de vægte for udgiftsbehovskriterierne, som er  

 gældende ved den almindelige tilskuds- og udligningsordning for 1987, samt  

 nettodrifts- og anlægsudgifterne ifølge regnskabet for 1986 (korrigeret for  

 mer- eller mindreudgifter i henhold til det udvidede totalbalanceprincip),  

 opreguleret til 1987-pris- og lønniveau efter § 8.
Stk. 5.  Korrektion som følge af lavt serviceniveau i  

 beregningsgrundlaget for 1987 beregnes af Indenrigsministeriet og foretages  

 for de kommuner, hvis beregnede serviceniveau i 1986 var mindre end 0,85. Ved  

 opgørelsen beregnes serviceniveauet som nettodriftsudgifterne i 1985 sat i  

 forhold til udgiftsbehovet, som opgjort efter lov om kommunal udligning og  

 generelle tilskud til kommuner og amtskommuner, dog således at vejkriteriet  

 er udtaget af beregningen mod en tilsvarende forhøjelse af kriterievægten for  

 det samlede folketal.
For de berørte kommuner opgøres korrektionen som  

 forskellen mellem nettodriftsudgifterne i 1985 og de beregnede  

 nettodriftsudgifter i 1985 ved serviceniveau 0,85, forskellen opreguleres til  

 1987-pris- og lønniveau efter § 8.
 Stk. 6.  Korrektion for sociale refusioner i  

 beregningsgrundlagene for 1985 og 1986 omfatter de sociale refusioner og  

 mellemkommunale betalinger, der i henhold til lov nr. 262 af 6. juni 1985 om  

 ændring af lov om social bistand og lov nr. 254 af 6. juni 1985 om ændring af  

 lov om hjemmesygeplejerskeordningen, lov om sundhedsplejerskeordninger, lov  

 om skolelægeordning og lov om offentlig sygesikring m.fl., er omlagt fra  

 1987. Korrektionen beregnes af Indenrigsministeriet og opgøres for kommuner  

 som statsrefusionerne i regnskaberne for 1985 henholdsvis 1986 vedrørende de  

 sociale områder, der omlægges fra 1987, reguleret for de ændringer i de  

 mellem(amts)kommunale betalinger i regnskaberne for 1985 henholdsvis 1986,  

 der er en følge af de ændrede betalingsregler fra 1987. Ved opgørelsen  

 anvendes den senest foreliggende statistik for aldersfordelingerne på de  

 enkelte områder forud for omlægningens ikrafttrædelse.
Stk. 7.  De af Indenrigsministeriet opgjorte  

 korrektionsbeløb, jf. stk. 2-6, meddeles kommuner senest den 1. oktober 1988  

 og anvendes ved beregningen af det indbetalingspligtige beløb.
Eventuelle  

 ændringer i korrektionsbeløbene kan indgå ved beregningen af  

 efterreguleringen af det indbetalingspligtige beløb i det følgende år.
 § 8.  Pris- og lønreguleringen ved opgørelsen af  

 beregningsgrundlagene, jf. bilag 1 foretages med en procent, som fastsættes  

 af Indenrigsministeriet efter forhandling med de kommunale organisationer og  

 meddeles kommuner senest den 1. oktober 1988. Pris- og  

 lønreguleringsprocenterne opgøres, i overensstemmelse med den af  

 »Arbejdsgruppen vedrørende den kommunale pris- og lønudvikling«  

 anvendte metode for primærkommuner.
 § 9.  Indenrigsministeren kan i medfør af lovens § 27,  

 stk. 4, korrigere opgørelsen af beregningsgrundlagene for  

 indbetalingspligtige beløb i 1988, hvis det påvises, at konteringen i  

 regnskaberne på konkrete områder ikke er sket i overensstemmelse med de af  

 Indenrigsministeriet fastsatte konteringsregler, eller hvis der kan  

 dokumenteres helt ekstraordinære regnskabstekniske omstændigheder, som gør  

 regnskaberne usammenlignelige.
 Stk. 2.  Indenrigsministeren kan herudover foretage  

 ændringer i det statistiske grundlag for beregningen af de korrektionsbeløb,  

 som er anført i § 7, stk. 2-6, hvis det påvises, at det foreliggende  

 statistiske grundlag er fejlbehæftet.
Stk. 3.  Korrektion af opgørelsen af beregningsgrundlag,  

 herunder korrektionsbeløb, i medfør af stk. 1 og stk. 2, sker efter  

 forudgående forelæggelse for og godkendelse af Indenrigsministeriet.  

 Godkendelse skal foreligge senest på tidspunktet for indberetning af  

 oplysninger til brug for efterreguleringen af indbetalingspligtige beløb i  

 året efter indbetalingsåret.
Godkendelser, der foreligger senere end den 1.  

 september 1988, vil først kunne indgå i efterreguleringen af det  

 indbetalingspligtige beløb.
Indbetaling, forrentning og tilbagebetaling § 10.  Indbetaling af de efter §§ 5-6 beregnede  

 indbetalingspligtige beløb sker ved overførsel til Danmarks Nationalbank, på  

 en af banken anvist konto.
Overførslen skal finde sted umiddelbart efter, at  

 Indenrigsministeriet har givet meddelelse om det indbetalingspligtige beløbs  

 størrelse og senest den 15. december 1988.
§ 11.  Afregning af efterreguleringen af  

 indbetalingspligtige beløb i året efter indbetalingsåret sker - såfremt  

 efterreguleringen indebærer en forhøjelse af det indbetalingspligtige beløb -  

 ved overførsel af afregningsbeløbet til Danmarks Nationalbank, på den af  

 banken anviste konto, eller såfremt efterreguleringen indebærer en  

 nedsættelse af det indbetalingspligtige beløb - ved frigivelse af  

 afregningsbeløbet fra kontoen i Danmarks Nationalbank.
Afregning af  

 efterreguleringen skal finde sted umiddelbart efter, at Indenrigsministeriet  

 har givet meddelelse om afregningsbeløbets størrelse.
 § 12.  De indbetalingspligtige beløb i 1988 som ændret  

 ved efterreguleringen det følgende år henstår uforrentet på den anviste konto  

 i Danmarks Nationalbank til og med udgangen af 1991.
 Stk. 2.  De indbetalingspligtige beløb tilbagebetales i  

 1992, 1993 og 1994 med 1/3 i hvert af årene.
Stk. 3.  I tilbagebetalingsårene forrentes de  

 indestående beløb med en årlig rente, der svarer til Danmarks Nationalbanks  

 diskonto den 1. oktober i året forud for tilbagebetalingsåret.
Renten  

 tilskrives årligt pr. 31. december på basis af det gennemsnitlige indestående  

 i kalenderåret.
For den del af det indestående beløb, der tilbagebetales i  

 det pågældende år, udbetales renterne i månedlige rater sammen med de øvrige  

 tilbagebetalinger, jf. stk. 4.
 Stk. 4.  De samlede tilbagebetalingsbeløb, inklusive  

 rentetillæg, i hvert af tilbagebetalingsårene frigives af Danmarks  

 Nationalbank, således at beløbene kan anvises af Statsskattedirektoratet i  

 månedlige rater i forbindelse med de månedlige acontoudbetalinger vedrørende  

 kildeskat, jf. kildeskattelovens § 64, stk. 2.
Ikrafttrædelse § 16.  Bekendtgørelsen træder i kraft dagen efter  

 bekendtgørelsen i Lovtidende.
Indenrigsministeriet, den 2. december  

 1987 THOR PEDERSEN /Marius Ibsen --------------------------------------------------------------------- 1. Nettodriftsudgifter 1987, hovedkontiene 0-6, dranst  

 1-2, art 1-9 --------------------------------------------------------------------- 2. Korrektion for nettodriftsudgifter 1987 vedrørende  

 forsyningsvirksomheder, funktion 1.01-1.06, dranst 1-2, art 1-9 --------------------------------------------------------------------- 3. Korrektion for moms af driftsudgifter (* 1) --------------------------------------------------------------------- 4. Korrektion for arbejdstidsforkortelse (* 1) --------------------------------------------------------------------- 5. Korrektion for demografisk udvikling (* 1) --------------------------------------------------------------------- 6. Eventuel korrektion som følge af lavt serviceniveau  

 (* 1) --------------------------------------------------------------------- 7. Eventuel korrektion i medfør af § 27, stk. 4  

 (lbk.nr. 464 af 29. juni 1987) (* 1) --------------------------------------------------------------------- 8. Beregningsgrundlag 1987 (1+2+4+5+6+7) --------------------------------------------------------------------- --------------------------------------------------------------------- --------------------------------------------------------------------- 1. Nettodriftsudgifter 1986, hovedkontiene 0-6, dranst  

 1-2, art 1-9 (* 1) --------------------------------------------------------------------- 2. Korrektion for nettodriftsudgifter 1986 vedrørende  

 forsyningsvirksomheder, funktion 1.01-1.06, dranst 1-2, art 1-9 (* 1) --------------------------------------------------------------------- 3. Korrektion for sociale refusioner, der omlagt fra  

 1987 (* 1) --------------------------------------------------------------------- 4. Eventuel korrektion i medfør af § 27, stk. 4,  

 (lbk.nr. 464 af 29. juni 1987) (* 1) --------------------------------------------------------------------- 5. Pris- og lønregulering 1986-87 (* 1) --------------------------------------------------------------------- 6. Beregningsgrundlag 1986 (1+2+3+4+5) (* 1) --------------------------------------------------------------------- --------------------------------------------------------------------- --------------------------------------------------------------------- 1. Nettodriftsudgifter 1985, hovedkontiene 0-6, dranst  

 1-2, art 1-9 (* 1) --------------------------------------------------------------------- 2. Korrektion for nettodriftsudgifter 1985 vedrørende  

 forsyningsvirksomheder, funktion 1.01-1.06, dranst 1-2, art 1-9 (* 1) --------------------------------------------------------------------- 3. Korrektion for sociale refusioner, der er omlagt  

 fra 1987 (* 1) 4. Eventuel korrektion i medfør af § 27, stk. 4,  

 (lbk..nr. 464 af 29. juni 1987) (* 1) 5. Pris- og lønregulering 1985-87 (* 1) 6. Beregningsgrundlag 1985 (1+2+3+4+5) (* 1) --------------------------------------------------------------------- Korrektion af beregningsgrundlagene vedrørende regnskaberne for 1985 og  

 1986 for kommunerne (inklusive Københavns og Frederiksberg kommuner) som  

 følge af merudgifter og mindreudgifter ved byrde- og opgaveændringer (det  

 kommunale lov- og cirkulæreprogram) bortset fra refusionsomlægningerne pr. 1.  

 januar 1987 Merudgifterne i den primærkommunale sektor (inklusive Københavns og  

 Frederiksberg kommuner) er i henhold til aktstykkerne nr. 279 af 25. juni  

 1985, nr. 279 af 24. juni 1986 og nr. 271 af 23. juni 1987 foreløbigt opgjort  

 således:
 Fra 1985 til 1986: 95,3 mill. kr. (1987 pris- og lønniveau).
 Fra 1986 til 1987: 278,4 mill. kr. (1987 pris- og lønniveau).
 Opgørelsen ændres ved efterreguleringer og nye beløb, som godkendes af  

 Folketingets finansudvalg i forbindelse med fastsættelsen af de generelle  

 tilskud til kommuner og amtskommuner.
 Ved opgørelsen af det indbetalingspligtige beløb i 1988 for kommunerne  

 under eet, jf. bekendtgørelsens § 3, korrigeres for de gennemsnitlige  

 merudgifter fra 1985 til 1986, henholdsvis fra 1986 til 1987. (Korrektion  

 opgjort efter ovenstående = 95,3*1/2 + 278,4 = 326,1 mill. kr.).
Bilag 3 Korrektion af beregningsgrundlag vedrørende regnskabet for 1987  

 for kommunerne som følge af lavt serviceniveau. (Foreløbig beregning) --------------------------------------------------------------------- --------------------------------------------------------------------- De anførte korrektioner er beregnet på basis af det regnskabsmateriale  

 vedrørende 1985, som pr. 1. marts 1987 forelå i Indenrigsministeriet.  

 Korrektionerne vil blive endeligt beregnet på basis af regnskabstallene med  

 de ændringer, der er en følge af tilsynsmyndighedens behandling af  

 revisionens gennemgang af regnskaberne.
