Nr LSF 192 Forslag til Lov om ændring af lov om uddannelses- og erhvervsvejledning  

 (Ændring af reglerne for sammensætning af Rådet for Uddannelses- og  

 Erhvervsvejledning og udvidelse af rådets opgaver) Fremsat af arbejdsministeren (Jytte Andersen) den 24. januar 1996 Vedtaget ved tredjebehandling den 16. april 1996 Lov nr. 288 af 24/04/1996 § 1 I lov nr. 276 af 10. juni 1981 om uddannelses- og erhvervsvejledning  

 foretages følgende ændringer:
 1. § 2 affattes således:
 »§ 2. Der nedsættes et råd for uddannelses- og  

 erhvervsvejledning (R.U.E.), som skal bidrage til udvikling og samordning af  

 vejledningsindsatsen.
Stk. 2. Rådet medvirker i tilrettelæggelsen af  

 vejledningsindsatsen på landsplan gennem rådgivning af den minister, under  

 hvis område det pågældende vejledningsanliggende hører.
Rådet afgiver  

 indstilling til vedkommende minister om forslag til love og anden  

 regelfastsættelse om vejledningsspørgsmål.
Stk. 3. Rådet følger udviklingen inden for vejledningsarbejdet og  

 kan tilbyde at yde rådgivning, herunder om samordning af vejledningsarbejdet  

 og om fremstilling af vejledningsmateriale.
Tilbud om rådgivning kan rettes  

 til myndigheder og uddannelsesinstitutioner m.v., der yder uddannelses- og  

 erhvervsvejledning, jf. § 1, stk. 3. Rådet kan desuden yde bistand ved  

 udvikling af vejledningsindsatsen, navnlig gennem analyser på  

 vejledningsområdet, bidrag til styrkelse af uddannelsen af vejledere,  

 formidling af nationale og internationale erfaringer samt fremme af  

 forsknings- og forsøgsvirksomhed.
Stk. 4. Rådet forestår fremstilling og distribution af  

 vejledningsmateriale inden for rammer, der efter indstilling fra rådet  

 fastlægges af vedkommende minister, jf. stk. 2.« 2. § 3 affattes således:
 »§ 3. Rådet består af en formand og 18 andre medlemmer.
 Stk. 2. Arbejdsministeren udpeger med tilslutning fra  

 undervisningsministeren og efter indstilling fra rådets medlemmer rådets  

 formand og, blandt medlemmerne, en suppleant for formanden.
 Stk. 3. Rådets øvrige medlemmer udpeges af arbejdsministeren efter  

 indstilling således:
1 medlem indstilles af Landsorganisationen i Danmark, 1 medlem indstilles af Funktionærernes og Tjenestemændenes Fællesråd, 1 medlem indstilles af Akademikernes Centralorganisation, 1 medlem indstilles af Dansk Arbejdsgiverforening, 1 medlem indstilles af Sammenslutningen af Landbrugets  

 Arbejdsgiverforeninger, 1 medlem indstilles af Amtsrådsforeningen i Danmark, 1 medlem indstilles af Kommunernes Landsforening, 1 medlem indstilles af Københavns og Frederiksberg Kommuner i fællesskab, 1 medlem indstilles af Fællesrådet for Foreninger for Uddannelses- og  

 Erhvervsvejledning, 1 medlem indstilles af Ligestillingsrådet, 1 medlem indstilles af Danske Kvinders Nationalråd, 3 medlemmer indstilles af Dansk Ungdoms Fællesråd, 1 medlem indstilles af Ledernes Hovedorganisation, 1 medlem indstilles af De danske Landboforeninger og Dansk Familielandbrug  

 i fællesskab, 1 medlem indstilles af De samvirkende invalideorganisationer, og 1 medlem indstilles af Rådet for etniske minoriteter.
Stk. 4. Desuden tilforordnes rådet 2 repræsentanter for Arbejdsministeriet og 2 repræsentanter for Undervisningsministeriet.
 Stk. 5. Medlemmerne, herunder formanden og dennes suppleant, samt  

 de tilforordnede udpeges for en 4-årig periode.
 Stk. 6. Rådet kan tilforordne repræsentanter for andre  

 organisationer og offentlige myndigheder end nævnt i stk. 3 og 4.
 Stk. 7. Med tilslutning fra undervisningsministeren og efter  

 indhentet udtalelse fra rådet kan arbejdsministeren træffe beslutning om  

 ændring i rådets sammensætning og i antallet af rådets medlemmer.
Stk. 8. Rådet nedsætter et forretningsudvalg bestående af  

 medlemmer af rådet.
Repræsentanter for Arbejdsministeriet og  

 Undervisningsministeriet, jf. stk. 4, deltager i forretningsudvalgets møder.  

 Rådet kan i øvrigt nedsætte underudvalg bestående af medlemmer inden for og  

 uden for rådets medlemskreds.
Stk. 9. Rådet fastsætter selv sin forretningsorden.« § 2 Stk. 1. Loven træder i kraft den 1. juli 1996.
 Stk. 2. Indtil udpegning af medlemmer af R.U.E., jf. bestemmelsen  

 i § 1, nr. 2, har fundet sted, fungerer det hidtidige R.U.E.
Oprindeligt fremsat forslag § 1 I lov nr. 276 af 10. juni 1981 om uddannelses- og erhvervsvejledning  

 foretages følgende ændringer:
 1. § 2 affattes således:
 »§ 2. Der nedsættes et råd for uddannelses- og  

 erhvervsvejledning (R.U.E.), som skal bidrage til udvikling og samordning af  

 vejledningsindsatsen.
Stk. 2. Rådet medvirker i tilrettelæggelsen af  

 vejledningsindsatsen på landsplan gennem rådgivning af den minister, under  

 hvis område det pågældende vejledningsanliggende hører.
Rådet afgiver  

 indstilling til vedkommende minister om forslag til love og anden  

 regelfastsættelse om vejledningsspørgsmål.
Stk. 3. Rådet følger udviklingen inden for vejledningsarbejdet og  

 kan tilbyde at yde rådgivning, herunder om samordning af vejledningsarbejdet  

 og om fremstilling af vejledningsmateriale.
Tilbud om rådgivning kan rettes  

 til myndigheder og uddannelsesinstitutioner m.v., der yder uddannelses- og  

 erhvervsvejledning, jf. § 1, stk. 3. Rådet kan desuden yde bistand ved  

 udvikling af vejledningsindsatsen, navnlig gennem analyser på  

 vejledningsområdet, bidrag til styrkelse af uddannelsen af vejledere,  

 formidling af nationale og internationale erfaringer samt fremme af  

 forsknings- og forsøgsvirksomhed.
 Stk. 4. Rådet forestår fremstilling og distribution af  

 vejledningsmateriale inden for rammer, der efter indstilling fra rådet  

 fastlægges af vedkommende minister, jf. stk. 2.«.
 2. § 3, affattes således:
 »§ 3. Rådet består af en formand og 18 andre medlemmer.
 Stk. 2. Arbejdsministeren udpeger med tilslutning fra  

 undervisningsministeren og efter indstilling fra rådets medlemmer rådets  

 formand og, blandt medlemmerne, en suppleant for formanden.
 Stk. 3. Rådets øvrige medlemmer udpeges af arbejdsministeren efter  

 indstilling således:
1 medlem indstilles af Landsorganisationen i Danmark, 1 medlem indstilles af Funktionærernes og Tjenestemændenes Fællesråd, 1 medlem indstilles af Akademikernes Centralorganisation, 1 medlem indstilles af Dansk Arbejdsgiverforening, 1 medlem indstilles af Sammenslutningen af Landbrugets  

 Arbejdsgiverforeninger, 1 medlem indstilles af Amtsrådsforeningen i Danmark, 1 medlem indstilles af Kommunernes Landsforening, 1 medlem indstilles af Københavns og Frederiksberg Kommuner i fællesskab, 1 medlem indstilles af Fællesrådet for Foreninger for Uddannelses- og  

 Erhvervsvejledning, 1 medlem indstilles af Ligestillingsrådet, 1 medlem indstilles af Danske Kvinders Nationalråd, 3 medlemmer indstilles af Dansk Ungdoms Fællesråd, 1 medlem indstilles af Ledernes Hovedorganisation, 1 medlem indstilles af De danske Landboforeninger og Dansk Familielandbrug  

 i fællesskab, 1 medlem indstilles af De samvirkende invalideorganisationer og 1 medlem indstilles af Rådet for etniske minoriteter.
Stk. 4. Desuden tilforordnes rådet 2 repræsentanter for Arbejdsministeriet og 2 repræsentanter for Undervisningsministeriet.
 Stk. 5. Medlemmerne, herunder formanden og dennes suppleant, samt  

 de tilforordnede udpeges for en 4-årig periode.
 Stk. 6. Rådet kan tilforordne repræsentanter for andre  

 organisationer og offentlige myndigheder end nævnt i stk. 3 og 4.
 Stk. 7. Med tilslutning fra undervisningsministeren og efter  

 indhentet udtalelse fra rådet kan arbejdsministeren træffe beslutning om  

 ændring i rådets sammensætning og i antallet af rådets medlemmer.
Stk. 8. Rådet nedsætter et forretningsudvalg bestående af  

 medlemmer af rådet.
Repræsentanter for Arbejdsministeriet og  

 Undervisningsministeriet, jf. stk. 4, deltager i forretningsudvalgets møder.  

 Rådet kan i øvrigt nedsætte underudvalg bestående af medlemmer inden for og  

 uden for rådets medlemskreds.
 Stk. 9. Rådet fastsætter selv sin forretningsorden.
§ 2 Loven træder i kraft den 1. juli 1996.
 Stk. 2. Indtil udpegning af medlemmer af R.U.E., jf. bestemmelsen  

 i § 1, nr. 2, har fundet sted, fungerer det hidtidige R.U.E.
Bemærkninger til lovforslaget Almindelige bemærkninger Lov nr. 276 af 10. juni 1981 om uddannelses- og erhvervsvejledning.  

 (Folketingstidende 1980/81, FF sp. 10324, 10523, 11983 og 12330, tillæg A sp.  

 4937, tillæg B sp. 1007,1015, tillæg C sp. 713.) Ved lov nr. 276 af 10. juni 1981 oprettedes Rådet for Uddannelses- og  

 erhvervsvejledning (R.U.E.).
 Lovforslaget skal ses som en styrkelse af R.U.E., som har til opgave at  

 bidrage til udviklingen og samordningen af vejledningsindsatsen.
Baggrunden for oprettelsen af R.U.E. var, at der i de 20 år, der var gået  

 siden vedtagelsen af erhvervsvejledningsloven fra 1961, havde udviklet sig en  

 række nye vejledningsordninger inden for forskellige områder, navnlig i  

 undervisningssektoren.
Der var derved opstået et behov for en styrket,  

 overordnet samordning af uddannelses- og erhvervsvejledningen.
Ifølge loven af 1981 skal R.U.E. forestå fremstilling og distribution af  

 vejledningsmateriale og kan tilbyde rådgivning herom.
Rådet skal følge  

 udviklingen inden for vejledningsarbejdet på lokalt og regionalt plan og kan  

 fremsætte forslag om samordning heraf.
Med dette udgangspunkt har rådets opgaveområde udviklet sig til i dag at  

 omfatte en lang række aktiviteter på vejledningsområdet.
En af rådets mange  

 aktiviteter er at udvikle og udgive årlige publikationer til brug i  

 uddannelsessystemet.
Rådet står således for redaktion og udgivelse af Dansk  

 Uddannelses og Erhvervs Leksikon (DUEL) i bogform, og som edb-baseret  

 informationsprogram.
Rådet bidrager ved samordningen af vejledning på  

 landsplan og ved regelmæssige møder med regionale vejledningsfaglige  

 kontaktpersoner.
 En vigtig del af rådets arbejde er at bidrage til udviklingen af  

 uddannelser for nye vejledergrupper, og rådet spiller en betydelig rolle i  

 ligestillingsspørgsmål ved at følge udviklingen på ligestillingsområdet og  

 fremsætte forslag til nye initiativer.
 Udviklingen i R.U.E.'s opgaveområde afspejler de senere års udvikling på  

 vejledningsområdet, som er karakteriseret ved en øget erkendelse af såvel den  

 enkeltes som samfundets interesse i et velfungerende vejledningstilbud.  

 Udviklingen har medført behov for en revision af loven om uddannelses- og  

 erhvervsvejledning, som ikke blot bringer loven a jour, men som også peger  

 frem og muliggør en yderligere udvikling og professionalisering af  

 vejledningsindsatsen.
Med lovforslaget tydeliggøres R.U.E.'s fremtidige rolle som primært at  

 være et vejledningsfagligt rådgivningsorgan med vejledningsfaglige  

 koordineringsfunktioner på landsplan og regionalt, ligesom rådets rolle som  

 inspirator med hensyn til fremtidige metoder i vejledningen præciseres.
Mens  

 R.U.E. således fortsat skal være rådgivende i spørgsmål om den  

 vejledningsfaglige del af vejledningen, er det fortsat Arbejdsmarkedsrådet,  

 som koordinerer vejledningen, når det gælder tilrettelæggelsen af den  

 arbejdsmarkedspolitiske indsats.
Forslaget indebærer samtidig en styrkelse af de vejledningssøgendes  

 repræsentationen i rådet.
Det sker ved, at der som nye medlemmer af rådet  

 indtræder en repræsentant for henholdsvis Ligestillingsrådet, De samvirkende  

 invalideorganisationer og Rådet for etniske minoriteter samtidig med, at der  

 sker en udvidelse af Dansk Ungdoms Fællesråds repræsentation. Ændringen af  

 rådets sammensætning indebærer endvidere, at de statslige medlemmer af rådet  

 i fremtiden bliver tilforordnet rådet.
Erhvervsøkonomiske konsekvenser Ved at fastholde og udvikle et højt vejledningsniveau forbedres  

 arbejdskraftens kvalifikationsniveau.
Der opnås herved en indirekte  

 erhvervsøkonomisk forbedring, idet det kan forventes, at produktiviteten  

 forbedres i erhvervene.
Økonomiske og administrative konsekvenser Forslaget medfører ikke økonomiske og administrative konsekvenser for  

 stat, amter og kommuner.
Forholdet til EU-retten Forslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Til stk. 1 Ændringen er redaktionel.
Til stk. 2 Med forslaget præciseres rådets centrale placering i tilrettelæggelse af  

 vejledningsindsatsen på landsplan.
Det lovfæstes, at rådet er rådgivende for  

 den minister, der er ansvarlig for det pågældende vejledningsanliggende, og  

 det fastslås, at rådet har indstillingsret over for vedkommende minister med  

 hensyn til lovforslag og anden regelfastsættelse om vejledningsspørgsmål.
Til stk. 3 Med bestemmelsen videreføres rådets hidtidige forpligtelse til at følge  

 udviklingen inden for vejledningsarbejdet.
Nyt er, at denne forpligtelse ikke  

 længere skal være begrænset til regionalt og lokalt plan, men være  

 landsdækkende.
Rådet får ingen selvstændig kompetence i forhold til de  

 vejledningsansvarlige og kan således ikke pålægge de vejledningsansvarlige at  

 ændre praksis eller prioritering, men rådet kan tilbyde at yde bistand.
For  

 at styrke vejledningsindsatsen på såvel landsplan som regionalt er det som  

 noget nyt foreslået indskrevet i loven, at rådet skal kunne bistå de  

 vejledningsansvarlige ved uddannelse af vejledere og ved udarbejdelse af  

 analyser m.v.
En analyse kan eksempelvis være en kvalitetsanalyse af en  

 igangværende vejledningsindsats eller en analyse til afdækning af et  

 regionalt eller lokalt vejledningsbehov.
 Endvidere foreslås det indskrevet i loven, at rådet kan bistå ved  

 formidling af nationale og internationale erfaringer og fremme af forsknings-  

 og forsøgsvirksomhed.
Til stk. 4 Med bestemmelsen videreføres rådets hidtidige opgave med hensyn til  

 fremstilling og distribution af relevant vejledningsmateriale.
Til nr. 2 Til stk. 1 Ændringen, der er redaktionel, er en følge af den foreslåede bestemmelse i  

 stk. 3 om ændring i rådets sammensætning.
Til stk. 2 Efter den gældende lov sker der beskikkelse af rådets formand og af rådets  

 øvrige medlemmer, mens formandssuppleanten vælges af rådet blandt rådets  

 medlemmer.
Det foreslås, at rådets formand og formandssuppleanten i stedet  

 udpeges af arbejdsministeren med tilslutning fra undervisningsministeren, og  

 at arbejdsministeren udpeger rådets øvrige medlemmer.
Forslaget skal ses som  

 en modernisering af lovteksten.
Der foreslås endvidere den ændring, at udpegningen af såvel rådets formand  

 som udpegningen af formandssuppleanten sker efter indstilling fra rådets  

 medlemmer i lighed med, hvad der gælder for udpegning af formand og  

 formandssuppleant i Landsarbejdsrådet.
Med forslaget om, at  

 formandssuppleanten skal udpeges blandt rådets medlemmer, videreføres reglen  

 om, at posten som formandssuppleant besættes med et medlem af rådet.
Det er  

 fast praksis, at hvervet som formandssuppleant går på skift mellem  

 medlemmerne fra Dansk Arbejdsgiverforening og Landsorganisationen i Danmark.
Til stk. 3 Med forslaget opretholdes den hidtidige organisationsrepræsentation i  

 rådet med den vigtige styrkelse af de vejledningssøgendes repræsentation i  

 rådet, der følger af den foreslåede udvidelse af rådets medlemskreds til også  

 at omfatte en repræsentant for henholdsvis Ligestillingsrådet, De samvirkende  

 invalideorganisationer og Rådet for etniske minoriteter og af udvidelsen af  

 Dansk Ungdoms Fællesråds repræsentation fra 1 til 3 medlemmer.
Med udvidelsen  

 imødekommes et ønske fra Dansk Ungdoms Fællesråd, der har peget på behovet  

 for i højere grad at kunne inddrage interesserede elev- og  

 ungdomsorganisationer i rådets arbejde.
 Når Teknisk Landsforbund ikke længere er nævnt som indstillingsberettiget,  

 skyldes det, at Teknisk Landsforbund nu er organiseret under  

 Landsorganisationen i Danmmark og dermed repræsenteret gennem sin  

 hovedorganisation.
Til stk. 4 Forslaget indebærer, at de statslige repræsentanter ændrer status fra at  

 være medlemmer af rådet til at blive tilforordnede.
Med ændringen undgås det,  

 at Undervisningsministeriet og Arbejdsministeriet som bevilgende og  

 bestemmende myndigheder kommer i en dobbelt rolle.
 Ændringen fra medlem til tilforordnet er ikke til hinder for, at en  

 tilforordnet kan være formand for underudvalg under rådet, jf. gældende lovs  

 § 3, stk. 6.
Til stk. 5 Der foreslås indført en tidsbegrænsning for rådsmedlemmerne på 4 år på  

 linie med, hvad der f.eks gælder for medlemskab af Landsarbejdsrådet.  

 Tidsbegrænsningen kan medvirke til at sikre en løbende fornyelse af rådet,  

 men er ikke til hinder for, at genudpegning kan finde sted.
Til stk. 6 Det er foreslået, at rådet skal have mulighed for at supplere sig med  

 yderligere tilforordnede, hvilket kan være hensigtsmæssigt i situationer,  

 hvor rådet måtte ønske at få tilført en særlig faglig ekspertise.
Til stk. 7 Efter den gældende lov kan arbejdsministeren med undervisningsministerens  

 tilslutning og efter udtalelse fra rådet træffe beslutning om ændring i  

 rådets sammensætning.
Det er fundet hensigtsmæssigt, at der tillige  

 tilvejebringes hjemmel for, at der administrativt kan ske ændringer i  

 antallet af rådsmedlemmer.
Til stk. 8 I sammenhæng med forslaget til stk. 4, hvorefter repræsentanterne for de  

 statslige myndigheder ændrer status fra medlemmer til tilforordnede, foreslås  

 det, at Arbejdsministeriets og Undervisningsministeriets repræsentanter  

 deltager i rådets forretningsudvalgs møder.
Det er væsentligt for rådets  

 arbejde, at de to ministerier er repræsenteret, når forretningsudvalget  

 holder møde, men de tilforordnede deltager uden stemmeret.
Til stk. 9 Med forslaget ophæves den hidtidige bestemmelse om, at arbejdsministeren  

 med tilslutning fra undervisningsministeren fastsætter rådets  

 forretningsorden efter indstilling fra rådet.
Det foreslås som en forenkling,  

 at rådet selv fastsætter sin forretningsorden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2 affattes således:
 »§ 2. Der nedsættes et råd for uddannelses- og  

 erhvervsvejledning (R.U.E.), som skal bidrage til udvikling og samordning af  

 vejledningsindsatsen.
Stk. 2. Rådet medvirker i tilrettelæggelsen af  

 vejledningsindsatsen på landsplan gennem rådgivning af den minister, under  

 hvis område det pågældende vejledningsanliggende hører.
Rådet afgiver  

 indstilling til vedkommende minister om forslag til love og anden  

 regelfastsættelse om vejledningsspørgsmål.
Stk. 3. Rådet følger udviklingen inden for vejledningsarbejdet og  

 kan tilbyde at yde rådgivning, herunder om samordning af vejledningsarbejdet  

 og om fremstilling af vejledningsmateriale.
Tilbud om rådgivning kan rettes  

 til myndigheder og uddannelsesinstitutioner m.v., der yder uddannelses- og  

 erhvervsvejledning, jf. § 1, stk. 3. Rådet kan desuden yde bistand ved  

 udvikling af vejledningsindsatsen, navnlig gennem analyser på  

 vejledningsområdet, bidrag til styrkelse af uddannelsen af vejledere,  

 formidling af nationale og internationale erfaringer samt fremme af  

 forsknings- og forsøgsvirksomhed.
 Stk. 4. Rådet forestår fremstilling og distribution af  

 vejledningsmateriale inden for rammer, der efter indstilling fra rådet  

 fastlægges af vedkommende minister, jf. stk. 2.«.
 § 2. Der nedsættes et råd for uddannelses- og erhvervsvejledning,  

 som skal bidrage til udvikling og samordning af vejledningsindsatsen og  

 fremsætte forslag i vejledningsanliggender.
Stk. 2. Rådet forestår fremstillingen og distribution af  

 vejledningsmateriale inden for rammer, der fastlægges af vedkommende  

 minister, jfr. stk. 4, efter indstilling fra rådet.
Rådet skal i øvrigt  

 samordne fremstilling og distribution af vejledningsmateriale og kan tilbyde  

 rådgivning herom.
 Stk. 3. Rådet skal følge udviklingen inden for vejledningsarbejdet  

 på lokalt og regionalt plan og kan fremsætte forslag om samordning heraf.
 Stk. 4. Rådet fremsætter sine forslag over for den minister,  

 hvorunder det pågældende vejledningsanliggende henhører.
 2. § 3, affattes således:
 »§ 3. Rådet består af en formand og 18 andre medlemmer.
 Stk. 2. Arbejdsministeren udpeger med tilslutning fra  

 undervisningsministeren og efter indstilling fra rådets medlemmer rådets  

 formand og, blandt medlemmerne, en suppleant for formanden.
 Stk. 3. Rådets øvrige medlemmer udpeges af arbejdsministeren efter  

 indstilling således:
1 medlem indstilles af Landsorganisationen i Danmark, 1 medlem indstilles af Funktionærernes og Tjenestemændenes Fællesråd, 1 medlem indstilles af Akademikernes Centralorganisation, 1 medlem indstilles af Dansk Arbejdsgiverforening, 1 medlem indstilles af Sammenslutningen af Landbrugets  

 Arbejdsgiverforeninger, 1 medlem indstilles af Amtsrådsforeningen i Danmark, 1 medlem indstilles af Kommunernes Landsforening, 1 medlem indstilles af Københavns og Frederiksberg Kommuner i fællesskab, 1 medlem indstilles af Fællesrådet for Foreninger for Uddannelses- og  

 Erhvervsvejledning, 1 medlem indstilles af Ligestillingsrådet, 1 medlem indstilles af Danske Kvinders Nationalråd, 3 medlemmer indstilles af Dansk Ungdoms Fællesråd, 1 medlem indstilles af Ledernes Hovedorganisation, 1 medlem indstilles af De danske Landboforeninger og Dansk Familielandbrug  

 i fællesskab, 1 medlem indstilles af De samvirkende invalideorganisationer og 1 medlem indstilles af Rådet for etniske minoriteter.
Stk. 4. Desuden tilforordnes rådet 2 repræsentanter for Arbejdsministeriet og 2 repræsentanter for Undervisningsministeriet.
 Stk. 5. Medlemmerne, herunder formanden og dennes suppleant, samt  

 de tilforordnede udpeges for en 4-årig periode.
 Stk. 6. Rådet kan tilforordne repræsentanter for andre  

 organisationer og offentlige myndigheder end nævnt i stk. 3 og 4.
 Stk. 7. Med tilslutning fra undervisningsministeren og efter  

 indhentet udtalelse fra rådet kan arbejdsministeren træffe beslutning om  

 ændring i rådets sammensætning og i antallet af rådets medlemmer.
Stk. 8. Rådet nedsætter et forretningsudvalg bestående af  

 medlemmer af rådet.
Repræsentanter for Arbejdsministeriet og  

 Undervisningsministeriet, jf. stk. 4, deltager i forretningsudvalgets møder.  

 Rådet kan i øvrigt nedsætte underudvalg bestående af medlemmer inden for og  

 uden for rådets medlemskreds.
 Stk. 9. Rådet fastsætter selv sin forretningsorden.
 § 3. Rådet består af en formand og 18 andre medlemmer.
 Stk. 2. Arbejdsministeren beskikker med tilslutning fra  

 undervisningsministeren rådets formand for en periode af 4 år.
 Stk. 3. Rådets øvrige medlemmer beskikkes af arbejdsministeren  

 efter indstilling således:
Landsorganisationen i Danmark, Funktionærernes og Tjenestemændenes Fællesråd, Akademikernes Centralorganisation, Dansk Arbejdsgiverforening, Fællesrådet for Foreninger for Uddannelses- og Erhvervsvejledning, Danske Kvinders Nationalråd, Dansk Ungdoms Fællesråd, Amtsrådsforeningen i Danmark og Kommunernes Landsforening indstiller hver 1 medlem, FR (Fællesrepræsentationen) Hovedorganisationen for Arbejdsleder- og  

 Tekniske Funktionærforeninger i Danmark, Foreningen af Arbejdsledere i Danmark og Teknisk Landsforbund i fællesskab indstiller 1 medlem, De danske Landboforeninger og Danske Husmandsforeninger i fællesskab indstiller 1 medlem, Københavns kommune og Frederiksberg kommune i fællesskab indstiller 1 medlem, Undervisningsministeriet indstiller 4 medlemmer.
 Desuden beskikkes 2 medlemmer som repræsentanter for arbejdsministeriet.
 Stk. 4. Rådet vælger af sin midte en suppleant for formanden.  

 Valget gælder for samme periode, for hvilken formanden beskikkes, jfr. stk.  

 2.
 Stk. 5. Med tilslutning fra undervisningsministeren og efter  

 indhentet udtalelse fra rådet kan arbejdsministeren træffe beslutning om  

 ændring i rådets sammensætning.
Stk. 6. Rådet nedsætter et forretningsudvalg bestående af  

 medlemmer af rådet.
Rådet kan i øvrigt nedsætte underudvalg bestående af  

 medlemmer inden for og uden for rådets medlemskreds.
 Stk. 7. Arbejdsministeren fastsætter med tilslutning fra  

 undervisningsministeren rådets forretningsorden efter indstilling fra rådet.
