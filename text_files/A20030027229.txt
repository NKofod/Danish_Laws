Bekendtgørelse af lov om amtskommunal indkomstskat Herved bekendtgøres lov om amtskommunal indkomstskat, jf.  

 lovbekendtgørelse nr. 804 af 6. oktober 1995, med de ændringer, der følger af  

 § 3 i lov nr. 476 af 1. juli 1998, § 2 i lov nr. 289 af 28. april  

 2000  

 og § 5 i lov nr. 145 af 25. marts 2002.
 §§ 1-3.  

  

 (Ophævet).
 § 4.  

  

 Pligt  

 til at svare amtskommunal indkomstskat påhviler enhver person, der er pligtig  

 til at svare kommunal indkomstskat efter reglerne i afsnit I i loven om  

 kommunal indkomstskat, jf. dog § 5, stk. 2.
 Stk. 2.  

  

 Skattepligtige personer svarer amtskommunal ejendomsværdiskat efter reglerne  

 i  

 lov om en kommunal og amtskommunal ejendomsværdiskat.
 § 5.  

  

 Skatten  

 og amtskommunal ejendomsværdiskat svares for kalenderåret til den amtskommune  

 (amtsskattekommune), som omfatter den kommune, der efter § 2 i loven om  

 kommunal indkomstskat er den skattepligtiges skattekommune for samme  

 kalenderår.
 Stk. 2.  

  

 Personer,  

 hvis skattekommune er Københavns, Frederiksberg eller Bornholms Kommune,  

 eller  

 som efter reglerne i § 2, stk. 4, i loven om kommunal indkomstskat  

 svarer et staten tilfaldende skattebeløb, svarer ikke amtskommunal  

 indkomstskat.
Stk. 3.  

  

 Amtsrådet  

 har samme ret til at rejse indsigelse mod den skattekommune, der er udpeget  

 for  

 en skatteyder, som tilkommer en kommunalbestyrelse efter lov om kommunal  

 indkomstskat.
Hvis der ikke kan opnås enighed mellem kommunalbestyrelser og  

 amtsråd om, hvilken kommune der skal anses for skattekommune, afgøres  

 spørgsmålet af indenrigs- og sundhedsministeren.
 § 6.  

  

 Den  

 amtskommunale indkomstskat og ejendomsværdiskat tilfalder udelt  

 amtsskattekommunen, uanset om vedkommende skattepligtige person har ophold  

 uden  

 for denne kommune i det pågældende kalenderår.
 § 7.  

  

 Uenighed  

 mellem amtskommuner om, hvilken af dem der er berettiget til den  

 amtskommunale  

 indkomstskat og ejendomsværdiskat, der påhviler en person, afgøres af  

 indenrigs- og sundhedsministeren.
§ 8.  

  

 Amtskommunal  

 indkomstskat beregnes på grundlag af den til statsskat opgjorte  

 skattepligtige  

 almindelige indkomst.
Skatten nedsættes efter personskattelovens  

 §§ 10-12,  

 jf. til dels § 9.
§ 9.  

  

 Amtskommunal  

 indkomstskat svares med en udskrivningsprocent, der fastsættes af amtsrådet  

 for  

 det pågældende kalenderår, og som skal angive forholdet mellem på den ene  

 side  

 de beløb, der skal udskrives som amtskommunal indkomstskat, og på den anden  

 side den forventede sum af de skattepligtige indkomster reduceret med de  

 beløb,  

 hvoraf de i § 8, 2. pkt., nævnte nedsættelser skal beregnes.
Fremkommer  

 der ved beregningen af udskrivningsprocenten flere decimaler, forhøjes den  

 første med 1, og de øvrige bortkastes.
 § 10.  

  

 Bestemmelserne  

 i §§ 6 og 7 og §§ 14-17 i loven om kommunal indkomstskat og  

 ejendomsværdiskat  

 finder tilsvarende anvendelse,  

 for så vidt angår amtskommuner og amtskommunal indkomstskat og  

 ejendomsværdiskat. § 16 b, stk. 7, finder dog ikke anvendelse, for  

 så  

 vidt angår amtskommunal indkomstskat.
 § 11.  

  

 Indenrigs-  

 og sundhedsministeren fastsætter de nærmere regler for gennemførelsen af  

 bestemmelserne i denne lov.
 § 12.  

  

 Loven  

 træder i kraft den 1. januar 1972.
Stk. 2.  

  

 Lov nr. 29  

 af 28. januar 1966 om den amtskommunale beskatning ophæves.
Bidrag til  

 amtskommunerne, som er pålignet kommunerne efter den nævnte lov, bortfalder i  

 det omfang, bidraget forfalder efter 1. januar 1972.
 § 13.  

  

 Loven  

 gælder ikke for Færøerne og Grønland.
