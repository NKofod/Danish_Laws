 (Til stempelmyndighederne og de anholdelsespligtige  

 myndigheder).
 Hermed følger eksemplarer af lov nr. 79 af 9. marts 1977 om ændring af lov  

 om stempelafgift (Pantebreve og anmeldelser om opdeling i ejerlejligheder).
 Afgift på anmeldelser om opdeling i ejerlejligheder.
 1. Ved ændringlovens § 1, nr. 1, er som ny § 45A  

 indsat bestemmelser, hvorefter der i stk. 1 pålægges anmeldelser om opdeling  

 i ejerlejligheder en stempelafgift på 1.500 kr. for hver ejerlejlighed, der  

 er optaget i den til anmeldelsen hørende fortegnelse over ejerlejlighederne.
Efter § 45A, stk. 2, skal også dokument om ændring af tidligere tinglyst  

 anmeldelse stemples med 1.500 kr. for hver ejerlejlighed, hvormed ejendommens  

 antal af ejerlejligheder forøges.
Nærmere regler om de dokumenter, der  

 omfattes af stempelpligten, findes i justitsministeriets bekendtgørelse nr.  

 141 af 26.marts 1976 om tinglysning vedrørende ejerlejligheder og andre  

 boligfællesskaber.
Det følger af denne bekendtgørelses § 1, at de omhandlede  

 anmeldelser ved indlevering til tinglysning bl.a. skal være ledsaget af en  

 fortegnelse over ejerlejlighederne.
 Efter § 45A, stk. 3, indtræder stempelpligten ved dokumentets indlevering  

 til tinglysningsdommeren.
 Såfremt der er erlagt stempel ved anmeldelsens indlevering til  

 tinglysning, vil afgiften i de i §§ 6 og 7 i justitsministeriets  

 bekendtgørelse nævnte tilfælde, hvor dokumentet afvises, eller i tilfælde,  

 hvor den allerede foretagne tinglysning af opdelingen i ejerlejligheder  

 slettes af tingbogen efter herom fremsat anmodning, normalt kunne godtgøres  

 efter reglerne i skattedepartementets cirkulære nr. 159 af 31. juli 1969 med  

 senere ændringer.
 Forhøjelse af stempelafgiften for pantebreve i fast ejendom eller løsøre.
2. Ved ændringslovens § 1, nr. 2, forhøjes den i  

 stempellovens § 57, stk. 1, 1. pkt. og stk. 2, 3. pkt. fastsatte afgiftssats  

 for dokumenter, hvorved der stiftes underpant i fast ejendom eller løsøre  

 (herunder pantebreve i skib eller båd med tilbehør under 5 registertons  

 brutto) fra 6 promille til 1,5 pct.
Forhøjelsen gælder også ved transport af  

 de nævnte pantebreve. jfr. § 72, stk. 1, i stempelloven.
 Endvidere får den nævnte forhøjelse af stempelafgiften virkning for  

 dokumenter om overdragelse af retten til en pengeydelse, hvor det overdragne  

 beløb er sikret ved underpant i fast ejendom, løsøre, skib eller båd med  

 tilbehør på under 5 registertons brutto, jfr. stempellovens § 72, stk. 3, 2.  

 og 4. pkt.
 Afgiftsforhøjelsen berører derimod ikke pantebreve i skibe på 5  

 registertons brutto eller derover.
 3. Ved ændringslovens § 1, nr. 3, forhøjes den hidtil  

 gældende stempeltakst i stempellovens § 59 på 1 pct., men dog kun for så vidt  

 angår dokumenter, der er omfattet af ændringslovens § 1, nr. 2, når de  

 udstedes til ihændehaveren eller uden angivelse af fordringshaverens navn.  

 Overdragelse af et sådant dokument er stempelfri.
 Ikrafttrædelsesbestemmelser.
4. Ændringsloven er trådt i kraft ved bekendtgørelsen  

 i Lovtidende den 10. marts 1977, og de nye regler får efter ændringslovens §  

 2, stk. 1, virkning for dokumenter, hvis stempelpligt indtræder den 2. marts  

 1977 eller senere.
De i ændringslovens § 1,nr. 1,omhandlede anmeldelser  

 bliver således stempelpligtige, når de indleveres til tinglysningsdommeren  

 den 2. marts eller senere.
Pantebreve med pant i fast ejendom eller løsøre,  

 herunder skib eller båd på under 5 registertons brutto, der oprettes  

 (underskrives af debitor) den 2. marts eller senere,bliver ligeledes  

 stempelpligtige til ny takst og skal derfor, hvis de kun er stemplet efter  

 den hidtil gældende takst, efterstemples med 9 promille, medmindre de  

 omfattes af den i pkt. 5 nævnte overgangsregel.
5. Efter ændringslovens § 2, stk. 2, skal pantebreve,  

 der oprettes senest den 15. maj 1977, dog stemples efter de hidtil gældende  

 regler, såfremt de er oprettet i henhold til et dokument om overdragelse af  

 fast ejendom, der er oprettet i tiden fra og med den 1. december 1976 til og  

 med den 8. marts 1977.Det er en betingelse, at det oprettede  

 overdragelsesdokument er det første dokument om den pågældende  

 ejendomsoverdragelse, således at der f.eks. ikke må foreligge en slutseddel  

 vedr.den samme overdragelse, der er udstedt før den 1. december 1976. Ved et  

 dokument om overdragelse af fast ejendom, der er oprettet, skal i denne  

 forbindelse forstås et af begge parter underskrevet dokument.
Det vil således  

 være tilstrækkeligt, at den sidste underskrift af parterne ligger i det  

 ovenfor anførte tidsrum.
Det er henlagt til stempelmyndighederne og de anholdelsespligtige  

 myndigheder at skønne, hvorvidt det er godtgjort, at betingelserne i  

 overgangsreglen er opfyldt, således at der ikke skal svares forhøjet  

 stempelafgift.
Til bedømmelsen heraf finder de beføjelser anvendelse, der er  

 tillagt myndighederne i stempellovens § 24 og § 33.
 6. Ved ændringslovens § 2, stk. 3, er det bestemt, at  

 når der ved stemplingen af et pantebrev skal tages hensyn til det anvendte  

 stempel til et tidligere oprettet pantebrev, skal det tidligere pantebrev,  

 såfremt dets stempelpligt er indtrådt inden lovens ikrafttræden, betragtes  

 som stemplet efter reglerne i denne lov.
 Bestemmelsen får især betydning, når et pantebrev i h.t. stempellovens §  

 10, stk. 2, efterstemples på grund af en forhøjelse af det pantsikrede beløb.  

 Der skal i sådanne tilfælde stemples med 1,5 pct. af forhøjelsen.
 Omvendt følger det af bestemmelsen, at erstatningsdokumenter, der udstedes  

 den 2. marts eller senere, og som afløser pantebreve udstedt før denne dato,  

 ikke skal forskelsstemples.
 Endelig har bestemmelsen i ændringslovens § 2, stk. 3, den virkning, at  

 der skal beregnes stempelafgift med 1,5 pct. af forhøjelser, der foretages af  

 værdierklæringer, der med hjemmel i stk. 3 i § 57 kan være påført pantebreve.
 Skattedepartementet, den 15.april 1977.
Hans P.
Gøtrik.
/B.
Helsted.
