Bekendtgørelse om ændring af bekendtgørelse om et indkomstregister § 1 I bekendtgørelse nr. 1256 af 9. november 2010 om et indkomstregister foretages følgende ændringer:
 1. Indledningen affattes således:
»I medfør af § 4, stk. 2 og 6, § 7, stk. 5, og § 9 i lov om et indkomstregister, jf. lovbekendtgørelse nr. 49 af 12. januar 2015, og efter aftale med ministeren for offentlig innovation, fastsættes:« 2. § 4, stk. 2, affattes således:
»Stk. 2. Told- og skatteforvaltningen kan pålægge en indberetningspligtig at indberette på særlige blanketter, der kan rekvireres hos told- og skatteforvaltningen og derved afskære den indberetningspligtige fra at indberette elektronisk efter stk. 1, hvis det skønnes, at der er risiko for, at den indberetningspligtige vil misbruge indkomstregisteret ved elektronisk indberetning.
Indberetningen foretages i disse tilfælde til betalingscenteret i Ringkøbing eller den, som told- og skatteforvaltningen anviser.« § 2 Stk. 1. Bekendtgørelsen træder i kraft den 1. juli 2017.
Stk. 2. Fra og med den 1. juli 2017 til og med den 31. december 2017 kan den indberetningspligtige i stedet for den i § 4, stk. 1, i bekendtgørelse nr. 1256 af 9. november 2010 om et indkomstregister nævnte form vælge at foretage indberetningen på særlige blanketter, der kan rekvireres hos told- og skatteforvaltningen.
Indberetningen foretages i disse tilfælde til betalingscenteret i Ringkøbing eller den, som told- og skatteforvaltningen anviser.
