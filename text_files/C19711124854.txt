 I en hertil indsendt skrivelse har De spurgt, på hvilke vilkår, der bør  

 meddeles tilladelse til at benytte en bane med elektisk drevne biler, der  

 fungerer ved møntindkast og kan køre med en maksimal hastighed af 6 km. i  

 timen.
 I den anledning skal man efter brevveksling med foreningen af politimestre  

 i Danmark meddele, at der i medfør politivedtægten kan meddeles tilladelse  

 til at benytte sådanne baner på steder, som politiet finder egnede dertil.
 Justitsministeriet finder det rettest, at tilladelsen meddeles for et år  

 ad gangen, og at der stilles følgende vilkår:
1. at banen og bilerne forinden de tages i brug synes  

 af bilinspektøren eller en polititjenestemand til sikring af, at benyttelsen  

 ikke frembyder fare for publikum eller personale, 2. at der føres en tilsynsbog, 3. at der tegnes behørig lovpligtig ulykkesforsikring  

 for eventuel medhjælp og passende ansvarsforsikring til dækning af eventuelt  

 erstatningsansvar over for publikum.
 Såfremt de lokale forhold taler derfor, kan der af politiet stilles  

 yderligere vilkår for tilladelsen.
