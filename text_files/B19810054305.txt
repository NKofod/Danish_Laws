 I henhold til § 8, stk. 3, 3. pkt., § 8, stk. 6, 1. og 2. pkt., § 8, stk.  

 11, 2. pkt., og § 8, stk. 13, 1. pkt., i lov nr. 208 af 13. maj 1981 om den  

 skattemæssige behandling af husdyrbesætninger bestemmes følgende:
 § 1.  Ved opgørelsen af den skattepligtige indkomst og  

 formue skal landbrugere opgøre værdien af deres besætninger på grundlag af:
 Stk. 2.  For landbrugere, som ved udgangen af  

 indkomståret 1980 har opgjort værdien af deres stambesætning på grundlag af  

 de af ligningsrådet fastsatte normalpriser eller handelsværdier, der er  

 lavere end normalhandelsværdier, beregnes et beløb (forskelsbeløbet), som  

 skal fradrages ved opgørelsen af den skattepligtige indkomst efter reglerne i  

 § 3, jfr. dog § 2 og § 4.
 Stk. 3.  Forskelsbeløb beregnes som forskellen mellem  

 værdien af den stambesætning afgrænset efter hidtil gældende praksis, der  

 findes ved udgangen af indkomståret 1980, opgjort til henholdsvis de af  

 ligningsrådet fastsatte normalhandelsværdier og de af ligningsrådet fastsatte  

 normalpriser eller handelsværdier, der er lavere end normalhandelsværdier.  

 Forskelsbeløb beregnes særskilt for hver af følgende fire grupper af dyr:  

 Kvæg, svin, får og heste.
Stk. 4.  Ved beregning af forskelsbeløb for ganske  

 særligt værdifulde dyr anvendes handelsværdien i stedet for den af  

 ligningsrådet fastsatte normalhandelsværdi, når det godtgøres, at  

 handelsværdien ved udgangen af indkomståret 1980 overstiger  

 normalhandelsværdien med mindst 50 pct.
Det samme gælder for ganske særligt  

 værdifulde besætninger, når det godtgøres, at besætningens handelsværdi ved  

 udgangen af indkomståret 1980 overstiger normalhandelsværdien med mindst 20  

 pct.
 § 2.  Landbrugere, som har fået forhøjet den  

 skattepligtige indkomst for indkomstårene 1973-1980 i forbindelse med  

 udvidelse af en stambesætning, og som har fået henstand med den heraf  

 følgende skattebetaling, skal forlods fradrage det beløb (C-fradraget),  

 hvormed den skattepligtige indkomst er blevet forhøjet, i det efter reglerne  

 i § 1, stk. 3 og 4, beregnede forskelsbeløb, jfr. lovens § 8, stk. 11.  

 C-fradraget fordeles forholdsmæssigt på forskelsbeløbene for de enkelte  

 grupper af stambesætningsdyr (kvæg, svin og får). Skattebetalingen anses  

 herved at have fundet sted den 31. december 1980. Det hermed reducerede  

 forskelsbeløb fradrages efter reglerne i §§ 3 og 4.
 Stk. 2.  Er det beløb, hvormed de skattepligtige  

 indkomster er blevet forhøjet, jfr. stk. 1, større end det efter reglerne i §  

 1, stk. 3 og 4, beregnede forskelsbeløb, skal den overskydende del medføre en  

 dertil svarende skattebetaling.
 § 3.  Efter lovens § 8, stk. 5, skal der ved  

 opgørelsen af den skattepligtige indkomst for indkomståret 1981 fradrages 10  

 pct. af det efter reglerne i § 1, stk. 3 og 4, beregnede forskelsbeløb for de  

 enkelte grupper af dyr: Kvæg, svin og får (A-fradraget).
 Stk. 2.  Ved indkomstopgørelsen for indkomståret 1981  

 kan der efter anvendelsen af reglen i stk. 1 ske fradrag med så stor en del  

 af det i § 1, stk. 3 og 4, beregnede forskelsbeløb, som svarer til det beløb,  

 hvormed 66,66 pct. af den samlede besætningsværdi opgjort til  

 normalhandelsværdier ved udgangen af indkomståret 1980 overstiger værdien  

 opgjort til normalpriser (B-fradraget). B-fradraget fordeles forholdsmæssigt  

 på forskelsbeløbene for de enkelte grupper af stambesætningsdyr (kvæg, svin  

 og får).
 Stk. 3.  Hvis det efter reglerne i § 1, stk. 3 og 4,  

 beregnede forskelsbeløb nedsat med eventuelt fradrag efter § 2 (C-fradraget)  

 er mindre end A- og B-fradraget fradrages det fulde forskelsbeløb ved  

 indkomstopgørelsen for indkomståret 1981.
 § 4.  Fradrag for et forskelsbeløb, der resterer efter  

 anvendelse af reglerne i § 3, jfr. dog § 2, foretages i den skattepligtige  

 indkomst i takt med reduktion af dyr i de enkelte grupper af stambesætningen  

 (kvæg, svin og får).
 Stk. 2.  Antallet af dyr i de enkelte  

 stambesætningsgrupper (kvæg, svin og får) ved udgangen af indkomståret 1980  

 afgrænset efter henholdsvis lovens § 3, stk. 1, nr. 1) og 2), § 3, stk. 1,  

 nr. 3), og § 3, stk. 1, nr. 4), (basisantallene) nedrundes til nærmeste af  

 følgende trin:
 0, 5, 10, 15, 20, 25, 30, 40, 50, 60, 80, 100, 120, 140, 160, 200, 240,  

 280, 320, 360 o.s.v. i spring på 40 dyr.
Stk. 3.  Et resterende forskelsbeløb for de enkelte  

 grupper af stambesætningsdyr (kvæg, svin og får) divideres med det nedrundede  

 basisantal af dyr i de enkelte grupper.
Er det nedrundede basisantal i en  

 gruppe stambesætningsdyr ved udgangen af et indkomstår lavere end det  

 nedrundede basisantal ved udgangen af året før og mindre end det nedrundede  

 basisantal ved udgangen af indkomståret 1980, nedsættes den skattepligtige  

 indkomst med så stor en del af et resterende forskelsbeløb, som svarer til  

 nedgangen i det nedrundede basisantal (forskelsbeløb pr. dyr x forskellen  

 mellem de nedrundede basisantal).
 Stk. 4.  Er basisantallet af dyr i de enkelte grupper af  

 stambesætningen (kvæg, svin og får) mindre end 5 ved udgangen af indkomståret  

 1980 eller udgør forskelsbeløbet for de enkelte grupper af stambesætningsdyr  

 5.000 kr. eller derunder ved udgangen af indkomståret 1980, skal hele det  

 resterende forskelsbeløb for de pågældende grupper fradrages ved  

 indkomstopgørelsen for indkomståret 1981.
 Stk. 5.  Når et forskelsbeløb, der resterer efter  

 anvendelsen af reglerne i § 3, jfr. dog § 2, eller stk. 1-3, ved udgangen af  

 et indkomstår udgør 5.000 kr. eller derunder for den enkelte gruppe af  

 stambesætningsdyr (kvæg, svin og får), skal den skattepligtige indkomst for  

 dette indkomstår nedsættes med hele det resterende forskelsbeløb.
§ 5.  Forøges antallet af dyr i de enkelte grupper af  

 stambesætningen (kvæg, svin og får) i et af de nærmest følgende to indkomstår  

 efter et indkomstår, hvor der er opnået helt eller delvis fradrag for en  

 resterende del af et forskelbeløb som følge af reduktion af dyr i de enkelte  

 stambesætningrupper (reduktionsåret), jfr. § 4, stk. 1 - 3, skal den  

 skattepligtige indkomst for reduktionsåret forhøjes efter reglerne i stk. 2  

 og 3 med hele det fradragne forskelsbeløb (tilbageregulering). Et resterende  

 forskelsbeløb forøges tilsvarende.
Dette gælder selv om forskelsbeløbet er  

 reduceret til 0 kr.
 Stk. 2.  Antallet af dyr i de enkelte  

 stambesætningsgrupper (kvæg, svin og får) ved begyndelsen af reduktionsåret  

 (reguleringstallene) nedrundes til nærmeste af følgende trin:
 0, 5, 10, 15, 20, 25, 30, 40, 50, 60, 80, 100, 120, 140, 160, 200, 240,  

 280, 320, 360 o.s.v. i spring på 40 dyr.
 Tilbageregulering skal foretages, når det nedrundede reguleringstal i en  

 gruppe stambesætningsdyr i et af de nærmest følgende to indkomstår efter  

 reduktionsåret er bragt op på et nedrundet reguleringstal, som er mindst 1  

 trin højere end reguleringstallet ved begyndelsen af reduktionsåret.
 Stk. 3.  Tilbageregulering af forskelsbeløbet foretages  

 ikke, når der i henhold til § 4, stk. 4, er opnået fradrag for hele det  

 resterende forskelsbeløb ved indkomstopgørelsen for indkomståret 1981.
 § 6.  Landbrugere med forskudt indkomstår, som i  

 tidsrummet mellem begyndelsen af indkomståret 1981 og udgangen af  

 kalenderåret 1980, har foretaget en reduktion af deres stambesætning, som  

 efter hidtidig praksis ville være blevet behandlet lempeligere end efter  

 lovens regler, skal efter ansøgning have eftergivet den forhøjede skat, som  

 lovens regler har påført disse landbrugere.
Stk. 2.  Amtsskatteinspektoraterne bemyndiges til at  

 eftergive den i stk. 1 omhandlede skat.
Eftergivelsen af skat efter stk. 1,  

 forudsætter, at den nævnte formindskelse af en stamsætning efter de hidtil  

 gældende regler kunne ske, uden at fortjenesten skulle medregnes ved  

 indkomstopgørelsen.
 Stk. 3.  De af amtsskatteinspektoraterne trufne  

 afgørelser kan påklages til statsskattedirektoratet.
 Stk. 4.  Statsskattedirektoratets afgørelser kan  

 indbringes for ministeren for skatter og afgifter.
 § 7.  Bekendtgørelsen har virkning for indkomståret  

 1981 og senere indkomstår.
