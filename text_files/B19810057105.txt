(Bekendtgørelsen omfatter anlæg, der  

 anvendes til diffraktometri, spektrometri, elastiske  

 spændingsmålinger og anlæg til mikroradiografi) INDHOLD Side 1. Definitioner  

 .................................................1760 2. Godkendelse og anmeldelse af  

 røntgenanlæg.....................1760 2.1. Forhåndsgodkendelse.........................................1760 2.2. Anmeldelse .................................................1760 2.3. Godkendelse.................................................1761 3. Ansvarsforhold  

 ...............................................1761 3.1. Krav til røntgenanlæggets ansvarlige leder .................1761 3.2. Krav til personale ved åbne røntgenanlæg ...................1761 3.3. Krav til røntgenfirmaer, som udfører arbejder ved røntgenapparater  

 ...........................................1762 3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater .................................1762 4. Strålebeskyttelse under arbejde ved åbne  

 røntgenanlæg.........1763 5. Teknisk udførelse af  

 røntgenapparater.........................1763 5.1. Almindelige bestemmelser ...................................1763 5.2. Særlige bestemmelser for lukkede røntgenanlæg...............1764 5.3. Særlige bestemmelser for åbne røntgenanlæg .................1764 6. Udførelse af røntgenrum for åbne anlæg  

 .......................1765 7. Årligt eftersyn af  

 røntgenanlæg...............................1766 8. Besigtigelse af røntgenanlæg ved sundhedsstyrelsen  

 ...........1766 9. Ikrafttrædelsesbestemmelse  

 ...................................1766 10.  

 Vejledninger.................................................1767 10.1. Vejledning vedrørende røntgentekniske fagudtryk ...........1767 10.2. Vejledning vedrørende strålebeskyttelse og kontrolmålinger.1768 10.3. Vejledning vedrørende afskærmning .........................1769 10.4. Vejledning vedrørende indretning og brug af lukkede røntgenanlæg  

 .................................................1770 I medfør af indenrigsministeriets bekendtgørelse nr. 56 af 17. februar  

 1977 om brugen af røntgenanlæg m.v. samt de europæiske fællesskabers råds  

 direktiv af 15. juli 1980 om ændring af direktiverne om fastsættelse af de  

 grundlæggende normer for beskyttelse af befolkningens og arbejdstagernes  

 sundhed mod de farer, der er forbundet med ioniserende stråling, fastsættes  

 følgende:
1. DEFINITIONER (Se også vejledningen pkt. 10.1) I denne bekendtgørelse forstås ved følgende:
RØNTGENRØR Den af indsatsrøret og rørkappen bestående enhed.
RØNTGENAPPARAT Det samhørende apparatur til udførelse af en røntgenundersøgelse, normalt  

 bestående af en røntgengenerator med røntgenrør, måleopstillinger, skærme og  

 andet tilbehør, samt de evt. dertil hørende faste installationer.
RØNTGENANLÆG Røntgenapparat og de evt. dertil hørende bygningsdele (røntgenrummets  

 vægge, loft, gulv, døre og vinduer incl. den heri evt. indbyggede  

 stråleafskærmning).
BLYÆKVIVALENT En afskærmnings blyækvivalent er den blytykkelse, der giver samme  

 strålingssvækkelse som afskærmningen.
En afskærmnings blyækvivalent vil  

 variere med dens tykkelse, strålekvaliteten og feltstørrelsen.
Til  

 afskærmningsberegninger skal anvendes blyækvivalenter opgivet for en  

 feltstørrelse på min. 45 * 45 cm.
2. GODKENDELSE OG ANMELDELSE AF RØNTGENANLÆG 2.1. Forhåndsgodkendelse 2.1.1. Etablering af røntgenanlæg og ændring af bestående røntgenanlæg,  

 der kan påvirke de strålebeskyttelsesmæssige forhold, må ikke foretages, før  

 sundhedsstyrelsen har forhåndsgodkendt planer herover.
Ved ændring forstås  

 flytning af apparatet og ændring af ydre afskærmninger. (Se vejledningen pkt.  

 10.1.24.) 2.1.2. Planer, der indsendes med henblik på forhåndsgodkendelse, skal være  

 foldet i A-4 format og omfatte følgende:
FOR LUKKEDE ANLÆG FOR ÅBNE ANLÆG Endvidere skal placering af netstikkontakt eller -afbryder,  

 betjeningspult, højspændingsgenerator, røntgenrør, skilte og advarselslamper  

 fremgå af tegningen.
For røntgenrøret angives de stråleretninger, man ønsker at benytte, samt  

 eventuelle afskærmninger i forbindelse hermed.
Hvis andre røntgenapparater  

 findes opstillet i rummet, skal disses placering og benyttede stråleretninger  

 angives på tegningen.
 2.1.3. Foretages der under udførelsen af anlægget ændringer i forhold til  

 de forhåndsgodkendte planer, skal reviderede planer omgående indsendes til  

 sundhedsstyrelsen med henblik på godkendelse.
2.2. Anmeldelse 2.2.1. Nye røntgenanlæg og ændring af bestående røntgenanlæg, der kan  

 påvirke de strålebeskyttelsesmæssige forhold, skal anmeldes til  

 sundhedsstyrelsen før idriftsættelse må finde sted.
Ved ændringer forstås  

 flytning af apparatet og ændring af ydre afskærmninger. (Se vejledningen pkt.  

 10.1.24.) Anmeldelsespligten påhviler det røntgenfirma, der har forestået arbejdet  

 (jfr. pkt. 3.3.1.) Anmeldelsesskema, der kan rekvireres fra sundhedsstyrelsen, skal foruden  

 af røntgenfirmaets tekniske leder være underskrevet af røntgenanlæggets  

 ansvarlige leder.
 2.2.2. Røntgenapparater, der afhændes, kasseres eller sættes ud af drift,  

 skal skriftligt afmeldes til sundhedsstyrelsen.
2.3. Godkendelse 2.3.1. Godkendelse gives på grundlag af den skete anmeldelse og efter at  

 besigtigelse har fundet sted.
 Godkendelsen kan inddrages, hvis anlægget ikke længere opfylder de af  

 sundhedsstyrelsen fastsatte bestemmelser.
3. ANSVARSFORHOLD 3.1. Krav til røntgenanlæggets ansvarlige leder 3.1.1. Ethvert røntgenanlæg skal have en ansvarlig leder, hvis navn og  

 kvalifikationer skal meddeles sundhedsstyrelsen.
 Som ansvarlig leder af røntgenanlæg kan kun godkendes personer, der efter  

 sundhedsstyrelsens skøn har den fornødne uddannelse og erfaring med hensyn  

 til drift af røntgenanlæg og strålerisiko m.v.
 Sundhedsstyrelsen kan fastsætte bestemmelser, hvorefter personer, der har  

 gennemgået en af sundhedsstyrelsen godkendt uddannelse, kan anses for  

 kvalificerede.
 Hvis den ansvarlige leder fratræder, skal navnet på den nye ansvarlige  

 leder straks meddeles sundhedsstyrelsen.
 3.1.2. Det er lederens pligt at sørge for, at der ved arbejde med åbne  

 anlæg kun beskæftiges personer, som er gjort bekendt med denne  

 bekendtgørelse, navnlig pkt. 3.2. »KRAV TIL PERSONALE VED ÅBNE  

 RØNTGENANLÆG«.
 Lederen skal drage omsorg for, at der ved åbne anlæg kun arbejder  

 personer, der er nøje instrueret om apparaternes indretning og brug og om den  

 fare, der er forbundet med arbejdet, og de sikkerhedsforanstaltninger, der  

 skal træffes til forebyggelse af en sådan fare, og derved har opnået  

 tilstrækkelig kyndighed.
 3.1.3. Lederen skal ved åbne anlæg sørge for, at personalet har  

 tilstrækkeligt kendskab til måling af stråling og til kontrol af  

 afskærmningers placering og funktion i de anvendte opstillinger.
 3.1.4. Lederen skal ved idriftsættelse af nye anlæg og ved ændring af  

 måleopstillinger sørge for, at afskærmningerne kontrolleres og at  

 strålingsforholdene kontrolmåles før anlægget tages i brug.
 3.1.5. Lederen skal sørge for, at studerende, der deltager i kursus i  

 røntgenanalyse ved åbne anlæg, under arbejdet til stadighed overvåges af en  

 kvalificeret person.
 3.1.6. lederen skal sørge for, at arbejde, der indebærer risiko ud over  

 den, der accepteres ved rutinearbejde, kun udføres efter særlig instruktion  

 og tilladelse i hvert enkelt tilfælde.
3.1.7. Lederen skal straks underrette sundhedsstyrelsen om indtrufne  

 uheld, som kan have medført at en person er blevet udsat for den direkte  

 stråling. (Se vejledningen pkt. 10.1.4.) 3.1.8. Lederen skal sørge for, at der ved anlægget findes det nødvendige  

 udstyr til strålebeskyttelse, passende til det enkelte anlæg, og påse at  

 dette anvendes som foreskrevet i pkt. 4.2. og 4.7.
 3.1.9. Lederen skal sørge for, at røntgenanlægget holdes i god og ryddelig  

 stand.
 3.1.10. Lederen skal sørge for, at anlægget stadig er i overensstemmelse  

 med de i denne bekendtgørelses pkt. 5. og 6. givne bestemmelser og at alle  

 under driften observerede fejl og mangler straks afhjælpes.
 3.1.11. Lederen skal sørge for, at anlægget een gang årligt underkastes et  

 eftersyn i henhold til denne bekendtgørelses pkt. 7.
3.2. Krav til personale ved åbne røntgenanlæg (Vedrørende lukkede  

 røntgenanlæg se vejledningen pkt. 10.4.) 3.2.1. Om instruktion m.v. af personalet henvises til pkt. 3.1.2., 3.1.3.,  

 3.1.5. og 3.1.6. Vedrørende yderligere bestemmelser for personalets arbejde  

 henvises til pkt. 4.
 3.2.2. Stråleudsat personale skal under arbejdet altid bære udleverede  

 persondosimetre (målefilm) og benytte disse i overensstemmelse med  

 vejledningen herom i pkt. 10.2.6.
 Personalet skal sørge for, at der ved hvert anlæg ophænges 2 målefilm på  

 selve apparatet eller tæt ved dette (se også vejledningen pkt. 10.2.6.).
3.2.3. Personalet skal under det daglige arbejde sørge for, at  

 arbejdsgangen i enhver henseende er strålebeskyttelsesmæssig forsvarlig.
Det  

 skal benytte de forhåndenværende anordninger til strålebeskyttelse og påse at  

 disse holdes i forsvarlig stand (f.eks. skal det regelmæssigt kontrolleres at  

 måleinstrumenter, kontrollamper, sikkerhedskontakter og afskærmninger  

 fungerer tilfredsstillende).
 3.2.4. Hvis der indtræder en faresituation, skal personalet straks træffe  

 foranstaltninger til af afværge og begrænse faren samt underrette den  

 ansvarlige leder.
3.2.5. Personalet skal straks underrette den ansvarlige leder, hvis der  

 opstår formodning om, at en person er blevet udsat for den direkte stråling.  

 (Se vejledningen pkt. 10.1.4.) 3.3. Krav til røntgenfirmaer, som udfører arbejder ved røntgenapparater 3.3.1. Opstilling, flytning og idriftsættelse af røntgenapparater må kun  

 udføres af røntgenfirmaer, der af sundhedsstyrelsen er autoriseret hertil.  

 Denne autorisation gives kun, såfremt den ansvarlige røntgentekniske leder  

 har bestået en af ministeren for offentlige arbejder godkendt prøve for  

 elektroinstallatører og efter sundhedsstyrelsens skøn har den fornødne  

 uddannelse og erfaring med hensyn til røntgeninstallationer og strålerisiko.
 3.3.2. Om installation af nye apparater m.v. henvises til pkt. 2.
 3.3.3. Det er firmaets pligt at sørge for, at der ved arbejde med  

 røntgenapparaterne kun beskæftiges personer, som forud er gjort bekendt med  

 de bestemmelser og vejledninger i nærværende bekendtgørelse, der vedrører  

 deres arbejde, herunder pkt. 3.4. »KRAV TIL PERSONER BESKÆFTIGET VED  

 INSTALLATION, REPARATION, VEDLIGEHOLDELSE OG EFTERSYN AF  

 RØNTGENAPPARATER«.
 Firmaet er ansvarlig for, at der ved arbejdet kun beskæftiges personer,  

 der i fornødent omfang er instrueret om apparaternes indretning og virkemåde  

 og om den fare, der er forbundet med arbejdet, og de  

 sikkerhedsforanstaltninger, der skal træffes til forebyggelse af en sådan  

 fare, og derved har opnået tilstrækkelig kyndighed.
3.3.4. Firmaet skal straks underrette den ansvarlige leder og  

 sundhedsstyrelsen om fejl og uheld, som kan have medført, at en person er  

 blevet udsat for den direkte stråling. (Se vejledningen pkt. 10.1.4.) 3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater 3.4.1. Om instruktion m.v. af personer, der udfører arbejder ved  

 røntgenapparater, henvises til pkt. 3.3.3.
3.4.2. Personer, der udfører arbejder ved et røntgenapparat, skal straks  

 underrette røntgenfirmaets tekniske ansvarlige leder, hvis der opstår  

 formodning om, at en person er blevet udsat for den direkte stråling. (Se  

 vejledningen pkt. 10.1.4.) 3.4.3. Konstateres der under servicearbejde defekter eller fejl, der  

 medfører risiko for personalet, skal oplysning herom omgående gives til  

 røntgenanlæggets ansvarlige leder og betjeningspersonalet.
 Samtidig skal anlægget sættes ud af drift til manglerne er afhjulpet.
3.4.4. Personer, der udfører arbejder ved et røntgenapparat, må under  

 ingen omstændigheder udsætte sig selv eller andre for den direkte stråling,  

 og de skal sørge for, at ingen udsættes unødigt for spredt stråling. (Se  

 vejledningen pkt. 10.2.1.) Under afprøvning af røntgenrøret skal der drages omsorg for, at  

 strålevinduet er lukket eller forsynet med kollimator til begrænsning af  

 strålefeltets størrelse.
 Til beskyttelse mod direkte og spredt stråling skal der anvendes skærme,  

 evt. af blyglas.
Til kontrolmåling af skærmenes effektivitet skal anvendes et egnet  

 måleinstrument. (Se vejledningen pkt. 10.2.3. og 10.2.4.) 3.4.5. Under reparations- eller justeringsarbejder, hvor der arbejdes med  

 et røntgenrør i drift, skal der selv ved kortvarige eksponeringer drages  

 omsorg for, at kun personer, der er beskæftiget ved reparationen eller  

 justeringen får adgang til røntgenrummet.
Om fornødent skal rummet afspærres  

 eller tydelige advarselsskilte opsættes ved alle indgange til rummet.
4. STRÅLEBESKYTTELSE UNDER ARBEJDE VED ÅBNE  

 RØNTGENANLÆG (Vedrørende lukkede anlæg se vejledningen pkt. 10.4.) 4.1. På grund af den overordentlig høje dosishastighed, der kan forekomme  

 ved røntgenanalyseanlæg må man end ikke strejfvis bringe blot en fingerspids  

 ind i den direkte stråling. (Se vejledningen pkt. 10.1.4. og 10.2.1.) 4.2. Ved idriftsættelse af nye anlæg og ved ændring af måleopstillinger  

 skal afskærmningerne kontrolleres og strålingsforholdene kontrolmåles før  

 anlægget tages i brug.
Det skal særligt kontrolleres, at sammenkoblingerne  

 mellem røntgenrør og måleopstillingerne er tilfredsstillende tætte. (Se  

 vejledningen pkt. 10.2.2., 10.3.6. og 10.3.7.) Anlæggene skal jævnligt kontrolmåles for utætheder i afskærmningerne.
Til  

 målingerne skal anvendes egnet måleinstrument. (Se vejledningen pkt.  

 10.1.15., 10.2.3., 10.2.4. og 10.2.5.) Desuden skal der til løbende kontrol ved hvert anlæg ophænges 2 målefilm  

 på selve apparatet eller tæt ved dette. (Se vejledningen pkt. 10.2.6.) 4.3. Resultatet af alle kontrolmålinger skal indføres i den under pkt.  

 5.3.19. nævnte protokol.
 4.4. Det skal under arbejdet særligt kontrolleres, at den indbyggede  

 skærmning mod den direkte stråling og såkaldte beamstop er på plads og  

 fungerer tilfredsstillende.
 4.5. Arbejde, der indebærer risiko ud over den, der accepteres ved  

 rutinearbejde, må kun udføres efter den ansvarlige leders særlige instruktion  

 og tilladelse i hvert enkelt tilfælde.
 4.6. Ved reparation, rensning, afmontering af skærme, udskiftning af  

 røntgenrør, ændring af måleopstillinger, udskiftning af lukkere, udskiftning  

 af filtre og ved andre arbejder, hvorunder det ikke er ubetinget nødvendigt,  

 at apparatet udsender stråling, skal apparatets spændingsforsyning afbrydes  

 (om muligt skal stikproppen udtages af netstikkontakten).
4.7. Ved markeringer, justeringer og andre arbejder, der nødvendigvis skal  

 udføres medens apparatet udsender stråling, skal der anvendes udstyr som  

 f.eks. beskyttelsesbriller, ekstra skærme (evt. med blyglas), langskaftet  

 værktøj, skilte og afspærring. (Se vejledningen pkt. 10.3.2.) 4.8. Der skal etableres indbyrdes elektrisk ledende forbindelse mellem  

 alle apparatets udvendige metaldele incl. eventuelle metalbordkanter,  

 måleopstillinger m.v.
4.9. Døren til røntgenrummet skal normalt holdes lukket.
Hvis  

 røntgenapparatet ikke overvåges under driften, skal døren være låst.
 4.10. Studerende, der deltager i kurser i røntgenanalyse, skal til  

 stadighed overvåges af en kvalificeret person.
5. TEKNISK UDFØRELSE AF RØNTGENAPPARATER 5.1. Almindelige bestemmelser 5.1.1. For konstruktion og installation af røntgenapparater gælder  

 stærkstrømsreglementet (se heri bl.a. bestemmelserne for røntgenanalyseanlæg)  

 samt følgende bestemmelse:
 5.1.2. Ethvert røntgenapparat skal foran på betjeningspanelet være  

 forsynet med et skilt med teksten »RØNTGENAPPARAT NR. . . .«.  

 Apparatets netstikkontakt eller -afbryder skal være forsynet med et skilt med  

 samme tekst.
 Findes der flere røntgenapparater på samme afdeling, foretages en  

 fortløbende nummerering, således at det ældste apparat får nr. 1.
5.2. Særlige bestemmelser for lukkede røntgenanlæg (Se også vejledningen  

 pkt. 10.4.) 5.2.1. Ved lukkede anlæg skal røntgenrøret og emnet, der skal bestråles,  

 være omsluttet af et stråleafskærmet skab, hvis døre er sikret med  

 dørkontakter.
Udskiftning af emne skal foregå ved fjernbetjening.
 5.2.2. Et lukket røntgenanlæg skal være således afskærmet, at  

 dosishastigheden ved maksimal belastning ikke overstiger 0,005 mSv/ h ( 0,5  

 mR/ h) i 5 cm afstand fra tilgængelig ydre overflade.
Kontrolmåling af denne dosishastighed skal udføres som en  

 middelværdimåling over et areal på højst 10 cm2. (Se vejledningen pkt.  

 10.2.3. og 10.2.4.) 5.2.3. Advarselsskilte med symbolet for ioniserende stråling (se  

 vejledningen pkt. 10.1.22.), skal være anbragt inde i skabet på døre og  

 dæksler, der giver adgang til områder, der ikke er afskærmet i henhold til  

 pkt. 5.2.2.
 5.3 Særlige bestemmelser for åbne røntgenanlæg.
5.3.1. Røntgenrør og måleopstilling skal i så høj grad som muligt være  

 således skærmet og sikret, at personalet under rutinearbejde ikke kan blive  

 udsat for stråling med en dosishastighed, der overstiger 0.025 mSv/ h (2,5  

 mR/ h). Kontrolmåling af denne dosishastighed skal udføres ved maksimal  

 belastning som en middelværdimåling over et areal på højst 10 cm2. (Se  

 vejledningen pkt.10.2.3. og 10.2.4.) Der skal altid være sikkerhed for, at den årlige dosis ikke overstiger den  

 for arbejdstagere fastsatte dosisgrænse.
 5.3.2. Den nødvendige afskærmning skal så vidt muligt være indbygget i  

 røntgenrør, koblingsstykker, måleopstillinger m.v. (Se vejledningen pkt.  

 10.3.6. og 10.3.7.) Hvis indbyggede afskærmninger ikke alene kan skærme  

 tilfredsstillende, kan apparatet sikres på en af følgende måder eller ved en  

 kombination af disse:
Hvis det ikke er muligt at sikre apparatet i tilstrækkelig grad på  

 ovennævnte måder, kan sundhedsstyrelsen kræve skærme opstillet uden om  

 apparatet. (Se vejledningen pkt. 10.3.3. og 10.3.4.) 5.3.3. Alle afskærmninger, låse- og sikringsanordninger, der er nødvendige  

 for, at der kan arbejdes sikkert med apparatet, skal have en permanent  

 karakter.
Elektriske eller mekaniske anordninger bør sikre, at apparatet kun kan  

 arbejde, når alle nødvendige afskærmninger er på plads. (Se vejledningen pkt.  

 10.3.4.) 5.3.4. Beamstop der kan afmonteres og små, spinkle beamstop skal være  

 sikret ved større skærme.
Skærmene skal være anbragt bag måleopstillingen i  

 stråleretningen og skal ækvivalere mindst 1 mm bly. (Se vejledningen pkt.  

 10.3.3.) 5.3.5. Blyplader, der anvendes til afskærmningsformål, skal være  

 formbestandige.
De kan f.eks. være limet på træ- eller metalplader. (Se  

 vejledningen pkt. 10.3.) Skærmene skal have en iøjnefaldende farve, f.eks. som angivet i Dansk  

 Standard DS 734 Bilagblad A.
 5.3.6. En sikkerhedskontakt skal forhindre apparatets drift, hvis en  

 måleopstilling bringes ud af stilling.
Permanente og halvpermanente måleopstillinger, samt opstillinger, der er  

 så store, at de når ud over apparatbordets kant, skal være fastspændt eller  

 på anden måde så stabilt opstillet, at de ikke utilsigtet kan bringes ud af  

 stilling. (Se vejledningen pkt. 10.3.4.) 5.3.7. Røntgenrørets ikke benyttede vinduer skal være lukkede og således  

 sikrede, at de kun kan åbnes med værktøj, med mindre de er udstyret med  

 pålidelige automatiske sikringsanordninger.
5.3.8. I røntgenrørets benyttede vinduer skal være indsat blændere, der  

 begrænser strålefeltet til den nødvendige størrelse.
En åbningsvinkel på 6 er  

 tilstrækkelig til de fleste formål. 6 åbningsvinkel fås ved en blænderåbning  

 på 4,5 mm(ø 43 mm fra fokus. (Se vejledningen pkt. 10.3.5.) 5.3.9. Røntgenrørets benyttede vinduer skal være forsynet med automatiske  

 lukkere, indrettet således, at kun vinduer med en sikret og korrekt  

 tilsluttet måleopstilling kan være åbne.
 5.3.10. Lukkerens stilling, åben eller lukket, skal være tydeligt  

 markeret, f.eks. med iøjnefaldende farvemærkning eller med kontrollamper.
Kontrollamper skal være således udformet og anbragt, at de ikke dækkes af  

 apparatdele. (Se vejledningen pkt. 10.3.4.) 5.3.11. Måleopstillinger, der er tilsluttet røntgenrørets vinduer, skal  

 være forsynet med koblingsstykker specielt tilpasset det aktuelle røntgenrør.
Ved anskaffelse af måleopstillinger skal det påses, at leverandøren  

 leverer koblingsstykker, der kan sikre stråletæthed under alle forekommende  

 indstillinger af måleudstyret. (Se vejledningen pkt. 10.2.2., 10.3.6. og  

 10.3.7.) 5.3.12. Et advarselsskilt med symbolet for ioniserende stråling (se  

 vejledningen pkt. 10.1.22.) og nedenstående tekst skal være iøjnefaldende  

 anbragt foran på apparatets betjeningspanel: »RØNTGENAPPARATET Må KUN  

 BETJENES AF PERSONER, SOM ER NøJE INSTRUERET AF APPARATETS ANSVARLIGE  

 LEDER.« 5.3.13. Ved røntgenrørets eksponeringskontakt skal der findes en rød  

 kontrollampe, der lyser konstant eller blinker, når røntgenrøret er i drift.  

 Kontrollampens betydning skal være angivet på apparatet.
5.3.14. På røntgenrøret skal på et iøjnefaldende sted i nærheden af  

 strålevinduet være anbragt et advarselsskilt med symbolet for ioniserende  

 stråling. (Se vejledningen pkt. 10.1.22 og 10.3.4.) 5.3.15. En rød advarselslampe skal være anbragt på røntgenrøret eller tæt  

 ved røret.
Lampen skal lyse konstant eller blinke, når røntgenrøret er i  

 drift.
Advarselslampens betydning skal være angivet på apparatet. (Se  

 vejledningen pkt. 10.3.4.) 5.3.16. Kontrollamper skal være iøjnefaldende placeret.
Pålidelige  

 lampetyper eller -systemer skal anvendes, f.eks.
 5.3.17. Højspændingskablets tilslutning til røntgenrøret skal være sikret  

 med en elektrisk konkakt, der forhindrer driften, hvis kabelstikproppen ikke  

 er korrekt fastspændt.
5.3.18. Et måleinstrument med tilhørende kontrolkilde skal være til  

 rådighed til kontrol af dosishastigheden omkring røntgenrør og  

 måleopstilling. (Se vejledningen pkt. 10.2.4.) 5.3.19. Denne bekendtgørelse samt en betjeningsvejledning på dansk skal  

 findes ved anlægget.
Desuden skal der forefindes en protokol, hvor resultatet  

 af alle kontrolmålinger indføres.
6. UDFØRELSE AF RØNTGENRUM FOR ÅBNE ANLÆG (Vedrørende lukkede røntgenanlæg se vejledningen pkt. 10.4.) 6.1. Åbne røntgenanlæg skal normalt installeres i et særskilt dertil  

 beregnet rum, hvortil uvedkommende personer ikke har adgang. (Se vejledningen  

 pkt.10.3.8.) 6.2. Døren til røntgenrummet skal kunne låses.
6.3. På eller ved døren til røntgenrummet skal være anbragt et  

 advarselsskilt med symbolet for ioniserende stråling. (Se vejledningen pkt.  

 10.1.22.) På skoler og læreanstalter, hvor studerende færdes, skal der under skiltet  

 desuden findes et skilt med følgende tekst: »ADGANG KUN EFTER SÆRLIG  

 TILLADELSE.« 6.4. Uden for døren skal være monteret en rød lampe, der lyser, når et  

 røntgenapparat er i drift i røntgenrummet.
Lampen skal være iøjnefaldende  

 anbragt, nær ved de i pkt. 6.3. omtalte skilte.
6.5. Der må ikke være indrettet fast arbejdsplads i røntgenrummet.
Er det  

 undtagelsesvis nødvendigt at anvende røntgenapparatet i et andet lokale,  

 f.eks. hvis apparatet indgår som hjælpeudsyr i en anden opstilling, skal  

 særlig afskærmning af apparatet være foretaget efter nærmere aftale med  

 sundhedsstyrelsen.
 6.6. Røntgenapparatet skal så vidt det er muligt være opstillet således,  

 at strålingen fra røntgenrørets benyttede vinduer IKKE er rettet mod:
 Andre røntgenapparater i lokalet.
 Steder hvor personer færdes eller opholder sig.
Vægge hvis skærmende virkning er mindre end svarende til 1 mm bly.  

 Måleopstillinger hvor sådanne stråleretninger ikke kan undgås, skal være  

 sikret med skærme svarende til de i pkt. 5.3.4. nævnte.
Skærmene skal være  

 anbragt i stråleretningen bag opstillingerne og skal ækvivalere mindst 1 mm  

 bly. (Se vejledningen pkt. 10.3.3.).
7. ÅRLIGT EFTERSYN AF RØNTGENANLÆG 7.1. Ethvert røntgenanlæg skal af lederen eller ved dennes foranstaltning  

 efterses een gang om året, og eventuelle konstaterede fejl skal straks  

 udbedres.
7.2. Ved det årlige eftersyn skal det undersøges, om røntgenanlægget  

 overholder bestemmelserne i denne bekendtgørelses pkt. 5. og 6., samt om  

 anlægget iøvrigt elektrisk og mekanisk er i en sådan stand, at det ved  

 korrekt brug ikke medfører risiko for personalet.
Resultatet af undersøgelsen  

 skal indføres i den under pkt. 5.3.19. nævnte protokol.
 Specielt skal ved eftersynet følgende nøje kontrolleres:
 7.2.1. Om de foreskrevne skilte findes, og om de er i god stand.
 7.2.2. Om de foreskrevne kontrol- og advarselslamper findes og fungerer  

 tilfredsstillende.
 7.2.3. Om de foreskrevne sikkerhedskontakter findes og fungerer  

 tilfredsstillende.
7.2.4. Om måleinstrumentet til dosismåling fungerer tilfredsstillende og  

 viser korrekt. (Se vejledningen pkt. 10.2.4.) 7.2.5. Om de nødvendige afskærmninger findes og fungerer  

 tilfredsstillende.
8. BESIGTIGELSE AF RØNTGENANLÆG VED SUNDHEDSSTYRELSEN 8.1. Ethvert røntgenanlæg er underlagt tilsyn af sundhedsstyrelsen, og  

 sundhedsstyrelsen skal til enhver tid have adgang til røntgenanlægget.
 8.2. Besigtigelse af røntgenanlæg foretages af sundhedsstyrelsen med højst  

 5-årige mellemrum.
8.3. Sådanne ændringer af et røntgenanlæg, som sundhedsstyrelsen måtte  

 kræve ved besigtigelsen, skal være udført inden udløbet af den af  

 sundhedsstyrelsen satte frist.
Når manglerne ved røntgenanlægget må antages  

 at medføre særlig stor risiko, kan sundhedsstyrelsen forbyde brugen af  

 anlægget, indtil disse mangler er afhjulpet.
9. IKRAFTTRÆDELSESBESTEMMELSE Denne bekendtgørelse træder i kraft den 1. januar 1982.
SUNDHEDSSTYRELSEN, DEN 7. DECEMBER 1981 Søren K.
Sørensen /Øhlenschlæger 10. VEJLEDNINGER 10.1. Vejledning vedrørende røntgentekniske fagudtryk.
 Betydningen af de i bekendtgørelsen anvendte fagudtryk er angivet  

 nedenstående.
10.1.1. Ansvarlig leder Den af sundhedsstyrelsen godkendte ansvarlige leder af røntgenanlægget.  

 (Se pkt. 3.1.) 10.1.2. Beamstop Afskærmninger mod direkte stråling indbygget i måleopstillinger bag  

 præparatet i stråleretningen.
10.1.3. Blyækvivalent (blyværdi) En afskærmnings blyækvivalent er den blytykkelse, der giver samme  

 strålingssvækkelse som afskærmningen.
En afskærmnings blyækvivalent vil  

 variere med dens tykkelse, strålekvaliteten og feltstørrelsen.
Til  

 afskærmningsberegninger skal anvendes blyækvivalenter opgivet for en  

 feltstørrelse på min. 45 * 45 cm.
For afskærmningstykkelser henvises til pkt.  

 10.3.1.
10.1.4. Direkte stråling (primærstråling) Det strålebundt der fra anoden kommer ud gennem røntgenrørets vindue.
Det  

 kan yderligere være afgrænset af kollimatorer m.v.
Desuden kan det være  

 svækket af filtre, monokromatorer m.v.
10.1.5. Dosis Dosis er defineret ved den energi, som strålingen afsætter pr. masseenhed.  

 I denne bekendtgørelse vil enheden sievert (Sv) blive anvendt for dosis.
Ved  

 røntgenstråling er 1 Sv = 1 gray (1 joule/ kg).
 Tidligere anvendtes ekspositionen angivet i røntgen (R). Følgende  

 tilnærmelsesvis korrekte omregning vil blive anvendt: 1 R g 0,01 Sv, 1 mR g  

 0,01 mSv.
10.1.6. Dosishastighed For dosishastigheden (dosis pr. tidsenhed) anvendes enheden sievert pr.  

 time (Sv/ h) med følgende tilnærmelsesvis korrekte omregning: 1 R/ h g 0,01  

 Sv/ h, 1 mR/ h g 0,01 mSv/ h (jvfr. pkt. 10.1.5.) 10.1.7. Egenfiltrering (forfiltrering) Filtrering i indsatsrør og rørkappe. (Se også pkt. 10.1.9. og 10.1.23.) 10.1.8. Fail-safe Et sikkerhedskredsløb eller -signal betegnes »fail-safe« hvis en  

 fejl i kredsløb eller signal automatisk bevirker, at røntgenrørets  

 højspænding afbrydes og ikke kan genindkobles før fejlen i kredsløb eller  

 signal er rettet.
10.1.9. Filtrering Ved strålingens passage gennem diverse apparatdele mellem fokus og  

 ydersiden af røntgenrørets vindue absorberes en del af den direkte stråling,  

 særlig den mindst gennemtrængende (blødeste) del.
Yderligere absorption kan  

 finde sted i et eventuelt tilsatsfilter.
 Filtreringen angives ved en materialetykkelse, f.eks. mm lindemannglas, mm  

 beryllium (mm Be), mm aluminium (mm Al), mm nikkel (mm Ni), eller ved en  

 ækvivalentværdi udtrykt i mm Al eller mm Cu.
10.1.10. Fokus Brændplet på røntgenrørets anode, hvorfra strålingen udsendes i alle  

 retninger.
Fokusafstanden er afstanden fra fokus til et målepunkt.
10.1.11. Halvværdilag (HVL) Den tykkelse af et materiale, der nedsætter dosishastigheden til det  

 halve.
Halvværdilaget angives f.eks. i mm aluminium (mm Al).
10.1.12. Højspænding (anodespænding) Den elektriske spænding, der accelererer elektroner fra røntgenrørets  

 katode mod anoden.
Den angives ved spændingens spidsværdi i KVp.
10.1.13. Lukket røntgenanlæg Anlæg, hvor røntgenrøret og emnet, der skal bestråles, er omsluttet af et  

 stråleafskærmet skab, hvis døre er sikret med dørkontakter.
Udskiftning af  

 emne skal foregå ved fjernbetjening.
 Et lukket anlæg skal være således afskærmet, at dosishastigheden ved  

 maksimal belastning ikke overskrider 0,005 mSv/ h (g 0,5 mR/ h) i 5 cm  

 afstand fra tilgængelig ydre overflade.
10.1.14. Lækstråling Den del af strålingen, der fra indsatsrøret trænger gennem den afskærmede  

 rørkappe.
10.1.15. Måleinstrument Et instrument til måling af ioniserende stråling.
Instrumentet kan f.eks.  

 have en skala i mR/ h eller i c/ s (tællinger pr. sekund). Det kan eventuelt  

 afgive lydsignaler, således at antal lydsignaler pr. sekund varierer med  

 dosishastigheden.
10.1.16. Måleopstilling Det udstyr, hvori strålingen udnyttes, f.eks. ved diffraktion,  

 fluorescensanalyse eller spændingsmåling.
10.1.17. Røntgenanlæg Røntgenapparat og de evt. dertil hørende bygningsdele (røntgenrummets  

 vægge, loft, gulv, døre og vinduer incl. den heri evt. indbyggede  

 stråleafskærmning).
10.1.18. Røntgenapparat Det samhørende apparatur til udførelse af en røntgenundersøgelse, normalt  

 bestående af en røntgengenerator med røntgenrør, måleopstillinger, skærme og  

 andet tilbehør, samt de evt. dertil hørende faste installationer.
10.1.19. Røntgenrør Den af indsatsrøret og rørkappen bestående enhed.
10.1.20. Spredt stråling (sekundærstråling) Stråling, der i alle retninger udsendes fra emner (herunder luft), der  

 bestråles.
10.1.21. Strålekvalitet Udtryk for strålingens »hårdhed«, d.v.s. dens evne til at  

 gennemtrænge et emne.
 Strålekvaliteten afhænger bl.a. af røntgenrørets højspænding og  

 filtreringen.
10.1.22. Symbolet for ioniserende stråling Se Dansk Standard DS 734.2.
10.1.23. Totalfiltrering (se også pkt. 10.1.7. og 10.1.9.) Egenfiltrering + filtrering i et evt. tilsatsfilter, monteret foran  

 røntgenrørets vindue.
10.1.24. Ydre afskærmninger Ved ydre afskærmninger forstås bygningsmæssige afskærmninger og  

 afskærmninger som de i pkt. 10.3.3. viste.
10.1.25. Åbent røntgenanlæg Anlæg med adgang til områder hvor strålingen ikke er svækket i  

 tilstrækkelig grad, f.eks. anlæg hvor personalet udskifter røntgenrør,  

 måleopstillinger og andre vitale dele under arbejdet, samt anlæg hvor  

 personalet under opretning af præparat, indstilling eller markering arbejder  

 med umiddelbart tilgængelige strålefelter.
10.2. Vejledning vedrørende strålebeskyttelse og kontrolmålinger 10.2.1. Advarsel (se også pkt. 4.1.) Røntgenanalyserør er særdeles farlige i ukyndiges hænder, fordi  

 dosishastigheden af den usvækkede direkte stråling fra rørenes vinduer er så  

 høj (op til 100 Sv/sekund g 10000 R/sekund), at den kan forårsage alvorlig  

 personskade på meget kort tid (f.eks. mindre end 1 sekund, hvis man kommer  

 tæt på røret). Man må derfor end ikke strejfvis bringe blot en fingerspids  

 ind i den direkte stråling.
 Man skal være opmærksom på, at dosiskontrol udført ved persondosimetri,  

 med måleinstrumenter eller andet udstyr, kan give anledning til en falsk  

 følelse af sikkerhed, hvis måleudstyret ikke er tilpasset de særlige forhold,  

 hvor blød stråling med usædvanlig høj dosishastighed forekommer.
10.2.2. Utætte samlinger (ad pkt. 5.3.11.) Interimistiske eller forkert konstruerede samlinger mellem røntgenrørets  

 vindue og måleopstillingen kan være årsag til, at spredt stråling trænger ud  

 på dette sted.
Da dosishastigheden i den direkte stråling fra røntgenrørets  

 vindue er overordentlig høj, kan der komme betydelige mængder spredt stråling  

 fra sammenkoblingsstedet.
Utætheder forekommer ofte, når man sammenstiller røntgenrør og  

 måleopstilling af 2 forskellige fabrikater uden at sørge for montering af et  

 særligt koblingsstykke, tilpasset begge parter.
Ved anskaffelse af en  

 måleopstilling skal det påses, at leverandøren leverer et passende  

 koblingsstykke, der kan sikre stråletæthed under alle forekommende  

 indstillinger af opstillingen.
 Det skal bemærkes, at der også ved originale koblingsstykker kan forekomme  

 alvorlige utætheder:
Anlægget må ikke sættes i drift før et passende koblingsstykke er monteret  

 og kontrolmålt. (Se pkt. 10.3.6. og 10.3.7.) 10.2.3. Kontrol af stråling (ad pkt. 3.4.4. og 4.2.) Med jævne mellemrum og efter hver justering eller ændring af apparat eller  

 måleopstilling skal strålingen omkring røntgenapparatet kontrolleres med et  

 egnet måleinstrument.
 De fleste af de forekommende instrumenter har en utilstrækkelig evne til  

 at måle den bløde stråling fra røntgenanalyseapparater.
Instrumenterne kan desuden give vildledende aflæsninger, hvis de anvendes  

 i inhomogene strålefelter.
Mange af de almindeligt anvendte instrumenter er  

 derfor uegnede, særligt når det gælder at spore lækager af små dimensioner.  

 10.2.4. Måleinstrument og kontrolkilde (ad pkt. 3.4.4., 4.2., 5.3.1. og  

 5.3.18.) Til at kontrollere strålingen omkring røntgenanalyseapparater er  

 Geiger-Mueller-instrumenter med lille, tyndvægget endevindue bedst egnet.
Sådanne instrumenter har sædvanligvis en skala inddelt i c/ s  

 (tællinger/sekund) idet instrumenternes følsomhed kan variere stærkt med  

 strålekvaliteten.
Til instrumentet bør derfor findes en tabel, der ved de  

 aktuelle strålekvaliteter (f.eks. 30 kV 0,3 mm Al-filter, 50 kV 0,6 mm  

 Al-filter) angiver c/ s pr. mSv/h eller pr. mR/ h, således at man bliver i  

 stand til at kontrollere om den tilladelige udstråling overskrides.
Til daglig funktionskontrol anvendes en kontrolkilde, f.eks. 9 (mCi  

 Cs-137. (Se DIN 44.427). Statens institut for strålehygiejne giver nærmere  

 oplysninger om brugbare instrumenttyper og kontrolkilder (ad pkt. 7.2.4.) 10.2.5. Kontrol med fluorescensskærme og film (ad pkt. 4.2.) Fluorescensskærme kan under visse forhold anvendes til påvisning af  

 stråling.
Skærmene skal imidlertid være af særlig egnet kvalitet, den  

 følsomme side skal vendes mod strålingen, og det skal være muligt effektivt  

 at mørkelægge det lokale, hvori målingerne udføres.
Blandt andet fordi det sidstnævnte krav i reglen ikke kan opfyldes, må  

 anvendelse af fluorescensskærme frarådes til dette formål.
Langt mere  

 effektivt er det at anvende røntgenfilm, f.eks. konvolutindpakkede film i  

 størrelse 24 * 30 cm.
Stråling fra eventuelle utætheder vil give  

 karakteristiske sværtningsbilleder på filmene, således at utæthederne let kan  

 lokaliseres.
Nærmere oplysninger om egnede filmtyper og eksponeringstid kan indhentes  

 hos statens institut for strålehygiejne.
Til løbende kontrol af anlæggets  

 udstråling anvendes persondosimetre (ophængningsfilm).
10.2.6. Persondosimetri og målefilm (ad pkt. 3.2.2. og 4.2.) Til personale ved åbne røntgenanlæg leverer statens institut for  

 strålehygiejne hver måned målefilm samt 2 ophængningsfilm til hvert apparat.
Vejledning vedrørende filmenes anvendelse og ekspedition findes trykt på  

 bagsiden af den med filmene følgende resultatliste.
Ophængningsfilmene  

 placeres på eller ved røntgenapparatet på steder, hvor man ønsker  

 kontrolmåling foretaget.
Ophængningsfilmene vil efter fremkaldning blive  

 fremsendt sammen med resultatlisten for målingerne.
10.3. Vejledning vedrørende afskærmning 10.3.1. Afskærmningstykkelser Anvendes nedenstående afskærmningstykkelser, kan man regne med, at den  

 højst tilladelige dosishastighed ikke overskrides.
 Til beskyttelse mod direkte stråling indtil 60 kV anvendes 1 mm bly eller  

 et andet materiale med en sådan tykkelse, at det har samme afskærmningsevne  

 som 1 mm bly.
 Til beskyttelse mod spredt stråling indtil 60 kV anvendes 0,5 mm bly eller  

 et andet materiale med en sådan tykkelse, at det har samme afskærmningsevne  

 som 0,5 mm bly.
 Hosstående værdier er tilnærmede, idet den skærmende virkning bl.a.  

 afhænger af materialets rumvægt.
 For blygummi og blyglas opgives aktuelle blyækvivalenter af leverandøren.
Til 1 mm bly kan normalt regnes at svare: 6 mm jern 4 mm messing 120 mm vinduesglas 200 mm gipsplade 100 mm mursten 70 mm beton 300 mm letbeton 10.3.2. Eksempler på blyglasskærme (ad pkt. 4.7.) Beskyttelsesbriller med blyglas eller skærme som de viste bør anvendes  

 under arbejde ved åbne anlæg.
10.3.3. Eksempler på blyskærme (ad pkt. 5.3.2., 5.3.4. og 6.6.) 10.3.4. Eksempel på skærmet og sikret måleopstilling (ad pkt. 5.3.1.) 10.3.5. Røntgenrør med blænder 4.5.(ø mm monteret (ad pkt. 5.3.8.) 10.3.6. Eksempler på sammenkoblinger af røntgenrør og måleopstilling (ad  

 pkt. 4.2., 5.3.2 og 5.3.11.) 10.3.7. Eksempler på sammenkobling af måleopstillinger (ad pkt. 4.2.,  

 5.3.2. og 5.2.11.) 10.3.8. Eksempel på røntgenrum i laboratoriebygning (ad pkt. 6.) Vægge: 1/2 stens mur, uden vinduer.
 Stråleretninger mod væggene.
10.4. Vejledning vedrørende indretning og brug af lukkede røntgenanlæg Til lukkede anlæg (se vejledningen pkt. 10.1.13.) kræves IKKE:
