 I medfør af § 18 i lov nr. 840 af 18. december 1987 om  

 arbejdsmarkedsbidrag fastsættes:
 § 1.  Udenlandske virksomheder, der opfylder  

 betingelserne for at kunne opnå tilbagebetaling af merværdiafgiften ved  

 udførsel af varer, jf. bekendtgørelse nr. 115 af 23. marts 1983 om  

 tilbagebetaling af merværdiafgift ved udenlandske virksomheders udførsel af  

 varer, kan efter tilsvarende regler opnå godtgørelse af  

 arbejdsmarkedsbidraget, jf. dog stk. 2.
Stk. 2.  Udenlandske virksomheder kan ved udførsel af  

 varer, som er fritaget for moms efter § 1 i bekendtgørelse nr. 307 af 26. maj  

 1978 om fritagelse for at svare afgift i henhold til merværdiafgiftsloven,  

 opnå godtgørelse af bidraget.
Godtgørelsen, der ydes efter tilsvarende regler  

 som anført i stk. 1, udbetales kun, hvis den udgør mindst 200 kr.
§ 2.  Udenlandske virksomheder, der opfylder  

 betingelserne for at kunne opnå tilbagebetaling af merværdiafgiften, der her  

 er betalt af varer og momspligtige ydelser til virksomhedernes  

 erhvervsmæssige brug her i landet, jf. bekendtgørelse nr. 420 af 23.  

 september 1980 om tilbagebetaling af merværdiafgift (til udenlandske  

 virksomheder), kan efter tilsvarende regler opnå godtgørelse af  

 arbejdsmarkedsbidraget.
Godtgørelsen ydes i samme omfang, som her i landet  

 bidragsregistrerede virksomheder kan medregne anskaffelsen af varer og  

 ydelser til indkøbet.
Stk. 2.  Andre udenlandske virksomheder end nævnt i stk.  

 1 kan ligeledes opnå godtgørelse af bidraget.
Dette gælder dog ikke  

 virksomheder, der er omfattet af bilaget til loven.
Godtgørelse ydes i  

 forbindelse med virksomhed, som ville være omfattet af registreringspligten  

 efter loven, hvis den blev udøvet her i landet.
Godtgørelsen, der ydes efter  

 tilsvarende regler som anført i stk. 1, udbetales kun, hvis den udgør mindst  

 200 kr.
§ 3.  Godtgørelse efter § 1, stk. 1, og § 2, stk. 1,  

 udbetales med 2,5 pct. af fakturabeløbet, excl. moms.
Godtgørelse efter § 1,  

 stk. 2, og § 2, stk. 2, udbetales med 2,5 pct. af værdien af indkøbet.
 Stk. 2.  Der udbetales ikke godtgørelse for varer, som  

 virksomheden selv har angivet til fortoldning.
§ 4.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger til brug for  

 kontrollen i forbindelse med en ansøgning om godtgørelse eller i afgivne  

 erklæringer m.v., straffes med bøde.
Bestemmelserne i lovens § 26, stk. 4, og  

 § 27 finder anvendelse.
 Stk. 2.  Bødebeløb kan modregnes i virksomhedens krav om  

 godtgørelse af bidrag.
 § 5.  Bekendtgørelsen træder i kraft dagen efter  

 offentliggørelsen i Lovtidende og har virkning fra den 1. januar 1988 for så  

 vidt angår indkøb m.v. fra og med denne dato.
