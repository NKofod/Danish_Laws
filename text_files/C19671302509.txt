ad Mauritius, cirkulære af 22/2 1967, j.nr.
KK 963-67 På given foranledning henledes opmærksomheden på, at de i ovennævnte  

 cirkulære stk. a anførte »all contagious and infectious diseases«  

 også omfatter sådanne anmeldepligtige husdyrsygdomme, som har relation til  

 andre husdyr på ejendommen end fjerkræ.
På grund af de særlige forhold på Mauritius har man fra dansk side givet  

 tilsagn om, at der kun eksporteres fjerkræ fra ejendomme, der er fri for  

 anmeldepligtige husdyrsygdomme, selv om de pågældende sygdomme efter dansk  

 opfattelse ikke frembyder nogen form for smitterisiko gennem slagtet fjerkræ,  

 f. eks. leukose hos kvæg, brucellose hos svin og andet lign.
Ud over  

 forholdene på de leverende ejendomme er der givet visse tilsagn vedrørende  

 smitterisiko fra omgivelserne.
 Såfremt en godkendt besætning er beliggende inden for et på grund af mund-  

 og klovesyge afspærret område, må der derfor ikke udstedes passerseddel, og  

 kyllinger fra afspærrede områder må ikke modtages med eksport til Mauritius  

 for øje.
 I tilfælde af, at en anmeldepligtig husdyrsygdom forekommer på ejendommen,  

 og der opstår tvivl om dens betydning for eksport til Mauritius, skal der  

 rettes henvendelse til kødkontrolafdelingens hovedkontor, Nyropsgade 37,  

 København V.
 P.V.V.
