Som led i afbureaukratiseringen er det i den vedtagne ændring af  

 folkeskoleloven bestemt, at uansøgt afsked på grund af sygdom af fastansatte  

 ledere og lærere i folkeskolen ikke længere skal foretages af undervisnings-  

 og forskningsministeren, men af ansættelsesmyndigheden, jf.
Undervisnings- og  

 Forskningsministeriets lovbekendtgørelse nr. 438 af 20. juni 1989, § 39 a,  

 stk. 2 og 5, jf. § 39 h, stk. 2.
 Ansøgt afsked på grund af sygdom af de pågældende grupper samt af  

 timelærere m.fl. foretages som hidtil af ansættelsesmyndigheden.
 Undervisningsministeriets cirkulære af 29. august 1973 om afsked af lærere  

 i folkeskolen på grund af helbredsbetinget utjenstdygtighed (svagelighed) er  

 fortsat gældende.
 Fra 1. januar 1990 er det ansættelsesmyndigheden, der skal indhente de i  

 cirkulærets pkt. ad § 5 omtalte udtalelser, jf. tjenestemandslovens § 31,  

 stk. 1 og 3.
 For at gøre høringsproceduren i Finansministeriet så enkel som muligt har  

 Finansministeriet udarbejdet vedlagte blanket (Fi. 00.11-214(12-89)). Den  

 forudsættes anvendt af ansættelsesmyndigheden, når en sag om eventuel afsked  

 af en folkeskolelærer på grund af sygdom forelægges Finansministeriet.
 Den udfyldte blanket med de relevante bilag kan indsendes til  

 Finansministeriet uden følgeskrivelse, og Finansministeriets svar vil blive  

 fremsendt direkte til kommunen.
Det understreges, at 1 eksemplar af sygedagslisten for den pågældende samt  

 seneste udskrift fra lærerregistret om den pågældendes pensionsalder altid  

 skal vedlægges blanketten.
Endvidere vedlægges de lægelige oplysninger i  

 lukket kuvert.
 Blanketter kan rekvireres i Administrations- og Personaledepartementet, 5.  

 kt. tlf. 33 92 42 37 eller 33 92 42 94.
 Fortrykt kuvert (Fi. 00.11-152 b) til brug for de lægelige oplysninger kan  

 rekvireres i Statens Informationstjeneste tlf. 33 92 92 00.
 P.M.V.
 E.B.
