Bekendtgørelse om ændring af bekendtgørelse om erhvervelse, besiddelse og transport af skydevåben for personer bosiddende i et EU-land § 1 I bekendtgørelse nr. 972 af 3. december 1992 om erhvervelse, besiddelse og transport af skydevåben for personer bosiddende i et EU-land, som ændret ved bekendtgørelse nr. 942 af 23. juli 2010, foretages følgende ændringer:
 1. Indledningen affattes således:
»I medfør af § 1, stk. 1, § 2, stk. 1, § 2 e, § 6, stk. 1 og 9, § 6 a, stk. 1, og § 10, stk. 4, i lov om våben og eksplosivstoffer, jf. lovbekendtgørelse nr. 1005 af 22. oktober 2012, som ændret ved lov nr. 1623 af 26. december 2013 og lov nr. 736 af 25. juni 2014, fastsættes:« 2. I § 1 indsættes som stk. 2:
»Stk. 2. Europæisk våbenpas efter § 9, stk. 1, til ansøgere med bopæl eller hjemsted i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds udstedes af politidirektøren i Midt- og Vestjyllands Politi.
Europæisk våbenpas efter § 9, stk. 1, til ansøgere med bopæl eller hjemsted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds udstedes af politidirektøren i Københavns Vestegns Politi.« 3. I § 2 indsættes som stk. 2:
»Stk. 2. Tilladelse efter §§ 4 og 5 til ansøgere, der er bosat i en anden medlemsstat, meddeles af politidirektøren i Midt- og Vestjyllands Politi, hvis ansøgeren har sit faste opholdssted i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller i Syd- og Sønderjyllands politikreds, eller, hvis ansøgeren ikke har fast opholdssted i Danmark, hvis våbnet opbevares i en af disse politikredse.
Tilladelse efter §§ 4 og 5 til ansøgere, der er bosat i en anden medlemsstat meddeles af politidirektøren i Københavns Vestegns Politi, hvis ansøgeren har sit faste opholdssted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller, hvis ansøgeren ikke har fast opholdssted i Danmark, hvis våbnet opbevares i en af disse politikredse.« 4. I § 4, 1. pkt., og § 5, 1. pkt., ændres »politimesteren (politidirektøren)« til: »politiet«.
 5. I § 9, stk. 1, ændres »Politimesteren (politidirektøren)« til: »Politiet«.
 6. I § 12 ændres »den stedlige politimester (politidirektøren)« til: »det stedlige politi«.
 7. § 14 affattes således:
»§ 14. Med bøde, fængsel indtil 4 måneder eller under skærpende omstændigheder fængsel indtil 2 år straffes den, der overtræder §§ 4-6, § 7, stk. 2, og §§ 12-13.« § 2 Bekendtgørelsen træder i kraft den 1. oktober 2014.
