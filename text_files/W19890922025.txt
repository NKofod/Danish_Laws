Et byrådsmedlem vedtog en bøde på 300 kr. for overtrædelse af  

 hundeloven ved at have ladet sin hun strejfe, uden at den var forsynet med  

 navneskilt.
Valgbarhedsnævnet fandt, at den pågældende var valgbar.
 I skrivelse af 14. februar 1989 har byrådet i henhold til § 34 a, stk. 2,  

 i den kommunale valglov indberettet, at byrådsmedlem N.N. har vedtaget et af  

 politimesteren i X den 4. januar 1989 meddelt bødeforlæg på 300 kr. for  

 overtrædelse af lov om hunde, lovbekendtgørelse nr. 380 af 26. juni 1969, §  

 1, stk. 1, og § 3, stk. 4.
 Det fremgår af sagen, at den pågældende den 11. oktober 1988 lod sin hund  

 strejfe om, uden at den var forsynet med navneskilt, der angav besidderens  

 navn og adresse.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 2.
 Den pågældende må derfor anses for valgbar.
 (* 1) I den tidligere lov var bestemmelserne i § 2 og § 34a, stk. 2.  

 Skrivelsen er optaget i Ministerialtidende.
