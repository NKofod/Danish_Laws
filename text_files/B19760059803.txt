 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I medfør af § 1, stk. 3, i lov nr. 597 af 17. december 1976 om Danmarks  

 riges fiskeriterritorium fastsættes:
 § 1.  Fiskeriterritoriet ved Færøerne omfatter,  

 foruden de indre farvande, et farvandsområde, der afgrænses af en linie  

 (fiskerigrænsen), som forløber i en afstand af 200 sømil (1 sømil er lig med  

 1852 meter) fra de i § 2 nævnte basislinier.
 Stk. 2.  Hvor Islands, Norges og Storbritanniens kyster  

 ligger overfor Færøernes i en afstand af mindre end 400 sømil, forløber  

 afgrænsningen af fiskeriterritoriet, sålænge særlig aftale herom ikke er  

 truffet, efter den linie, der overalt ligger lige langt fra de nærmeste  

 punkter på basislinierne ved de pågældende kyster (midtlinien).
 § 2.  De rette basislinier, som i henhold til § 1  

 lægges til grund ved beregningen af fiskerigrænsen, drages mellem følgende  

 punkter (lavvandsmærket ved middelspringtid) i den angivne rækkefølge:
 Punkternes koordinater refererer sig til European Datum (1. revision  

 1950).
 § 3.  Anordningen træder i kraft den 1. januar 1977.
 Stk. 2.  Anordning nr. 29 af 27. februar 1903 som ændret  

 ved anordning nr. 129 af 18. marts 1976 ophæves.
 Givet på Amalienborg, den 21. december  

 1976.
 Under Vor Kongelige Hånd og Segl.
 MARGRETHE R.
 Anker Jørgensen.
