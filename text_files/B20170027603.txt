Anordning om ændring af anordning om reglement for Akademiet for de skønne Kunsters medaljer (Indstiftelse af ny Franciska Clausen Medalje til minde om den danske billedkunstner Franciska Clausen) VI MARGRETHE DEN ANDEN, af Guds Nåde Danmarks Dronning, gør vitterligt:
§ 1 I anordning nr. 625 af 21. november 1980, foretages følgende ændringer:
 1. § 7 affattes således:
»§ 7. Med Franciska Clausen Medaljen kan Akademiet for de Skønne Kunster udmærke et menneske, der har lavet et enkeltstående kunstnerisk værk af høj kunstnerisk kvalitet.
Akademiet for de Skønne Kunster indstiftede medaljen i 2016 til minde for den danske billedkunstner Franciska Clausen.« §§ 7-9 bliver herefter §§ 8-10.
 2. Efter § 10 indsættes:
»§ 11. Kulturministeriet kan fastsætte nærmere regler for Akademiets medaljer, herunder om indstiftelse af nye medaljer.« § 2 Anordningen træder i kraft dagen efter bekendtgørelsen i Lovtidende.
Givet på Amalienborg, den 27. marts 2017 Under Vor Kongelige Hånd og Segl MARGRETHE R.
