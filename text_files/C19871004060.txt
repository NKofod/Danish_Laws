Vedr. dybden »D« på mindre skibe Ved udformningen af bekendtgørelse af 28. juni 1982 om måling af mindre  

 skibe var det en forudsætning, at skibe med en længde L1 under 15 m var  

 konstrueret med et gennemgående dæk, evt. med spring, bjælkebugt og  

 almindelige lugeåbninger m.v., men uden forskydninger i dækket.
 Det har imidlertid vist sig, at værfter, konsulenter m.fl. nu konstruerer  

 skibe under nævnte længde med forskydninger i dækket eller overbygninger der  

 afbryder dækkets kontinuitet (såkaldt »tonnagebrønd«) og dermed  

 utilsigtet fordelagtig tonnagemåling.
 Direktoratet har derfor fundet det nødvendigt at fastsætte følgende  

 fortolkninger ved fastsættelse af »D« i forbindelse med  

 tonnagemålingen af skibe med en længde I1 under 15 m:
 1. Ved beregningen af volumen skal dette ske til en  

 vandlinie parallelt med konstruktionsvandlinien som tangerer oversiden af  

 dækket på det laveste sted, når dækket er ubrudt (uden forskydninger).
 2. For skibe med forskydning i dækket lægges følgende  

 til grund for fastlæggelse af tangentvandlinien:
I et skib med forskydninger i »øverste dæk« hvor den  

 lavestliggende del af dækket strækker sig over 1/2 L1 tages »D« til  

 tangentvandlinien til det laveste punkt på denne del af dækket.
I andre  

 tilfælde tages »D« til den øverste liggende del af dækket og det  

 eksakte volumen af det mellem tangentvandlinien og det lavereliggende dæk kan  

 fradrages totalvolumen.
 En forskydning i dækket skal gå fra borde til borde.
 Den lavestliggende del af dækket må aldrig komme under dybeste  

 lastevandlinie.
 Ovennævnte fortolkning træder i kraft for skibe hvis køl er lagt efter den  

 1. februar 1988 og vil også gælde for skibe der måtte være søsterskibe til  

 tidligere byggede skibe, der er målt i overensstemmelse med hidtidige  

 anvendte fortolkninger.
 I de tilfælde hvor en før denne fortolknings offentliggørelse indgået  

 kontrakt er baseret på hidtidig anvendt fortolkning vil direktoratet efter  

 forelæggelse af fornøden dokumentation for kontraktens indgåelse og  

 forudsætninger kunne tillade, at tonnagemålingen foretages i henhold til  

 hidtidig anvendt praksis.
