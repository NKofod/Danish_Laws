 Den 24. februar 1967 blev der i København undertegnet en overenskomst  

 mellem Danmark, Finland, Island, Norge og Sverige om overflytning af  

 sygehjælpsforsikrede samt om sygehjælp under midlertidigt ophold.
 Overenskomstens ordlyd er som følger:
OVERENSKOMST mellem Danmark, Finland, Island, Norge og Sverige om overflytning af  

 sygehjælpsforsikrede samt om sygehjælp under midlertidigt ophold.
 Regeringerne i Danmark, Finland, Island, Norge og Sverige, som har  

 tiltrådt konventionen af 15. september 1955 mellem Danmark, Finland, Island,  

 Norge og Sverige om social tryghed, har i henhold til artiklerne 7 og 8 i  

 nævnte konvention besluttet at indgå følgende overenskomst:
 Overenskomstens omfang.
 Artikel 1.
 Denne overenskomst omfatter sygehjælpsforsikrede i følgende kasser:
For Danmarks vedkommende de anerkendte sygekasser, som er tilsluttet  

 »De samvirkende centralforeninger af sygekasser i Danmark«,  

 »Statsbanepersonalets Sygekasse« og de af socialministeriet  

 godkendte fortsættelsessygekasser, for Finlands vedkommende »sjukførsækringsbestyrelser« og for så  

 vidt angår ydelser efter sygeforsikringsloven »arbetsplatskassor«, for Islands vedkommende samtlige sygekasser, for Norges vedkommende »trygdekassene« og »de godkjente  

 sygekasser« samt for Sveriges vedkommende samtlige »allmænna  

 førsækringskassor«.
 Overflytning af forsikrede.
 Artikel 2.
Den, der er sygehjælpsforsikret som nævnt i artikel 1, har ret til  

 overflytning i overensstemmelse med bestemmelserne i dette kapitel.
En sådan  

 overflytning omfatter også medfølgende ægtefælle og børn.
 Den overflyttede blive forsikret i overensstemmelse med bestemmelserne i  

 det land, han flytter til.
 Artikel 3.
 For at overflytning kan finde sted, skal følgende betingelser være  

 opfyldt:
 1. Den sygehjælpsforsikrede skal have opgivet sin  

 bopæl i det land, han flytter fra, og have taget bopæl i det land, han  

 flytter til.
Denne bestemmelse skal dog ikke være til hinder for overflytning af  

 forsikrede, som for at studere eller for at arbejde skal opholde sig i det  

 andet land i mere end 3 på hinanden følgende måneder.
En forsikret, som  

 opholder sig i et andet land for at udføre arbejde for en arbejdsgiver med  

 bopæl eller hovedkontor i det land, han er sygehjælpsforsikret i anses dog i  

 de første 12 måneder af opholdet for at være bosat i det land, hvor han er  

 sygehjælpsforsikret, medmindre han åbenbart har bosat sig i det andet land.
 2. Den forsikrede skal have opfyldt sine forpligtelser  

 over for den kasse, han skal overflyttes fra.
 3. Den forsikrede skal have tilmeldt sig kassen på det  

 sted han flytter til, inden 3 måneder efter at han har taget bopæl i det  

 land, hvortil flytningen sker, og have afleveret flytteattest til kassen  

 udfærdiget af den kasse, han skal overflyttes fra.
 En forsikret kan ikke kræve overflytning, når formålet med flytningen er  

 at søge sygehjælp i det andet land.
 Medbringer den, der anmelder flytning, ikke flytteattest, skal der gives  

 ham en rimelig frist til at fremskaffe en sådan attest.
 Formular til flytteattesten fastsættes for Danmarks vedkommende af  

 Overflytningsnævnet, for Finlands vedkommende af  

 »Folkepensionsanstalten«, for Islands vedkommende af  

 »Forsikringsrådet af »Rikstrygdeverket« og for Sveriges  

 vedkommende af »Riksforsækringsverket« efter samråd dem imellem.
 Artikel 4.
 1. Overflytning til en kasse i det land, hvortil  

 flytning finder sted, regnes fra det tidspunkt, da den sygehjælpsforsikrede  

 tager bopæl i landet.
 Sker dette i direkte forbindelse med ankomsten til landet, skal  

 overflytningen regnes fra ankomsten.
 2. Har den forsikrede ikke inden 3 uger efter at have  

 taget bopæl tilmeldt sig kassen på det sted, han er flyttet til, har han ikke  

 ret til sygehjælp for tiden før tilmeldelsen.
 3. En forsikret, som ved flytningen er syg og  

 berettiget til sygehjælp, har for den løbende sygeperiode ret til fortsat at  

 få sådan hjælp efter de bestemmelser, som gælder for den kasse, hvortil  

 overflytningen sker.
 4. Overflytning skal i øvrigt finde sted i  

 overensstemmelse med de regler om overflytning mellem kasser, der gælder i  

 det land, hvortil overflytningen sker, for så vidt disse regler kan anvendes.
 Sygehjælp under midlertidigt ophold.
 Artikel 5.
 Såfremt en person, der er sygehjælpsforsikret i en af de i artikel 1  

 omhandlede kasser, under midlertidigt ophold eller på gennemrejse i et af de  

 andre lande pludselig bliver syg og trænger til lægebehandling eller  

 sygehusbehandling, er kassen på det sted, hvor behandlingen ydes, pligtig at  

 yde sygehjælp efter nedenstående regler.
 Sådan pligt påhviler undtagelsesvis også anden kasse, hvis den forsikrede  

 kan godtgøre, at der foreligger vægtige grunde til, at han har henvendt sig  

 til denne kasse i stedet for til den i første stykke nævnte kasse.
 Artikel 6.
 Som almindelige betingelser for at opnå sygehjælp gælder ud over de i  

 artikel 5 nævnte følgende:
 1. Den sygehjælpsforsikrede skal snarest muligt og  

 senest 14 dage efter, at han har søgt læge eller er blevet indlagt på  

 sygehus, anmelde sygdommen til en kasse, således som omtalt i artikel 5.  

 Senere anmeldelse kan dog godkendes, såfremt det godtgøres, at den forsikrede  

 ikke har været i stand til at foretage anmeldelsen tidligere.
2. den forsikrede skal ved forsikringsbevis eller i  

 mangel heraf ved en skriftlig erklæring på tro og love godtgøre, i hvilken  

 kasse han er forsikret.
For børn, der er sygehjælpsforsikrede i de lande, som  

 omfattes af overenskomsten, skal dette dog kun kræves, såfremt vedkommende  

 kasse finder det nødvendigt.
 3. Har den forsikrede selv afholdt udgifterne til  

 lægebehandling eller sygehusbehandling, skal han, så vidt muligt inden han  

 forlader landet og i hvert fald inden 6 uger efter, at han har betalt  

 regningen, sende kvitteret regning til den kasse, til hvilken anmeldelse om  

 sygdommen er sket.
 Artikel 7.
Sygehjælp i henhold til dette kapitel ydes i overensstemmelse med de for  

 vedkommende kasse gældende bestemmelser, for så vidt ikke andet fastsættes i  

 nærværende overenskomst.
Sygehjælpen omfatter ikke dagpenge.
Sygehjælp ydes ikke ud over det tidspunkt, da den forsikredes tilstand  

 tillader rejse til det land, i hvilket han er sygeforsikret.
Sygehjælp bør  

 dog ikke nægtes, når det under hensyn til de foreliggende omstændigheder ikke  

 skønnes rimeligt at henvise vedkommende til sygehjælp i det land, hvor han er  

 forsikret.
 Sygehusbehandling eller godtgørelse af udgifter til sygehusbehandling ydes  

 uden hensyn til tidligere sygehjælpsperioder.
 Der gælder ingen ventetid for sygehjælp efter dette kapitel.
 Artikel 8.
 1. Ved ulykkestilfælde indtruffet under arbejde ydes  

 sygehjælp alene i det omfang den forsikrede ikke har ret til sygehjælp efter  

 gældende, obligatorisk ulykkesforsikring.
 2. Sygehjælp ydes ikke til sømænd for den tid, i  

 hvilken der er sikret dem hjælp i henhold til gældende sømandslovgivning.
 Artikel 9.
 Er den sygehjælpsforsikrede på grund af sygdom berettiget til erstatning  

 fra skadevolder eller andre, påhviler det ham at give kassen meddelelse herom  

 og medvirke til, at kassen kan gøre erstatningskrav gældende.
 Artikel 10.
 Den kasse, der har ydet sygehjælp i medfør af dette kapitel, har ikke ret  

 til godtgørelse (refusion) herfor fra den kasse, den pågældende er forsikret  

 i, eller at afkræve den forsikrede medlemsbidrag.
 Almindelige bestemmelser.
 Artikel 11.
 En kasse, der omfattes af nærværende overenskomst, har ret til at indhente  

 oplysninger om en forskret fra andre af overenskomsten omfattede kasser.  

 Sådanne oplysninger kan ikke nægtes, medmindre lovgivningen er til hinder  

 derfor.
 Artikel 12.
 Uenighed om gennemførelsen af bestemmelserne i denne overenskomst afgøres  

 af de myndigheder, som efter lovgivningen i det land, den forsikrede flytter  

 til eller midlertidigt opholder sig i, skal afgøre sådanne spørgsmål.
 Meddelelse om de centrale myndigheders afgørelse skal sendes til de  

 tilsvarende myndigheder i det andet land.
 Artikel 13.
 De nærmere forskrifter, som måtte være nødvendige for gennemførelsen af  

 nærværende overenskomst, fastsættes for Danmarks vedkommende af  

 Overflytningsnævnet, for Finlands vedkommende af  

 »Folkepensionsanstalten«, for Islands vedkommende af  

 »Rigsforsikringsanstalten«, for Norges vedkommende af  

 »Rikstrygdeverket« og for Sveriges vedkommende af  

 »Riksførsækringsverket« efter samråd dem imellem og med kassernes  

 centrale organisationer.
 Artikel 14.
 Denne overenskomst træder i kraft den 1. april 1967.
 Artikel 15.
 Ønsker et af de kontraherende lande at opsige overenskomsten, skal  

 skriftlig meddelelse herom sendes til den danske regering, som straks skal  

 underrette de andre kontraherende lande herom og om den dato, da meddelelsen  

 blev modtaget.
 Opsigelsen gælder alene for det land, som har meddelt den og har gyldighed  

 fra og med den 1. januar, som indtræder mindst 6 måneder efter, at den danske  

 regering har modtaget meddelelse om opsigelsen.
 Opsiges overenskomsten, bevares de ifølge dens bestemmelser erhvervede  

 rettigheder.
 Artikel 16.
 Når denne overenskomst træder i kraft, bortfalder overenskomsten af 19.  

 december 19567 mellem Danmark, Island, Norge og Sverige om overflytning  

 mellem sygekasser samt om sygehjælp under midlertidigt ophold.
 Overenskomsten skal deponeres i det danske udenrigsministeriums arkiv, og  

 bekræftede afskrifter skal af det danske udenrigsministerium tilstilles hver  

 af de kontraherende landes regeringer.
 Til bekræftelse heraf har de respektive befuldmægtigede undertegnet denne  

 overenskomst.
 Udfærdiget i København den 24. februar 1967 i eet eksemplar på dansk,  

 finsk, islandsk, norsk og svensk, hvis tekster har lige gyldighed, dog  

 således at der på svensk er udfærdiget to tekster, en for Finland og en for  

 Sverige.
 Hans Sølvhøj.
 Overenskomsten trådte ifølge artikel 14 i kraft den 1. april 1967. Med  

 virkning fra samme dato ophæves ifølge artikel 16 overenskomst af 19.  

 december 1956 om samme emne mellem Danmark, Island, Norge og Sverige, jfr.  

 udenrigsministeriets bekendtgørelse nr. 80 af 31. december 1956, Lovtidende  

 C.
 Udenrigsministeriet, den 14. april 1967.
 Hans Sølvhøj.
