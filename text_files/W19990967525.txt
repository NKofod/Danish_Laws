Kendelse fra Pressenævnet i sag nr.  

 69/1995 Bent Unmack Larsen har som advokat for Den almindelige  

 danske Lægeforening på vegne [K] klaget til Pressenævnet  

 over, at Tag Selv Avisen har meddelt afslag på at bringe et  

 genmæle i anledning af en artikel i bladet.
 Det bemærkes, at bladet ikke har efterkommet  

 Pressenævnets eller klagerens opfordringer til at fremlægge hele  

 eksemplaret af det blad, hvori den påklagede artikel er trykt.  

 Nævnet er derfor ikke bekendt med, hvornår artiklen er  

 offentliggjort.
 På forsiden af bladet var overskriften:
 "Børnenes Stemme:
 Red Barnet giver børnepris til læge, der  

 laver farlige narko- og hjerneforsøg med spædbørn ...
Mødre bliver pressede til at afgive deres  

 børn til forsøg med opiums- og phenemal-mixtur, radioaktive  

 sporstoffer og farlige hjernescanninger." I artiklen hed det bl.a.:
 "- Det er ikke mindre end en skandale, at  

 børneorganisationen "Red Barnet" kan tildele deres 50-års  

 jubilæumspris til afdelingslæge [K] fra Hvidovre Hospital, siger  

 formanden for den humanitære børneforening "Børnenes  

 Stemme",  Ole  Hans  Jensen.
 ....
 - Vi kender udmærket til [K]s arbejde med  

 børneforsøg her hos os - et område hvor hun arbejder  

 tæt sammen med overlæge  Gorm  Greisen fra Rigshospitalets  

 Fødeafdeling.
 - Man giver bl.a. små spædbørn  

 "Opiumsmixtur" for at nedtrappe dem - da man helt automatisk kalder  

 børnene "narkobørn" - uden at kunne bevise det.
 - Vi har et totalt afslørende brev fra  

 overlæge  Gorm  Greisen, som indrømmer, at - man på  

 Rigshospitalet starter "narkobehandlingen" - kun på mistanke.
 - Det er simpelthen uhørt - og det sker som regel i  

 forbindelse med, at de nyfødte børn bliver tvangsfjernet, tit  

 pr. telefon, fra de ulykkelige mødre - eller også truer man  

 mødrene med tvangsfjernelse, hvis de ikke godvilligt går med til  

 forsøgene.
 Får støtte af medicinalindustrien.
 - [K] får støtte til sine  

 børneforsøg på Hvidovre Hospital af medicinalindustrien,  

 bl.a. fra Novo/Nordisk, og de går bl.a. ud på, at man  

 sprøjter radioaktive sporstoffer ind i årerne hvorefter  

 stofferne gennem organerne ender i spædbørnenes hjerner som man  

 så scanner flere gange bagefter.
 - Det er efter mange forskere og lægeeksperters  

 mening meget farlige forsøg og man har da også svært ved  

 at få "patienter" til disse uhyggelige forsøg - så i  

 stedet prøver man at presse enlige mødre til at afgive deres  

 børn til disse forsøg.
 Tvangsfjerner tit forsøgsbørnene.
 - Og hvis de ikke gør det frivilligt, så  

 tvangsfjerner man dem simpelthen - det har vi bl.a. tre eksempler på ud  

 af de mange sager, vi har gennemgået sagsakter i.
 - Det kan jo lyde meget pænt, at man vil  

 sørge for, at "narkobørn" bliver nedtrappet på en  

 nænsom måde - der er bare den hage ved det hele, at det er  

 farlige forsøg, som senere kan give blodkræft - og at man ikke  

 er sikker på, at det er børn af narkomaner, man har med at  

 gøre.
 Indleder farlige forsøg på mistanke.
 - Hvad ligner det at indlede farlige forsøg fordi  

 en moder måske har røget hash for flere år siden - eller  

 måske fordi det har stået i en ofte totalt fordrejet og  

 løgnagtig socialrapport, siger  Ole  Hans  Jensen.
 - Helt grotesk er det også, fordi [K] sidder som  

 konsulent for Københavns Kommune i "Børn- og Ungeudvalget".
- Her er hun med til at tvangsfjerne spædbørn  

 endda tit ved hjælp af et beredvilligt politikorps - børn som  

 hun så selv senere kan bruge til forsøg, siger  Ole  Hans  

  Jensen." Klageren har bl.a. fremlagt:
 1) korrespondancen med bladet efter  

 offentliggørelsen af artiklen.
2) skrivelse af 11. august 1995 fra overlæge, dr.  

 med.  Henrik  Hertz til stadslægen, 3) redegørelse af 9. august 1995 fra  Sten  

  Petersen til stadslægen, 4) skrivelse af 18. august 1995 til direktionen på  

 Hvidovre Hospital, 5) skrivelse til Stadslægen af 4. august 1995 og 6) redegørelse af 3. august 1995 fra [K].
 Tag Selv Avisen har bl.a. fremlagt:
1) politianmeldelse af 8. juni 1995 mod klageren, 2) skrivelse af 3. august 1995 fra speciallæge, dr.  

 med.  Erling  Segest, 3) skrivelse fra Hvidovre Hospital til alle gravide  

 kvinder i København om alkohol og graviditet, 4) oplysningsark nr. 3/1992 fra Hvidovre Hospital, 5) skrivelse af 24. september 1993 til læge  Eva  

  Graungaard, 6) lægejournaler fra Hvidovre Hospital, 7) indkaldelser af klageren til Børn- og  

 Ungeudvalget og 8) udskrift af forhandlingsprotokollen for Børn- og  

 Ungeudvalget i København af 7. september 1995.
 Til støtte for klagen er det anført, at det  

 må lægges til grund, at klagefristen er overholdt.
 Det er endvidere anført, at der er bragt urigtige  

 oplysninger.
Tag Selv Avisen har i en udtalelse om klagen  

 anført, at klagefristen på 4 uger er overskredet.
Da Den  

 almindelige danske Lægeforening endvidere ikke kan have nogen retlig  

 interesse i de påklagede forhold, bør sagen afvises.
 Det er endvidere anført, at oplysningerne i  

 artiklen stammer fra de informationer, som bladet har fået fra  

 adskillige medlemmer fra den humanitære forening Børnenes  

 Stemme, som har haft børn indlagt på Hvidovre Hospital.
 Bladet mener, at klageren laver livsfarlige forsøg  

 med spædbørn, da man bevisligt fjerner raske børn og  

 sammenligner dem med "narkobabyer". Flere eksperter mener endvidere, at det  

 er livsfarlige medikamenter, der bruges.
 Af det fremlagte materiale fremgår, at  

 spædbørnenes hjerner bliver scannet med radioaktive isotoper.  

 Behandlingen foretages endvidere på trods af protester fra de  

 pågældende mødre.
Det er endelig anført, at det er dokumenteret, at  

 klageren er konsulent eller sagkyndig for socialforvaltningen i  

 København i Børn- og Ungeudvalgsmøder.
På disse  

 møder plæderer klageren for tvangsfjernelse af børnene,  

 hvorefter de kan forblive på hendes afdeling.
 Følgende nævnsmedlemmer har deltaget i sagens  

 behandling: Else Mols, Hans Dam, Ulrik Holmstrup og Preben  

 Sørensen.
 Pressenævnet udtaler:
 Den almindelige danske Lægeforening er berettiget  

 til at klage på [K]s vegne.
 Da bladet ikke har oplyst, hvornår den  

 påklagede artikel er offentliggjort, må nævnet gå ud  

 fra, at fristen i medieansvarslovens § 36, stk. 3, og § 40, stk. 1, er  

 overholdt.
 Pressenævnet udtaler sin alvorlige kritik af, at Tag  

 Selv Avisen ikke som foreskrevet i medieansvarslovens § 40 har givet klageren  

 klagevejledning og ikke har indsendt det materiale, som nævnet har  

 anmodet om.
Den påklagede artikels indhold er stærkt  

 krænkende og skadelig for klagerens omdømme.
Da de  

 fremførte beskyldninger findes ubeføjede, har klageren krav  

 på genmæle.
 Det pålægges herefter den ansvarshavende  

 redaktør af Tag Selv Avisen i overensstemmelse med forskrifterne i  

 medieansvarslovens § 39 om offentliggørelse og placering m.v. at  

 offentliggøre sålydende:
 "Genmæle.
 I anledning af urigtige oplysninger, offentliggjort i den  

 af foreningerne Dansk Socialhjælp og Børnenes Stemme udgivne Tag  

 Selv Avis, skal det herved oplyses:
 Afdelingslæge [K], der er afdelingslæge  

 på Familieambulatoriet på Hvidovre Hospital, er ikke og har  

 aldrig været medlem af eller konsulent for Børn- og Ungeudvalget  

 i København.
 Der foregår ingen former for kliniske forsøg  

 med medicinsk behandling i Familieambulatoriet eller i forbindelse med  

 Familieambulatoriets samarbejde med Afdelingen for nyfødte og  

 Børneafdelingen på Hvidovre Hospital samt tilsvarende afdelinger  

 på Rigshospitalet.
 Behandling af gravide med alkohol- og stofproblemer og  

 deres børn fra 0-6 år på de omtalte hospitalsafdelinger  

 ydes i henhold til behandlingstilbud, som accepteres frivilligt af de  

 pågældende kvinder og mødre, og behandlingstilbuddet gives  

 uden anvendelse af tvang eller trusler.
 Undersøgelse af de af behandlingen omfattede  

 børn gennemføres ved udtagelse af blodprøver og  

 ultralydscanning uden anvendelse af kontraststoffer.
 Nyfødte børn med abstinenser som  

 følge af moderens stofproblemer behandles for at modvirke abstinenser,  

 som ellers ville være livstruende, med opiumsmikstur og fene mal.  

 Afvænningsbehandlingens varighed varierer fra barn til barn, men er i  

 gennemsnit ca. 6 uger.
Den almindelige danske Lægeforening på vegne af [K]." Afsagt den 26. oktober 1995.
