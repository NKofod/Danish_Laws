1. Generelle målebetingelser Målingerne foretages på laboratoriet eller målepladsen ved den vilkårlige  

 omgivelsestemperatur, der er på disse steder.
Der vil dog ikke blive  

 foretaget målinger, såfremt temperaturen ligger udenfor området + 5 grader -  

 + 40 grader C.
 Ved afprøvninger tilføres udstyr, der er beregnet til det almindelige  

 forsyningsnet, en forsyningsspænding lig forsyningsnettets nominelle spændig.
 For udstyr, der benytter anden form for spændingsforsyning end ovennævnte,  

 opgives afprøvningsspændingen af fabrikanten.
Hvor der i det følgende kræves anvendelse af en kunstantenne, skal denne  

 bestå af en rent ohmsk, afskærmet belastning.
Dens impedans skal være lig den  

 senderen er beregnet for (opgives af fabrikanten, normalt 50 ohm). Senderens  

 udgangseffekt på antennebøsning 2.1. Definition Senderens udgangseffekt er normaltbærebølgeeffekten målt på  

 antennebøsningen med umoduleret sender.
 Hvor det ikke er muligt at frakoble modulationen uden indgreb i selve  

 anlægget, bestemmes senderens udgangseffekt som den totale udgangseffekt med  

 moduleret sender.
2.2. Målemetode Anlæggets antenneklemmer forbindes til en kunstantenne, og den afsatte  

 effekt måles.
 3. Senderens udstrålede effekt fra den fast monterede  

 antenne (teleskopantenne).
 3.1. Definition.
Som mål for senderens udgangseffekt anvendes her den udstrålede effekt i  

 den retning, hvor feltstyrken under nærmere specificerede målebetingelser er  

 størst.
Effekten bestemmes normalt ved umoduleret bærebølge.
Hvor det ikke er  

 muligt at frakoble modulationen uden indgreb i selve anlægget, bestemmes  

 senderens udgangseffekt som den totale udgangseffekt med moduleret sender.
 3.2. Måleplads og måleopstilling.
 3.2.1. Måleplads.
Målepladsen skal være beliggende på et rimelig plant areal.
På målepladsen  

 skal der findes et ledende jordnet med en diameter på mindst 5 meter, i hvis  

 midtpunkt der anbringes en understøtning, hvorpå måleobjektet placeres som  

 omtalt under pkt. 3.3. Understøtningen består af et plastrør fyldt med en  

 saltvandsopløsning (9 g.
NaCl pr. liter vand). Plastrøret har en højde på 1,5  

 meter og den indre diameter skal være 10 +/- 0,5 cm.
Den øverste ende af  

 røret er lukket med en metalplade på 15 cm. i diameter og metalpladen er i  

 kontakt med vandet.
Den nederste ende af røret er ligeledes lukket med en  

 metalplade.
 Målepladsen skal være så stor, at det er muligt i en afstand på 30 meter  

 fra centret af jordnettet at anbringe en måleantenne.
 Det skal sikres, at reflektioner fra uvedkommende genstande på målepladsen  

 ikke generer målingerne.
 3.2.2. Måleantenne og målemodtager.
 Måleantennen benyttes til at måle udstrålingen fra såvel udstyret under  

 måling som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 5 meter.
 Målemodtageren behøver ikke at være absolut kalibreret, men skal være i  

 stand til at måle relative signalniveauer.
 3.2.3. Substitutionsantenne.
Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet, jfr. pkt. 3.3.
 Ved måling på 27 MHz og eventuelle andre frekvenser, hvor en sådan  

 placering ikke er mulig, eller hvor afstanden mellem substitutionsantennens  

 nedre ende og jorden ville blive mindre end 30 cm. ved lodret polarisation,  

 hæves den lodret polariserede substitutionsantenne dog således, at en afstand  

 på 30 cm opnås.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
3.3. Målemetode Under målingen skal måleobjektet placeres på understøtningen omtalt i pkt.  

 3.2.1. med antennen lodret opad.
Målemodtageren afstemmes til senderens  

 frekvens og måleantennen indstilles til vertikal polarisation.
Ved variation  

 af måleantennens højde mellem 1 og 5 meter opsøges den højde, hvor størst  

 signal opnås.
Understøtningen og udstyret under måling erstattes med den under pkt.  

 3.2.3. omtalte substitutionsantenne, og højden af modtageantennen varieres  

 for igen at sikre maksimalt signal.
Signalniveauet på substitutionsantennens  

 klemmer justeres indtil samme udslag som tidligere - subsidiært et udslag der  

 står i et kendt forhold til dette - opnås.
Den udstrålede effekt er da lig rådighedseffekten på  

 substitutionsantennens klemmer, eller rådighedseffekten korrigeret med  

 ovennævnte kendte forhold.
Nabokanaleffekt 4.1. Definition.
Nabokanaleffekten er den del af senderens totale udgangseffekt, der under  

 nærmere definerede modulationsforhold, falder i gennemgangsområdet for en  

 modtager med den i det følgende nævnte filterkarakteristik og afstemt til en  

 af nabokanalerne.
Ved nabokanalerne forstås her de kanaler, hvis  

 centerfrekvens afviger 10 kHz fra senderens nominelle frekvens.
 Nabokanaleffekten er summen af middeleffekterne frembragt i den enkelte  

 nabokanal af modulationen og effektbidrag hidrørende fra brum og støj fra  

 senderen.
4.2. Målemetode 4.2.1. Udstyr med antennebøsning Nabokanaleffekten måles med en effektmålemodtager (modtager med  

 effekttivværdivisende voltmeter) forsynet med et filter, der har følgende  

 specifikationer (* 1):
6 dB båndbredde nominelt 8,5 kHz 70 dB båndbredde ikke større end 17,5 kHz 90 dB båndbredde ikke større end 25,0 kHz Senderens udgang forbindes til effektmålemodtagerens indgang via et  

 impedanstilpasningsnetværk således, at impedansen set fra senderen er lig med  

 den af fabrikanten foreskrevne belastning.
Endvidere justeres signalet på  

 målemodtagerindgangen til et passende niveau, og senderen moduleres med  

 anlæggets eget modulationssignal.
Effektmålemodtageren afstemmes til senderens nominelle frekvens, og dens  

 variable dæmpningsled indstilles således, at man på målemodtageren får en  

 aflæsning, der er ca. 5 dB over dens eget støjniveau.
Modtageren afstemmes  

 derefter til den nominelle frekvens for en af nabokanalerne, og det variable  

 dæmpningsled indstilles således, at samme modtagervisning som tidligere  

 opnås.
Differencen mellem det variable dæmpningsleds indstilling ved måling i  

 henholdsvis centerkanalen og nabokanalen er da forholdet i dB mellem  

 senderens udgangseffekt og nabokanaleffekten.
Nabokanaleffekten er derved  

 bestemt, idet senderens udgangseffekt er kendt (pkt. 2).
 Målingen gentages for den anden nabokanal.
 4.2.2. Udstyr med fast monteret antenne.
 Målemetoden er identisk med den beskrevet under pkt. 4.2.1. bortset fra,  

 at effektmålemodtageren forsynes med signal fra en sonde, der anbringes i  

 senderens udstrålingsfelt i en sådan afstand fra antennen, at et konstant,  

 passende signalniveau opnås.
 5. Senderens frekvensafvigelse.
 5.1. Definition.
 Senderens frekvensafvigelse er differensen mellem den målte  

 bærebølgefrekvens og dennes nominelle værdi.
 5.2. Målemetode.
 Bærebølgefrekvensen måles normalt med senderen umoduleret og tilsluttet en  

 kunstantenne.
 Hvor det ikke er muligt at frakoble modulationen uden indgreb i selve  

 anlægget, bestemmes senderens frekvensafvigelse ved f.eks. på en  

 spektrumanalysator at sammenligne bærebølgefrekvensen med en kendt frekvens.
 Ved udstyr med fast monteret antenne udtages et signal af passende  

 størrelse som beskrevet under pkt. 4.2.2.
 6. Uønsket udstråling over antennebøsningen.
 6.1. Definition.
 Den uønskede udstråling fra senderen bestemmes som den udstråling, der med  

 moduleret sender, radieres over antennebøsningen på frekvenser udenfor den  

 kanal, senderen arbejder på og de to tilstødende nabokanaler.
 Ved den uønskede udstråling fra modtageren forstås her al udstråling, som  

 under modtagning radieres over antennebøsningen.
 6.2. Målemetode.
Måling af de enkelte uønskede signaler foretages med en selektiv  

 målemodtager eller en spektrumanalysator, der via et  

 impedanstilpasningsnetværk forbindes til anlæggets antennebøsning.
Impedansen  

 set fra senderen skal svare til den af fabrikanten forskrevne.
 Såvel sender som modtager måles i frekvensområdet 100 kHz - 2000 MHz.
7. Uønsket udstråling fra fast monteret antenne og  

 kabinet Denne måling foretages normalt kun på anlæg med fast monteret antenne.
 7.1. Definition.
 Den uønskede udstråling fra senderen bestemmes som den udstråling, der med  

 moduleret sender radieres fra udstyret på frekvenser udenfor den kanal,  

 senderen arbejder på, og de to tilstødende nabokanaler.
 Ved den uønskede udstråling fra modtageren forstås her al udstråling, som  

 radieres fra udstyret under modtagning.
 7.1. Målemetode.
 Måleobjektet placeres på understøtningen som omtalt under punkt 3.
 Ved hver frekvens, hvor der er udstråling, måles den udstrålede effekt ved  

 brug af substitutionsantennen omtalt under punkt 3.2.3.
 Såvel den horisontalt polariserede som den vertikalt polariserede  

 udstråling måles, og den største af de to målte værdier er da anlæggets  

 uønskede udstråling ved den givne frekvens.
 Udstrålingen fra såvel sender som modtager måles.
Bilag BLOKDIAGRAM AF POST- OG TELEGRAFVÆSENETS MÅLEOPSTILLING TIL MÅLING AF NABOKANALEFFEKT (* 1) Blokdiagram og filterkarakteristik for den af post- og  

 telegrafvæsenet anvendte effektmålemodtager er vist i bilaget.
