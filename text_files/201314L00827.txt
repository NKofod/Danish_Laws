Betænkning afgivet af Socialudvalget den 15. maj 2014 Betænkning over Forslag til lov om ændring af lov om social service (Forstærket indsats mod asocial adfærd ved etablering af netværkssamråd, udvidelse af målgruppen for magtanvendelse over for børn og unge, der er anbragt uden for hjemmet m.v.) [af ministeren for børn, ligestilling, integration og sociale forhold (Manu Sareen)]:
1. Ændringsforslag Ministeren for børn, ligestilling, integration og sociale forhold har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 26. marts 2014 og var til 1. behandling den 11. april 2014. Lovforslaget blev efter 1. behandling henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og social, børne- og integrationsministeren sendte den 18. december 2013 dette udkast til udvalget, jf.
SOU alm. del  bilag 71. Den 26. marts 2014 sendte ministeren for børn, ligestilling, integration og sociale forhold de indkomne høringssvar og et notat herom til udvalget.
Spørgsmål Udvalget har stillet 1 spørgsmål til ministeren for børn, ligestilling, integration og sociale forhold til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Venstres medlemmer af udvalget udtaler, at forebyggelse og bekæmpelse af kriminalitet er meget vigtigt for Venstre, især når det drejer sig om indsatsen over for børn og unge.
Derfor skal det forebyggende arbejde i kommunerne og den sociale indsats, når et barn eller en ung er på afveje, gøres bedre.
Ungdomskriminalitet er et problem, der skal håndteres tidligt og konsekvent.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af ministeren for børn, ligestilling, integration og sociale forhold, tiltrådt af udvalget:
 1) Efter nr. 2 indsættes som nyt nummer:
»01. I § 66, stk. 1, nr. 6, indsættes efter »lukkede døgninstitutioner«: »og delvis lukkede afdelinger på døgninstitutioner, jf. § 67«.« [Genindsættelse af fejlagtigt ophævet tekst] 2) I det under nr. 8 foreslåede § 123 a, stk. 7, ændres »§ 123 a« til: »Stk. 1-6 og 8«.
[Præcisering] 3) Nr. 9 affattes således:
»9. I § 123 a, stk. 7, der bliver stk. 8, udgår »i sikrede afdelinger«.« [Regelteknisk ændring og præcisering af hjemmelen til ministeren] Bemærkninger Til nr. 1 Den foreslåede ændring af § 66, stk. 1, nr. 6, blev tidligere vedtaget i forbindelse med vedtagelsen af L 160 om kriminalpræventive sociale indsatser den 14. maj 2013. Ved en fejl blev ændringen ophævet i forbindelse med vedtagelsen af L 206 (Konsekvensændringer som følge af lov om socialtilsyn) den 4. juni 2013. Ændringsforslaget retter denne fejl.
Til nr. 2 Ændringsforslaget præciserer, hvilke bestemmelser i § 123 a der finder tilsvarende anvendelse over for unge over 18 år, hvis den pågældende er anbragt på et anbringelsessted, jf. § 66, stk. 1, nr. 5 og 6, i henhold til en strafferetlig afgørelse afsagt ved dom eller kendelse.
Til nr. 3 Regelteknisk ændring, som følge af at § 123 a ikke indeholder noget stk. 8, men et stk. 7, der bliver til stk. 8, og præcisering af, at hjemmelen til ministeren ikke blot omfatter sikrede afdelinger.
Orla Hav (S) Pernille Rosenkrantz-Theil (S) Mette Reissmann (S) Jens Joel (S) Karen J.
Klint (S) Astrid Krag (S) Julie Skovsby (S) Marlene Borst Hansen (RV) Liv Holm Andersen (RV) Zenia Stampe (RV) Pernille Vigsø Bagge (SF) fmd. Özlem Sara Cekic (SF) Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Louise Schack Elholm (V) Finn Thranum (V) Sophie Løhde (V) Eyvind Vesselbo (V) Karen Ellemann (V) Karin Nødgaard (DF) René Christensen (DF) Karina Adsbøl (DF) Jens Henrik Thulesen Dahl (DF) Merete Riisager (LA) Thyra Frank (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 169 Bilagsnr.
