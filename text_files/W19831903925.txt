 Et socialudvalg fandtes ikke at kunne kræve tilbagebetaling af et  

 beløb, som en skadelidt havde fået udbetalt for meget i dagpenge i perioden  

 5. marts - 6. juni 1982. Tilbagebetalingskravet skyldtes, at skadelidte,  

 medens han modtog dagpenge, fik tilkendt erhvervsevnetabserstatning efter  

 arbejdsskadeforsikringsloven med tilbagevirkende kraft, hvorved de udbetalte  

 dagpenge sammen med erstatningsydelsen oversteg den dagpengegivende indtægt.  

 Dagpengene skulle herefter have været nedsat med det overskydende beløb.
Ankestyrelsen lagde vægt på, at refusionskravet på grund af  

 ekspeditionsfejl ikke var fremsat før forsikringsselskabet udbetalte den  

 tilkendte erstatning uden forbehold om, at der ville fremkomme refusionskrav.  

 (* 1) REDEGØRELSE FOR SAGEN:
 En skadelidt havde ved sikringsstyrelsens afgørelse af 5. maj 1982 fået  

 tilkendt erstatning efter arbejdsskadeforsikringsloven for tab af  

 erhvervsevne på 100% fra 5. marts 1982. Erstatningen skulle udbetales som  

 løbende ydelse med 9.100 kr. månedlig fra 5. marts 1982 og 9.853 kr. månedlig  

 fra 1. april 1982. Om skadelidtes tilgodehavende ydelse for erhvervsevnetab i  

 perioden fra 5. marts 1982 til tidspunktet for sikringsstyrelsens afgørelse  

 var det anført i sikringsstyrelsens skrivelse, at evt. refusionsberettigede  

 sociale ydelser, som skadelidte havde modtaget fra kommunen indenfor nævnte  

 periode, ville blive fratrukket, før udbetaling ville finde sted.
Det var endvidere anført, at forsikringsselskabet og skadelidtes  

 bopælskommune ville modtage kopi af afgørelsen.
Sikringsstyrelsen anmodede i  

 den forbindelse socialforvaltningen om at underrette forsikringsselskabet om,  

 hvorvidt kommunen havde refusionskrav fra det pågældende tidspunkt.
Skadelidte havde modtaget sygedagpenge fra oktober 1981. Ved henvendelse  

 til socialforvaltningen den 24. maj 1982 havde skadelidtes hustru fremvist  

 sikringsstyrelsens afgørelse af 5. maj 1982. Da socialforvaltningen  

 forventede at modtage en lignende skrivelse fra sikringsstyrelsen, blev sagen  

 sat i bero på modtagelse af sikringsstyrelsens afgørelse.
Da  

 socialforvaltningen i begyndelsen af juni 1982 stadig ikke havde modtaget  

 sikringsstyrelsens afgørelse, foretog forvaltningen en opgørelse af kommunens  

 krav på grundlag af skadelidtes oplysninger.
 AFGØRELSEN, DER KLAGES OVER:
 Den 17. juni 1982 meddelte socialforvaltningen skadelidte, at 5.822 kr. af  

 det tilkendte erstatningsbeløb burde udbetales til forvaltningen til dækning  

 af den del af det for perioden 5. marts - 6. maj 1982 udbetalte  

 dagpengebeløb, der oversteg, hvad der efter den dagældende bestemmelse i  

 dagpengelovens § 24, stk. 8, kunne være ydet som dagpenge.
 KLAGEN TIL ANKESTYRELSEN:
 Sagen blev anket af skadelidte.
 SUPPLERENDE OPLYSNINGER EFTER ANKEN:
 Forsikringsselskabet oplyste, at selskabet den 10. maj 1982 telefonisk  

 havde spurgt kommunen, om kommunen havde refusionskrav, og da selskabet ved  

 denne samtale fik oplyst, at dette ikke var tilfældet, udbetalte selskabet  

 den 12. maj 1982 til skadelidte det beløb, der efter sikringsstyrelsens  

 afgørelse tilkom ham som erstatning for erhvervsevnetab for perioden 5. marts  

 - 30. juni 1982, uden at tage forbehold om et evt. krav fra  

 socialforvaltningen om refusion af udbetalte dagpengebeløb.
 Socialforvaltningen oplyste, at årsagen til, at tilbagebetalingskravet  

 først var fremsat den 17. juni 1982 var, at forvaltningen ikke havde modtaget  

 sikringsstyrelsens afgørelse.
 LOVGRUNDLAG:
Ifølge dagpengelovens dagældende § 24, stk. 8, (fra 1. januar 1983: § 24,  

 stk. 9), må dagpenge sammen med andre løbende kontantydelser, der udbetales i  

 anledning af sygefraværet, ikke overstige den dagpengegivende indtægt, der  

 danner grundlaget for beregningen af dagpenge.
Hvis dagpengene sammenlagt med  

 de nævnte ydelser overstiger den dagpengegivende indtægt, nedsættes  

 dagpengene med det overskydende beløb.
 ANKESTYRELSENS AFGØRELSE:
Der fandtes ikke grundlag for at pålægge skadelidte at tilbagebetale det  

 beløb, hvormed hans dagpenge sammen med erstatningsydelsen havde oversteget  

 den dagpengegivende indtægt.
Ankestyrelsen lagde herved vægt på, at  

 forsikringsselskabet inden socialforvaltningens fremsættelse af  

 refusionskravet, havde udbetalt det beløb, der efter sikringsstyrelsens  

 afgørelse var tillagt skadelidte som erstatning for tab af erhvervsevne for  

 tiden fra 5. marts 1982, og på grund af forvaltningens tidligere oplysninger  

 havde udbetalt erstatningen uden forbehold om, at der ville kunne fremkomme  

 refusionskrav.
 (* 1) Smh. med SM D-001-84.
