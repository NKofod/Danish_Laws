 Pressenævnet  

 bemærkede indledningsvis, at  

 nævnet som følge af de begrænsede  

 muligheder for bevisførelse for nævnet ikke har mulighed for at tage stilling  

 til, hvorvidt de bragte oplysninger er korrekte.
 Pressenævnet  

 fandt imidlertid, at oplysningerne kunne være skadelige eller virke  

 agtelsesforringende i forhold til [K], og der påhviler derfor bladet en  

 særlig  

 forpligtelse til at efterprøve de bragte oplysninger.
På  

 baggrund af sagens modstridende oplysninger fandt Pressenævnet ikke at kunne  

 afvise, at bladet havde forelagt artiklens oplysninger for [K], og have givet  

 hende lejlighed til at udtale sig i den forbindelse.
Nævnet fandt på den  

 baggrund  

 ikke grundlag for at udtale kritik over for Ude og Hjemme.
Kendelse  

 fra Pressenævnet i sag 2004-6-117 [K] har ved advokat Christian Harlang klaget til Pressenævnet  

 over en artikel bragt i Ude og Hjemme den 22. september 2004, idet hun  

 finder, at  

 god presseskik er tilsidesat.
Artiklen, som blev bragt under overskriften  

  

 [A]s datter offer for voldelig stedfar: FRYGTER FOR [B]S LIV  

  

 ,  

 havde underrubrikken To gange har [A]s lille datter, [B], været indlagt  

 med skader  

 efter vold.
Begge gange har Slagelse Kommune bestemt, at den to-årige pige  

 skulle tilbage til sin mor og sin stedfar.
Den stedfar, der den 31. august  

 blev  

 idømt fire måneders ubetinget fængsel for vold mod den lille pige. [A]  

 frygter  

 for sin datters liv. Artiklen havde følgende ordlyd:
Billedet taler dets eget tydelige og uhyggelige sprog.
Af de  

 bange øjne og kvæstelserne i hendes ansigt fremgår det kun alt for tydeligt,  

 at  

 to-årige [B] gennem flere måneder har levet i et voldshelvede.
[B] var kun et år, da hendes far, [A] 26, og hendes mor, [K],  

 27, blev skilt.
De fik fælles forældremyndighed over datteren og hendes i dag  

 fem-årige storebror, [C].
 [C] flyttede med sin far, mens [B] blev boende hos sin mor i  

 Slagelse.
Siden har [A] haft sin datter på besøg hver anden weekend i  

 lejligheden i [X] på Vestsjælland, hvor han i dag bor sammen med [D], 27, som  

 han mødte efter skilsmissen.
Parret blev gift i januar, og i april blev de  

 forældre til [E].
I begyndelsen forløb [B]s besøg uden problemer.
Hun var glad,  

 når hun kom, og glad, når hun skulle hjem igen, fortæller [A], der arbejder  

 som  

 pædagogmedhjælper i skolefritidsordningen i [X].
I december måned sidste år fandt [K] sig en ny kæreste, der  

 flyttede ind hos hende og [B].
Den sidste weekend i januar skulle [A] som  

 sædvanligt hente sin datter i Slagelse.
- Jeg fik et chok. [B] havde to blå øjne og gule og blå mærker  

 på begge kinder, fortæller [A].
Han bad [K] om en forklaring.
- Jeg fik at vide, at hun var faldet ned ad trappen.
Det sker  

 jo, så det accepterede jeg, siger [A].
 Men da [B] under de efterfølgende besøg mødte op med nye blå  

 mærker og skader, nu i både ansigt og på kroppen samt blodudtrækninger på  

 halsen og under et af besøgene en flækket læbe, anede [A] uråd.
- Da [B] også begyndte at få voldsomme mareridt, var jeg klar  

 over, at der var noget helt galt.
Hun ville heller ikke tilbage til sin mor  

 og  

 hev og sled i mig, når jeg afleverede hende, fortæller [A].
Ikke alvorligt nok Under et samvær i påsken besluttede [A] derfor at få en læge til  

 at se på [B]s skader.
Han tog hende med på Holbæk Sygehus, hvor man  

 konstaterede adskillige tilfælde af både ny og gammel vold. [B] blev indlagt,  

 og politiet tilkaldt.
De vurderede, at sagen var så alvorlig, at [B] skulle  

 undersøges af retsmedicinerne.
Erklæringen er ikke rar læsning.
Ikke mindre end 13 tilfælde af  

 nyere vold er der beskrevet.
Blandt andet udbredte underhudsblødninger og  

 blodudtrækninger i ansigtet og på kroppen, blodudtrækninger i højre øjes  

 bindehinde samt læsioner og blodudtrækninger på halsen.
 Til trods for at både afdelingslægen på Holbæk Sygehus og  

 politiet i Slagelse frarådede at udskrive [B] til sin mor, besluttede  

 Slagelse  

 Kommune, at [B] skulle hjem til [K] og hendes kæreste igen.
 [A] klagede straks til kommunen over afgørelsen.
- De var ikke til at rokke.
De sagde, at [B]s skader ikke var  

 alvorlige nok til at fjerne hende fra hendes mor og stedfar, fortæller [A].
Ude og Hjemme har talt med [F], der er direktør i Børne- og  

 Kulturforvaltningen i Slagelse Kommune.
Han siger, at forvaltningen grundet  

 deres tavshedspligt aldrig udtaler sig i den slags sager.
Han tilføjer dog,  

 at  

 han har fuld tillid til den afgørelse, der er truffet.
- Det er vores socialrådgiver [G], der har haft med sagen at  

 gøre.
Hun er en dygtig og kompetent medarbejder, som jeg har fuld tillid til  

 træffer de rigtige afgørelser, siger direktøren.
[A] har også været i forbindelse med Børns Vilkår, der nu er  

 gået ind i sagen.
Men trods gentagne henvendelser herfra, står Slagelse  

 Kommune  

 fast på deres beslutning.
Heller ikke da [B] for kort tid siden igen blev  

 indlagt  

 på Holbæk Sygehus for lignende skader, så kommunen nogen grund til at  

 genoverveje  

 situationen.
 Den 31. august blev [B]s 30-årige stedfar idømt fire måneders  

 ubetinget fængsel for omfattende vold mod [B].
[A] har klaget til det sociale ankenævn over kommunens  

 afgørelse.
Han venter stadig på svar.
Samtidig har han søgt om den fulde  

 forældremyndighed  

 over sin datter.
- Jeg håber, [B] får lov til at bo hos os, og at der kommer en  

 hurtig afgørelse.
Uvisheden om hendes situation er uudholdelig.
Jeg ved ikke,  

 om [K] har smidt sin kæreste ud.
Jeg håber det, ellers frygter jeg for [B]s  

 liv, siger den ulykkelige far. Artiklen var ledsaget af en tekstboks med overskriften   

  

 Det hele er løgn  

  

 .
Af tekstboksen fremgik  

 følgende:
Ude og Hjemme har talt med [B]s mor, [K], 27, der arbejder som  

 pædagogmedhjælper i Slagelse.
Hun var også sigtet i sagen, men blev  

 frifundet.
- Det er rigtigt, at der er sket noget, så [B] har fået nogle  

 blå mærker.
Men der er ingen, der ved, hvordan de er opstået.
Jeg har i hvert  

 fald ikke set noget, siger [K].
Til dommen over [B]s stedfar siger hun:
- Han har anket sagen, og det kan jeg godt forstå.
Det hele er  

 løgn.
Det er noget, [A] har brygget sammen for at chikanere mig. [K] har gjort gældende, at en række af artiklens oplysninger er  

 faktuelt forkerte.
Det er således ikke korrekt, at [B] to gange har været indlagt  

 med skader som følge af vold.
Hun blev i august 2004 indlagt for anden gang,  

 idet hendes far havde konstateret blå mærker på hendes ben, men den  

 retsmedicinske undersøgelse, som blev foretaget i den forbindelse, viste, at  

 der var tale om sædvanlige og forventelige blå mærker hos en aktiv 2-årig  

 pige.  

 Der har på intet tidligere tidspunkt været indgivet underretning eller  

 lignende  

 til hverken de sociale myndigheder eller andre om, at [B] i øvrigt skulle  

 have  

 været udsat for vold.
[B] tog efter de tilendebragte undersøgelser naturligt hjem  

 sammen med sin mor, [K].
Det er ikke korrekt, at hun blev sendt hjem til sin  

 stedfar, idet [K] afbrød enhver kontakt med sin tidligere  

 kæreste,  

 umiddelbart efter at hun blev bekendt med indholdet af den retsmedicinske  

 undersøgelse  

 i forbindelse med den vold, som [B] blev udsat for i april 2004. Der er intet  

 belæg for insinuationerne om, at forholdet skulle være fortsat herefter.
Det er ikke korrekt at benævne den tidligere kæreste for [B]s  

 stedfar, idet han og [K] aldrig har boet sammen.
Han har lejlighedsvis  

 overnattet hos [K], men har aldrig været flyttet ind hos hende.
Som anført  

 ovenfor afbrød [K] endvidere enhver forbindelse med ham efter episoden i  

 april  

 2004. Brugen af udtrykket stedfar er et bevidst led i artiklens  

 krænkende  

 helhedsbillede, der forsøger at sidestille [B]s fortsatte ophold hos [K] med  

 vold.
 Den refererede udtalelse fra [A]s om, at han ikke skulle være  

 bekendt med, hvorvidt [K] fortsat har kontakt til den tidligere kæreste er  

 ikke  

 korrekt. [A] er således fuldt ud bekendt med, at [K] for længst har afbrudt  

 enhver kontakt til den pågældende.
For så vidt angår det anførte om, at [A] skulle frygte for sin  

 datters liv har [K] anført, at der i øjeblikket verserer en  

 forældremyndighedssag mellem [A] og hende selv, hvorfor hans udtalelser skal  

 ses i dette perspektiv. [A] har i øvrigt i forbindelse med  

 forældremyndighedssagen  

 tilkendegivet, at han ikke nærer betænkeligheder ved, at [B] bor hos [K], og  

 at  

 han er tryg ved omgivelserne.
Det er således ikke korrekt, at [A] skulle  

 frygte  

 for [B]s liv.
Det anføres i artiklen, at [B] igennem flere måneder skulle have  

 levet i et voldshelvede, samt at hun for kort tid siden blev indlagt på  

 Holbæk  

 Sygehus med lignende skader.
Dette er ikke korrekt, idet hun alene har været  

 udsat for vold i forbindelse med episoden i april 2004.
 Det er endvidere ikke korrekt, at [A] på tidspunktet for  

 artiklens offentliggørelse fortsat ventede på svar fra det sociale nævn, idet  

 nævnet traf afgørelse i sagen den 28. juni 2004, ligesom Ankestyrelsen traf  

 afgørelse den 23. juli 2004. [A] er fuldt ud bekendt med disse afgørelser,  

 idet  

 de blev læst op i forbindelse med retssagen den 30. august 2004.
At ovennævnte forhold øjensynligt er bekræftet af ophavsmanden  

 til oplysningerne, [A], kan ikke ændre ved, at Ude og Hjemme havde en  

 forpligtelse til selvstændigt og grundigt at udøve kritik over for  

 oplysningerne.
Såvel bladet som journalisten må således have indset, at  

 oplysningerne  

 kunne være farvet af personlige interesser.
 Det er ikke korrekt, når det i den til artiklens tilknyttede  

 tekstboks oplyses, at Ude og Hjemme har talt med [K]. [K] blev derimod den  

 10.  

 september 2004 ringet op på sin arbejdsplads af en journalist, der udgav sig  

 for at være fra Se og Hør. [K]s arbejdsgiver har endvidere bekræftet at have  

 talt med en journalist fra Se og Hør i den forbindelse.
[K] ønskede ikke på sin arbejdsplads at kommentere de personlige  

 forhold og afviste derfor at udtale sig på det pågældende tidspunkt.
Hun  

 skrev  

 efterfølgende en e-mail til den ansvarshavende redaktør for Se og Hør, hvori  

 hun klagede over det urimelige i at blive kontaktet på sin arbejdsplads af en  

 journalist, der søgte oplysninger i en sag af så alvorlig og indgribende  

 karakter.
Hun gjorde endvidere opmærksom på, at journalisten ikke havde  

 forelagt hende oplysninger om sagen.
 Den ansvarshavende redaktør for Se og Hør oplyste efterfølgende,  

 at ingen medarbejdere fra bladet havde kontaktet [K].
[K] har således aldrig talt med medarbejdere fra Ude og Hjemme,  

 og den falske oplysning om, at den pågældende arbejdede for Se og Hør, var  

 medvirkende til, at [K] ikke havde mulighed for at forhindre artiklen og de  

 deri fremsatte krænkende og skadelige udsagn.
Der har tilsyneladende været  

 tale  

 om systematisk fremgangsmåde med det formål at bringe [K] i en vildfarelse om  

 journalistens identitet, hvilket lykkedes til fulde med den konsekvens, at  

 artiklen blev bragt uden egentlig forelæggelse og mulighed for, at [K] kunne  

 kommentere den.
 Ude og Hjemme har valgt ensidigt at forelægge artiklens  

 oplysninger for [A] og undlod derved at foretage en selvstændig efterprøvelse  

 af de fremsatte udtalelser og beskyldninger.
 Ude og Hjemme har anført, at [A] forud for artiklens offentliggørelse  

 har gennemlæst den og fundet den sandfærdig.
 For så vidt angår klagepunktet vedrørende [B]s gentagne  

 indlæggelser som følge af vold har bladet anført, at det er faktuelt korrekt,  

 at [B] har været indlagt såvel i april 2004 som i august 2004, ligesom det er  

 faktuelt korrekt, at Slagelse Kommune har bestemt, at hun skal opholde sig  

 hos  

 sin mor.
[K]s tidligere kæreste har ifølge flere andre medier og ifølge  

 en erklæring fra den pågældende i forbindelse med retssagen boet hos [K].
Det  

 kan i øvrigt ikke være en overtrædelse af reglerne om god presseskik at  

 omtale  

 en person som er kæreste med et barns mor som den pågældendes stedfar.
For så vidt angår det i artiklen anførte om, at [A] frygter for  

 sin datters liv, har bladet anført, at der er tale om et korrekt citat af  

 farens udtalelser.
Idet der er tale om en individuel tilkendegivelse, kan  

 denne  

 umuligt være ukorrekt.
Også bemærkningerne om, at [B] gennem flere måneder har levet i  

 et voldshelvede, og at hun for kort tid siden har været indlagt med lignende  

 skader, stammer fra [A].
Baggrunden for hans vurdering af den lange  

 voldsperiode er, at han i flere tilfælde forud for episoden i april havde  

 observeret tegn på vold.
Han havde imidlertid i disse tilfælde ladet sig nøje  

 med [K]s forklaringer herom.
Det var [A]s vurdering, at de blå mærker i  

 forbindelse med indlæggelsen i august 2004 lignede de tidligere skader, men  

 bladet medgiver, at det kan være vanskeligt at fastslå præcist, hvordan  

 skaderne  

 er opstået.
Under alle omstændigheder har [K] dog haft mulighed for at udtale  

 sig herom, jf. det af hende anførte om, at ingen ved, hvordan skaderne er  

 opstået.
Slagelse Kommune har besluttet, at [B] ikke skulle fjernes fra  

 hjemmet, og det sociale nævn har truffet afgørelse i sagen, uden at nævnet  

 havde  

 oplysninger, der gav grundlag for at fastslå, at barnet udsættes for  

 voldelige  

 forhold hos moren.
Bladet har af tidsmæssige årsager ikke haft mulighed for  

 at  

 undersøge, hvilke verserende klager, som foreligger, men [A] har bekræftet,  

 at  

 han har indbragt kommunens afgørelse for det sociale nævn.
Bladet finder det  

 endvidere naturligt, at de sociale myndigheder undersøger en sag som den  

 foreliggende.
 I relation til det anførte om, at [A] ikke er bekendt med,  

 hvorvidt [K] fortsat er kæreste med den pågældende, har bladet anført, at der  

 er tale om en udtalelse fra faren, som giver udtryk for sin egen opfattelse.  

 Om  

 forholdet fortsat består, kan bladet ikke vurdere, men moren har ikke udtalt  

 sig imod det til journalisten, og idet hun tilsyneladende udtrykker  

 forståelse  

 for den pågældendes opførsel, kunne det ud fra en umiddelbar betragtning tyde  

 på, at risikoen består.
 Ude og Hjemmes journalist har talt med [K] i 10-12 minutter, og  

 det kan ikke være af betydning, at hun fejlagtigt mener at være blevet ringet  

 op  

 af en journalist fra Se og Hør.
 I sagens behandling har følgende nævnsmedlemmer deltaget:  

 Niels Grubbe, Lotte Mejlhede, Lene  

 Sarup  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet som følge af de  

 begrænsede muligheder for bevisførelse for nævnet ikke har mulighed for at  

 tage  

 stilling til, hvorvidt de bragte oplysninger var korrekte.
 Pressenævnet finder imidlertid, at oplysningerne kan have været  

 skadelige eller virket agtelsesforringende i forhold til [K], og der  

 påhvilede  

 derfor Ude og Hjemme en særlig forpligtelse til at efterprøve de bragte  

 oplysninger.
På baggrund af sagens modstridende oplysninger finder Pressenævnet  

 ikke at kunne afvise, at Ude og Hjemme har forelagt artiklens oplysninger for  

[K],  

 og har givet hende lejlighed til at udtale sig i den forbindelse.
Nævnet  

 finder  

 på den baggrund ikke grundlag for at udtale kritik over for Ude og Hjemme.
 Afgjort den 14. april 2005.
