 Til Politidirektøren i København og samtlige politimestre samt  

 Rigspolitichefen.
I henhold til § 10 i lov nr. 323 af 6. maj 1992 om buskørsel har  

 Persontrafikrådet fastsat vilkår for udøvelse af buskørselsvirksomhed med  

 turist- og bestillingskørsel.
Rådet har således fastsat vilkår for optagning  

 og afsætning af passagerer ved udførelse af turistkørsel i Danmark, der er  

 trykt på side 2 af tilladelsen til erhvervsmæssig personbefordring.
Kopi af  

 en tilladelse er vedlagt.
 Ved vedtagelsen af lov nr. 500 af 12. juni 1996 om ændring af lov om  

 buskørsel er de begrænsninger i adgangen til at optage og afsætte passagerer  

 ved udførelse af turistkørsel i Danmark, som fremgår af lovbemærkningerne  

 (1977/78) til busloven, ophævet.
 Persontrafikrådet har herefter besluttet, at de begrænsninger, der er  

 fastsat i tilladelsen, skal ophæves.
 Beskrivelsen på side 2 i tilladelsen af reglerne for optagning/afsætning  

 af passagerer ved udførelse af turistkørsel er derfor ændret således:
 1. Ved turistkørselsarrangementer  i Danmark  

  er der ingen begrænsninger i adgangen til at optage og afsætte passagerer.
 2. Ved turistkørselsarrangementer  til udlandet  

  må der optages/afsættes en eller flere grupper af passagerer, der er  

 organiseret på forhånd.
Ved en gruppe, som er organiseret på forhånd, forstås en gruppe enten 12 personer eller et antal personer, der svarer til 40% eller mere af køretøjets  

 kapacitet, føreren ikke indbefattet.
