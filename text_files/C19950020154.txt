 Folketinget har ved 3. behandling den 8. og 15. december 1995 vedtaget en  

 række love på Socialministeriets område.
 De vedtagne lovforslag vedlægges enkeltvis sammen med en orientering om  

 indholdet af ændringerne, sådan at de nemt kan videregives til de relevante  

 afdelinger.
 Der er tale om følgende lovændringer:
 Der er desuden foretaget ændringer i lov om social bistand, lov om social  

 pension, lov om delpension samt lov om kommunal aktivering som følge af  

 ændringer i lov om Arbejdsmarkedets Tillægspension (forhøjelse m.v. af  

 ATP-bidrag af dagpenge og kursusgodtgørelse m.v., regulering samt frivillig  

 indbetaling af bidrag). Disse ændringer vil blive omtalt under de enkelte  

 love.
Med venlig hilsen Karen Jespersen / Birthe Frederiksen ------------------------------------------------------------------ LOVÆNDRING NR. 1 ------------------------------------------------------------------ Skrivelse om ændring af lov om social bistand.
Folketinget har ved 3. behandlingen, den  

 15. december 1995 vedtaget:
L 21: Forslag til lov om ændring af lov om social bistand ( Forhøjelse af aldersgrænsen for halv  

 revalideringsydelse og Folketinget har ved 3. behandlingen, den  

 14. december 1995 vedtaget:
L 12: Forslag til lov om ændring af lov om Arbejdsmarkedets Tillægspension og forskellige andre love (  

 Forhøjelse m.v. af ATP Lovforslag L 21 er medtaget som bilag til denne skrivelse.
Teksten svarer  

 til den vedtagne lov.
 Endvidere er som bilag vedlagt: Bekendtgørelse af 15. december 1995 om  

 ændring af bekendtgørelse om den faste bruttorevalideringsydelse m.v. efter  

 bistandslovens § 43.
Lovforslaget L 12 er, som vedtaget ved 2. behandlingen, medtaget som bilag  

 til denne skrivelse.
Teksten svarer til den vedtagne lov.
I.
Vedrørende L 21.
 Den vedtagne lov, der træder i kraft den 1. januar 1996, indeholder  

 følgende elementer:
 - forhøjelse af aldersgrænsen for modtagelse af halv revalideringsydelse  

 efter § 43 fra 23 til 25 år.
Med loven koordineres aldersgrænsen for modtagelse af den fulde revalideringsydelse med bl.a. kontanthjælpsreglernes voksensatser.
 - en overgangsordning i forbindelse med forhøjelsen af aldersgrænsen for  

 modtagelse af halv revalideringsydelse fra 23 til 25 år.
Der er i ændringslovens § 3 fastsat en overgangsordning, således at unge  

 under 25 år, der ved lovens ikrafttræden den 1. januar 1996 modtager fuld revalideringsydelse efter § 43, stk. 2, 1. pkt., bevarer denne ydelse  

 under gennemførelsen af den forud fastlagte erhvervsplan.
 - en minimumsgrænse for transportudgifter på 200 kr. pr. måned i  

 forbindelse med revalidering efter § 43, dog forudsat at udgiften ikke er  

 handicapbetinget.
Minimumsgrænsen for transportudgifter betyder, at revalidender selv skal  

 afholde transportudgifter på indtil 200 kr. pr. måned.
Transportudgifter, der  

 er en følge af et handicap, dækkes dog forsat fuldt ud.
 - en generel forsøgsbestemmelse på revalideringsinstitutionsområdet m.v.  

 ved § 138 f.
 Efter forsøgsbestemmelsen kan socialministeren efter ansøgning fra et  

 amtsråd eller en kommunalbestyrelse give tilladelse til etablering af  

 forsøgsordninger, der fraviger reglerne i §§ 91 - 95, for at fremme  

 beskæftigelsesmulighederne for personer med nedsat erhvervsevne.
Forsøgsbestemmelsen er bl.a. indført for at imødekomme anbefalinger i  

 Arbejds- og Socialministeriets Udvalg om skånejob og som et led i at fremme  

 virksomhedernes sociale medansvar.
Efter bestemmelsen kan socialministeren fx  

 godkende forsøg med beskyttede enkeltpladser.
En afgørende forudsætning i forbindelse med godkendelse af forsøg vil  

 være, at berørte amter og kommuner inddrages, således at der inden for  

 forsøgets geografiske udstrækning opnås en fælles interesse i forsøget.
Det  

 forudsættes, at forsøg så vidt muligt kommer til at hvile på et aftalemæssigt  

 grundlag.
Endvidere forudsættes udgiftsmæssig neutralitet for staten, med  

 mindre der i det enkelte tilfælde tilvejebringes særskilte midler til  

 finansiering af forsøgsaktiviteten.
 Henvendelse om vejledning og afklaring af tvivlsspørgsmål vedrørende  

 ændringerne i § 43 rettes til Den Sociale Ankestyrelse fra lovens  

 ikrafttræden, medens henvendelser om forsøgsbestemmelsen i § 138 f rettes til  

 Socialministeriet.
II.
Vedrørende L 12.
 Med vedtagelsen af lovforslag L 12 er der bl.a. gennemført ændringer i lov  

 om social bistand.
 Den vedtagne lov, der træder i kraft den 1. januar 1997, indeholder  

 følgende elementer for så vidt angår personer, der modtager  

 revalideringsydelse efter bistandslovens § 43, stk. 2.
 - der skal indbetales ATP - bidrag for personer, der modtager  

 revalideringsydelse efter § 43, stk. 2.
 Indbetaling af ATP - bidrag skal begynde fra den 1. januar 1997.  

 Indførelsen sker gradvist, således at der i 1997 indbetales halvdelen af det  

 fulde ATP - bidrag, og først fra den 1. januar 1998 indbetales der fuldt  

 bidrag.
 Personer, der modtager revalideringsydelse indbetaler selv 1/3 af  

 bidraget, medens kommunen indbetaler 2/3. Det kommunale bidrag refunderes af  

 staten.
Anne Mette Lolk ------------------------------------------------------------------ LOVÆNDRING NR. 2 ------------------------------------------------------------------ Skrivelse om ændring af lov om kommunal aktivering Folketinget har ved 3. behandling den 15. december 1995 vedtaget:
 L 22: Forslag til lov om ændring af lov om kommunal aktivering (Ændring af  

 ydelser og tilbud m.v.).
 Folketinget har ved 3. behandling den 14. december 1995 vedtaget:
 L 12: Forslag til lov om ændring af lov om Arbejdsmarkedets Tillægspension  

 og forskellige andre love (Forhøjelse m.v. af ATP- bidrag af dagpenge og  

 kursusgodtgørelse m.v., regulering samt frivillig indbetaling af bidrag).  

 Lovforslaget indeholder i § 9 ændringer til lov om kommunal aktivering.
 Forslagene - som de er vedtaget ved 2. behandling og uændret ved den  

 efterfølgende 3. behandling - er medtaget som bilag til denne skrivelse.
Socialministeriet vil på baggrund af lovændringerne udarbejde en ny  

 vejledning om aktiveringsloven.
Den forventes at være klar til udsendelse i  

 februar måned 1996.
I.
Vedrørende L 22 Loven indgår som et led i regeringens samlede lovinitiativer om en  

 sammenhængende ungdomsindsats, der har til formål at styrke de unges  

 muligheder for og tilskyndelse til at tage en kompetencegivende uddannelse.  

 Som følge af denne forstærkede og målrettede uddannelsesindsats skal der også  

 i kommunernes aktiveringsindsats over for kontanthjælpsmodtagerne lægges  

 større vægt på det uddannelsesmæssige element.
 Med henblik herpå gennemføres der en styrkelse af vejledningsindsatsen, en  

 forlængelse af aktiveringsperioden og en udvidelse af adgangen til at modtage  

 uddannelse som aktiveringstilbud.
1. Lovens hovedelementer Den vedtagne lov, der træder i kraft den 1. april 1996, indeholder  

 følgende elementer:
- en styrkelse af vejledningsindsatsen i forhold til  

 uddannelsesmuligheder, - en ændring af reglerne om de individuelle handlingsplaner, - en begrænsning i adgangen til at give kontanthjælpsmodtagere under 25 år  

 tilbud om jobtræning med løntilskud, - en ret til tilbud på 18 måneder for kontanthjælpsmodtagere under 25 år,  

 der ikke har en uddannelse, - en adgang for kontanthjælpsmodtagere over 25 år til at deltage i voksen-  

 og efteruddannelse, - en oplysningspligt i forbindelse med deltagelse i tilbud om  

 uddannelsesaktiviteter, - en ændring af størrelsen af beskæftigelsestillægget i individuel  

 jobtræning, - en ændring af ydelsen i særligt tilrettelagte aktiverende forløb, - en omlægning af igangsætningsydelsen, og - en overgangsordning.
 I forbindelse med ændringen af beskæftigelsestillæggets størrelse henledes  

 opmærksomheden specielt på bestemmelsen i den vedtagne lovs § 3. Efter denne  

 bestemmelse skal kommunerne senest den 15. februar 1996 give en orientering  

 om indholdet af de nye ydelsesregler til de kontanthjælpsmodtagere under 25  

 år, der deltager i tilbud om individuel jobtræning, som først afsluttes efter  

 lovens ikrafttræden.
2. Kort omtale af de enkelte ændringer 2.1. Styrkelse af vejledningsindsatsen Med ændringen af lovens § 3, stk. 1 sker der en styrkelse af den  

 rådgivning og vejledning, som kommunerne skal tilbyde kontanthjælpsmodtagere  

 forud for afgivelse af tilbud om aktivering. Ændringen indebærer, at  

 kommunerne over for kontanthjælpsmodtagerne skal lægge vægt på at give  

 vejledning om de uddannelsesmuligheder, der er til rådighed som alternativ  

 til et tilbud efter aktiveringsloven. Ændringen vedrører alle  

 kontanthjælpsmodtagere, men har især betydning for de unge under 25 år.
2.2. Ændring af reglerne om individuelle handlingsplaner Bestemmelserne i den gældende lovs § 3 og § 12 om den individuelle  

 handlingsplan bliver med lovændringen samlet i lovens § 3.
Det præciseres, at kommunerne ikke har pligt til, men kan udarbejde en  

 individuel handlingsplan for kontanthjælpsmodtagere under 25 år, dvs. ud fra  

 en vurdering af det individuelle behov hos den enkelte unge.
Beslutter  

 kommunen at udarbejde en handlingsplan, skal der i planen lægges vægt på at  

 angive hvilke uddannelsesaktiviteter, der kan være med til at opfylde den  

 unges beskæftigelsesmål.
Med lovændringen får kommunerne endvidere en pligt til hver 6. måned at  

 tage en individuel handlingsplan op til revision med henblik på eventuelle  

 justeringer.
Dette gælder for enhver handlingsplan, dvs. uanset om  

 kontanthjælpsmodtageren er under eller over 25 år.
Ved revision af  

 handlingsplanen skal kommunen foretage en fornyet vurdering af de muligheder,  

 som kontanthjælpsmodtageren på basis af den forløbne del af  

 aktiveringsperioden har for at komme ind på det almindelige arbejdsmarked  

 eller i uddannelse.
Det er på baggrund af kontanthjælpsmodtagerens  

 rådighedsforpligtelse under aktiveringstilbudet af betydning, at der på denne  

 måde med faste mellemrum foretages en bedømmelse af mulighederne for ordinær  

 beskæftigelse og uddannelse.
2.3. Begrænsning i adgangen til jobtræning med løntilskud til kontant-  

 hjælpsmodtagere under 25 år Med ændringen af lovens § 4 gennemføres der en begrænsning i kommunernes  

 adgang til at give kontanthjælpsmodtagere under 25 år tilbud om jobtræning  

 med løntilskud på en privat eller offentlig arbejdsplads.
Ændringen indebærer, at der ikke kan gives tilbud om jobtræning til en ung  

 under 25 år, der er overgået fra dagpengesystemet til kontanthjælpssystemet  

 som en konsekvens af, at den unge har afslået at deltage i et  

 uddannelsestilbud på 18 måneder efter bestemmelsen i § 32 a i lov om en aktiv  

 arbejdsmarkedspolitik.
Begrænsningen i adgangen til jobtræning gælder alene i  

 forhold til det første aktiveringstilbud til den unge.
Har den unge ret til  

 et gentaget tilbud efter lovens § 11, er der således ikke tale om nogen  

 begrænsning.
2.4. Tilbud på 18 måneder til unge under 25 år uden en kompetencegivende  

 uddannelse Varigheden af aktiveringstilbud udvides fra 6 til 18 måneder for  

 kontanthjælpsmodtagere under 25 år, der ikke har en erhvervskompetencegivende  

 uddannelse, dvs. en uddannelse der berettiger til optagelse i en  

 arbejdsløshedskasse.
Denne gruppe af de unge har således ret til et tilbud om  

 aktivering, der har samme varighed som det tilbud om uddannelse, som  

 dagpengemodtagere under 25 år uden en kompetencegivende uddannelse har ret og  

 pligt til efter den nye ordning i lov om en aktiv arbejdsmarkedspolitik.
 For de kontanthjælpsmodtagere under 25 år, der har gennemført en  

 kompetencegivende uddannelse, opretholdes lovens nuværende krav om, at et  

 aktiveringstilbud skal være på 6 måneder.
 Kommunerne har i forhold til de unge under 25 år mulighed for at anvende  

 alle de former for aktiveringstilbud, der er nævnt i loven, dvs. enten  

 jobtræning (cfr. dog her begrænsningen nævnt under pkt. 2.3.), individuel  

 jobtræning, særligt tilrettelagte uddannelsesaktiviteter, særligt  

 tilrettelagte aktiverende forløb eller deltagelse i frivillige ulønnede  

 aktiviteter.
 Det overordnede sigte med lovændringen er imidlertid, at der i  

 aktiveringsindsatsen - og specielt i forhold til de unge uden en uddannelse  

 -skal lægges større vægt på uddannelsesaspektet, herunder en øget  

 tilskyndelse til de unge om at deltage i ordinær uddannelse.
Det er i Socialministeriets bekendtgørelse nr. 937 af 7. december 1993 om  

 særligt tilrettelagte uddannelsesaktiviteter fastlagt, hvilke  

 uddannelsesforløb der kan iværksættes som led i aktiveringstilbud til  

 kontanthjælpsmodtagere.
Disse uddannelsesaktiviteter vil blive udvidet bl.a.  

 med en række nye uddannelsesforløb af 18 måneders varighed, der etableres på  

 Undervisningsministeriets og Arbejdsministeriets område.
 Udvidelsen med de nye uddannelsesforløb betyder, at bekendtgørelsen om de  

 særligt tilrettelagte uddannelsesaktiviteter skal ændres med virkning fra 1.  

 april 1996. Bekendtgørelsen vil blive udsendt hurtigst muligt til kommunerne.
 Rådet for Uddannelses- og Erhvervsvejledning (RUE) har i samarbejde med  

 Undervisningsministeriet, Arbejdsministeriet, Arbejdsmarkedsstyrelsen og  

 Socialministeriet udarbejdet et uddannelseskatalog med en beskrivelse af både  

 de ordinære uddannelser og de uddannelser, som henholdsvis dagpengemodtagere  

 og kontanthjælpsmodtagere kan deltage i som led i aktivering.
Uddannelseskataloget vil af RUE blive udsendt til kommunerne i slutningen  

 af december måned.
Kataloget kan anvendes af kommunerne i forbindelse med  

 vejledning om uddannelsesmuligheder for de unge uden en kompetencegivende  

 uddannelse, og specielt med henblik på at få de unge igang med en ordinær  

 uddannelse.
Der er etableret regionale udviklingssekretariater på 12 Erhvervsskoler  

 (Tekniske skoler og Handelsskoler), som har til opgave at initiere og  

 koordinere udviklingen af de nye uddannelsestilbud - dvs. 3-18 måneders  

 uddannelsesforløb og EGU- forløb på Erhvervsskolerne - samt indsamle  

 beskrivelser af de nye tilbud.
Desuden indsamler sekretariaterne information  

 om uddannelsestilbud fra social- og sundhedsuddannelserne, VUC- centrene,  

 produktionsskoler, daghøjskoler m.fl.
Sekretariaterne formidler information  

 om de nye uddannelsestilbud til de regionale arbejdsformidlinger og til de  

 kommuner, der ligger i regionen.
2.5. Adgang for kontanthjælpsmodtagere over 25 år til at deltage i voksen-  

 og efteruddannelse Med ændringen af lovens § 8 får kontanthjælpsmodtagere over 25 år mulighed  

 for - med udbetaling af aktiveringsydelse - at deltage i voksen- og  

 efteruddannelsesforløb, der er optaget på positivlisten for uddannelsesorlov.  

 De nærmere regler om positivlisten, dvs. afgrænsningen af de uddannelser,  

 hvortil der kan opnås orlov til uddannelse, vil af Arbejdsministeriet blive  

 fastsat i en bekendtgørelse, der vil blive udsendt hurtigst muligt til  

 kommunerne.
 Deltagelse i voksen- og efteruddannelse kan finde sted, når  

 kontanthjælpsmodtageren i en sammenhængende periode på 6 måneder har modtaget  

 kontanthjælp eller ydelser efter aktiveringsloven.
 En kontanthjælpsmodtagers deltagelse i voksen- og efteruddannelse er  

 endvidere betinget af:
- at det ønskede uddannelsesforløb indgår i den individuelle  

 handlingsplan, der skal udarbejdes for pågældende senest efter 6 måneder, - at der ikke fra kommunens side skønnes at være rimelig udsigt til, at  

 kontanthjælpsmodtageren i løbet af uddannelsesperioden vil få tilbudt stabil  

 og ustøttet beskæftigelse, og - at deltagerprisen for uddannelsen ikke er urimelig i forhold til værdien  

 for kontanthjælpsmodtagerens senere beskæftigelsesmuligheder.
 I den sidstnævnte betingelse ligger, at kommunerne har mulighed for at  

 afslå et ønske om voksen- og efteruddannelse, hvis der måtte blive etableret  

 uddannelsesforløb med en så høj deltagerpris, at denne set i forhold til  

 værdien for den ledige ikke er rimelig at pålægge en offentlig myndighed i  

 relation til aktivering af en kontanthjælpsmodtager.
 Kommunens afgørelse om en kontanthjælpsmodtagers adgang til at deltage i  

 voksen- og efteruddannelse kan indbringes for de sociale klagemyndigheder.
2.6. Oplysningspligt i forbindelse med deltagelse i tilbud om  

 uddannelsesaktiviteter Lovændringen indeholder i § 6, stk. 3 en bemyndigelse til socialministeren  

 til at fastsætte regler om en pligt for uddannelsesinstitutioner til at  

 indberette oplysninger, der kan sikre kommunerne en kontrol med  

 kontanthjælpsmodtageres deltagelse i uddannelsesaktiviteter, herunder i  

 voksen- og efteruddannelse.
 De nærmere regler herom vil blive fastsat i den nye bekendtgørelse efter  

 lovens § 6 om de særligt tilrettelagte uddannelsesaktiviteter, jf. pkt. 2.4.
2.7. Ændring af beskæftigelsestillægget i individuel jobtræning Beskæftigelsestillægget til unge under 25 år ændres med det formål at  

 harmonisere niveauet for ydelsen i individuel jobtræning til  

 kontanthjælpsmodtagere med den ydelse, der udbetales til unge  

 dagpengemodtagere i uddannelsestilbud.
Med virkning fra 1. april 1996 nedsættes beskæftigelsestillægget for de  

 unge under 25 år til 8,19 kr. pr. time.
I perioden frem til 1. april 1996  

 udgør tillægget til de unge 15,36 kr. pr. time (satsen inkl. satsreguleringen  

 pr. 1. januar 1996).
 Der sker med lovændringen ingen ændring i størrelsen af tillægget til  

 kontanthjælpsmodtagere over 25 år, der således modtager tillægget med 15,36  

 kr. pr. time (satsen inkl. satsreguleringen pr. 1. januar 1996).
2.8. Ændring af ydelsen i særligt tilrettelagte aktiverende forløb Lovændringen medfører en opdeling af den nuværende aktiveringsydelse, der  

 udbetales i de særligt tilrettelagte aktiverende forløb efter lovens § 7.
 Fremtidig sammensættes ydelsen på den måde, at der skal udbetales  

 aktiveringsydelse i den del af forløbet, der består af kursus/uddannelse,  

 hvorimod der skal udbetales enten løn eller aktiveringsydelse +  

 beskæftigelsestillæg i de perioder, hvor forløbet indeholder beskæftigelse,  

 der selvstændigt kunne være etableret som jobtræning eller individuel  

 jobtræning, dvs. med iagttagelse af de regler om merbeskæftigelse og  

 konkurrenceforvridning, der gælder for disse former for aktiveringstilbud  

 efter lov om en aktiv arbejdsmarkedspolitik.
2.9. Omlægning af igangsætningsydelsen Ordningen med igangsætningsydelsen til kontanthjælpsmodtagere omlægges på  

 samme måde som etableringsydelsen for dagpengemodtagerne fra en overvejende  

 retsbestemt ydelse til en skønsbaseret ydelse.
Igangsætningsydelse skal kunne tildeles kontanthjælpsmodtagere, som efter  

 en periode med 6 måneders kontanthjælp eller ydelser efter aktiveringsloven  

 ønsker at etablere og drive selvstændig virksomhed.
Kommunerne kan ved  

 beslutningen om at tildele ydelsen lægge vægt på, om der ud fra en vurdering  

 af markedsmuligheder og kontanthjælpsmodtagerens personlige kvalifikationer  

 er rimelig udsigt til, at den påtænkte etablering vil føre til en levedygtig  

 virksomhed.
 Det er samtidig med lovændringen præciseret, at igangsætningsydelsen udgør  

 50 pct. af den kontanthjælp, som ansøgeren ellers ville være berettiget til.  

 Størrelsen af ydelsen skal således fastsættes på grundlag af den  

 kontanthjælp, som pågældende alternativt ville have ret til på det tidspunkt,  

 hvor udbetalingen af ydelsen starter.
2.10. Overgangsordning Der er i ændringslovens § 2 fastsat en overgangsordning, der omfatter  

 følgende af ændringerne:
 - udvidelsen af aktiveringsperioden fra 6 til 18 måneder for unge under 25  

 år uden en kompetencegivende uddannelse, jf. pkt. 2.4.
 - ændringen af ydelsen i særligt tilrettelagte aktiverende forløb, jf.  

 pkt. 2.8.
 - begrænsningen i adgangen til at give tilbud om jobtræning til unge under  

 25 år, der er overgået fra dagpengesystemet til kontanthjælpssystemet efter  

 afvisning af et uddannelsestilbud, jf. pkt. 2.3.
Overgangsordningen går ud på, at de aktiveringstilbud, der er påbegyndt  

 før lovens ikrafttræden den 1. april 1996, skal afsluttes efter de hidtil  

 gældende regler.
De nævnte ændringer finder således først anvendelse på de  

 tilbud, der påbegyndes efter lovens ikrafttræden.
II.
Vedrørende L 12 Med vedtagelsen af lovforslag nr.
L 12 om ændring af lov om  

 Arbejdsmarkedets Tillægspension og forskellige andre love er der bl.a.  

 gennemført ændringer i loven om kommunal aktivering, jf. her den samtidig  

 udsendte skrivelse specielt om ændringerne i ATP-loven.
 Loven træder i kraft den 1. januar 1997.
 Ændringerne medfører, at kontanthjælpsmodtagere, der deltager i et  

 aktiveringstilbud efter aktiveringsloven med udbetaling af aktiveringsydelse  

 eller oplæringsydelse, bliver omfattet af ordningen om Arbejdsmarkedets  

 Tillægspension med indbetaling af bidrag hertil (ligesom de er omfattet efter  

 bistandslovens kontanthjælpsregler).
Udover selve aktiveringsydelsen/oplæringsydelsen indgår også  

 beskæftigelsestillægget i individuel jobtræning i beregningsgrundlaget for  

 ATP-bidraget.
Derimod skal der ikke beregnes bidrag af godtgørelse, der  

 udbetales efter aktiveringslovens § 20.
Indbetaling af ATP-bidrag skal først ske, når kontanthjælpsmodtageren i en  

 sammenhængende periode på 6 måneder har modtaget aktiveringsydelse eller  

 oplæringsydelse.
Det er endvidere en betingelse for bidragspligten, at  

 kontanthjælpsmodtagerens månedlige aktiveringsydelse/oplæringsydelse mindst  

 udgør et beløb, der svarer til den fulde kontanthjælp, som henholdsvis en  

 forsørger og en ikke-forsørger vil være berettiget til efter bistandslovens §  

 37, stk. 2.
En kontanthjælpsmodtager i aktivering betaler selv 1/3 af ATP- bidraget,  

 mens kommunen betaler 2/3 af bidraget.
Kontanthjælpsmodtagerens andel af  

 bidraget indeholdes ved udbetaling af den ydelse, der ligger til grund for  

 beregningen af bidraget.
 Staten afholder kommunens udgifter til ATP-bidrag efter aktiveringsloven.
III.
Vejledning om de nye regler Henvendelser om vejledning og afklaring af tvivlsspørgsmål vedrørende  

 anvendelsen af de nye regler i L 22 skal rettes til Socialministeriet i  

 perioden frem til lovens ikrafttræden den 1. april 1996.
Efter den 1. april 1996 skal henvendelser rettes til Den Sociale  

 Ankestyrelse.
Er der tale om vejledning med hensyn til bestemmelser, hvor en  

 afgørelse ikke kan indbringes for de sociale klageinstanser, skal  

 henvendelser imidlertid fortsat rettes til Socialministeriet.
Anne Mette Lolk ------------------------------------------------------------------ LOVÆNDRING NR. 3 ------------------------------------------------------------------ Skrivelse om ændring af bistandslovens regler om kontanthjælp til unge  

 under 25 år og ændring af lov om Arbejdsmarkeds Tillægspension og forskellige  

 andre love Folketinget har den 15. december 1995 vedtaget et lovforslag om ændring af  

 lov om social bistand (indførelse af beskæftigelseskrav og forlængelse af  

 periode for unge kontanthjælpsmodtagere).
 Forslaget, som det ser ud efter 3. behandlingen, vedlægges i kopi.
 Efter gældende regler i bistandslovens § 37, stk. 3, modtager unge  

 kontanthjælpsmodtagere under 25 år, der ikke i hjemmet forsørger egne børn,  

 normalt ungesatsen, som pr. 1. januar 1996 udgør 2.138 kr. for hjemmeboende  

 og 4.370 kr. for udeboende.
 Unge under 25 år, som i en sammenhængende periode på 12 måneder har haft  

 månedlige indtægter, som overstiger 60 pct. af dagpengemaksimum, modtager dog  

 kontanthjælp efter satserne for personer over 25 år.
 Ydelser fra Statens Uddannelsesstøtte og andre godtgørelser, der ydes i  

 forbindelse med uddannelse, medregnes ikke i indtægten.
 Det vedtagne lovforslag indebærer, at den periode, i hvilken den unge skal  

 have haft en indtægt, som overstiger 60 pct. af dagpengemaksimum, forlænges  

 fra 12 til 18 måneder, og at indtægterne nu skal være arbejdsindtægter.
 Det vedtagne lovforslag træder i kraft den 1. april 1996. Unge under 25  

 år, som ved lovens ikrafttræden modtager kontanthjælp med satserne for  

 personer over 25 år, berøres ikke af ændringen.
 Folketinget har endvidere den 14. december 1995 vedtaget et lovforslag om  

 ændring af lov om Arbejdsmarkedets Tillægspension og forskellige andre love.
 Dette forslag, som det ser ud efter 3. behandlingen, vedlægges også i  

 kopi, idet der henvises til forslagets § 8, hvorefter der skal indbetales  

 ATP-bidrag for kontanthjælpsmodtagere.
 Indbetaling af ATP-bidrag for kontanthjælpsmodtagere skal begynde fra den  

 1. januar 1997. Indførelsen sker gradvis, således at der i 1997 indbetales  

 halvdelen af det fulde ATP-bidrag, og først fra den 1. januar 1998 indbetales  

 der fuldt ATP-bidrag.
 Kontanthjælpsmodtagen indbetaler selv 1/3 af bidraget, medens kommunen  

 indbetaler 2/3. Det kommunale bidrag refunderes af staten.
 For at undgå ATP-administration for personer, der modtager kontanthjælp i  

 en kortere periode, skal der først indbetales ATP- bidrag, efter at en person  

 i en sammenhængende periode på 6 måneder har modtaget kontanthjælp og/eller  

 aktiveringsydelse/oplæringsydelse efter lov om kommunal aktivering.
Der skal kun indbetales ATP-bidrag i måneder, hvor der efter  

 bistandslovens § 37 udbetales det fulde beløb på 80 pct. af dagpengemaximum  

 til forsørgere eller på 60 pct. af dagpengemaximum til ikke-forsørgere.
Er  

 der fradrag i kontanthjælpen, eller får modtageren udbetalt hjælp efter de  

 særlige ungesatser, skal der ikke indbetales ATP-bidrag.
Med venlig hilsen Birthe Frederiksen ------------------------------------------------------------------ LOVÆNDRING NR. 4-5 ------------------------------------------------------------------ Skrivelse om ændring af lov om dagpenge ved sygdom eller fødsel (Forlængelse af dagpengeperioden for personer, der har indgivet ansøgning  

 om førtidspension, samt regres for sygedagpengeydelser udbetalt af kommunen).
 1. Forlængelse af dagpengeperioden for personer, der  

 har indgivet ansøgning om førtidspension.
Folketinget har ved 3. behandling den 15. december 1995 vedtaget forslag  

 til lov om ændring af lov om dagpenge ved sygdom eller fødsel (Forlængelse af dagpengeperioden for personer, der har indgivet ansøgning  

 om førtidspension).
 Forslaget, som det ser ud efter 3. behandlingen, vedlægges i kopi.
 Ændringen betyder, at sygedagpengeudbetalingen vil kunne fortsætte efter  

 varighedsbegrænsningens indtræden, indtil det tidspunkt, hvor 1. instansen  

 (kommunen/revaliderings- og pensionsnævnet) har besluttet, at der skal  

 udbetales førtidspension eller forskud herpå efter lov om social pension.
 Hvis 1. instansen giver afslag på førtidspension, standses  

 dagpengeudbetalingen - også selv om afgørelsen ankes - medmindre  

 betingelserne for at forlænge sygedagpengeudbetalingen efter de andre  

 forlængelsesmuligheder er opfyldt.
 Det bemærkes, at der ikke kan ske forlængelse af sygedagpengene, hvis  

 disse kan standses efter andre bestemmelser i dagpengeloven, f.ex. §§ 5 eller  

 8.
 Ændringen træder i kraft den 1. januar 1996 og finder anvendelse på  

 personer, der modtager dagpenge denne dato eller senere, og som enten ved  

 lovens ikrafttræden har indgivet ansøgning om førtidspension, eller efter  

 lovens ikrafttræden ansøger herom.
 2. Regres for sygedagpengeydelser udbetalt af  

 kommunen.
 Folketinget har ved 3. behandling den 15. december 1995 vedtaget forslag  

 til lov om ændring af lov om dagpenge ved sygdom eller fødsel og lov om  

 erstatningsansvar (Regres for sygedagpengeydelser udbetalt af kommunen).
 Forslaget, som det ser ud efter 3. behandlingen, vedlægges i kopi.
 Efter lovændringen kan kommunen gøre regres gældende i de tilfælde, hvor  

 en person modtager sygedagpenge fra kommunen, jf. §§ 4, 10 og 21, som følge  

 af en lidelse forvoldt af en ansvarlig skadevolder.
 Erstatningsansvarsloven er ligeledes ændret, således at den tidligere  

 bestemmelse, hvorefter der ikke kan gøres regres gældende for  

 sygedagpengeydelser efter lov om dagpenge ved sygdom eller fødsel, er  

 ophævet.
Ved ændringsforslaget får kommunen således en mulighed for at indtræde i  

 skadelidtes krav mod skadevolderen efter erstatningsansvarsloven.
Kommunens  

 krav mod skadevolderen er således størrelsesmæssigt begrænset til det krav,  

 som skadelidte har mod skadevolderen for tabt arbejdsfortjeneste.
Erstatningsansvarsloven regulerer ikke spørgsmålet om ansvarsgrundlag,  

 eller andre almindelige betingelser for erstatningsansvar -  

 årsagsforbindelse, adækvans m.v.
Det forudsættes at disse betingelser er  

 opfyldt.
 Efter dansk rets almindelige hovedregel om ansvarsgrundlaget (culpareglen)  

 ifalder en skadevolder ansvar for en skade, forvoldt ved en uforsvarlig  

 adfærd, der kan tilregnes ham som forsætlig eller uagtsom.
I visse tilfælde er ansvaret imidlertid skærpet.
På forskellige  

 enkeltområder er der f.eks. i lovgivningen fastsat regler om objektivt ansvar  

 for skader.
Dette er bl.a. tilfældet med skader indenfor færdselslovens og  

 hundelovens områder.
 Socialministeriet vil følge kommunernes anvendelse af regresadgangen og  

 vil tage kontakt med kommunerne med henblik på at finde en hensigtsmæssig  

 fremgangsmåde i disse sager.
 Ændringen træder i kraft den 1. januar 1996 og finder anvendelse på  

 dagpengeydelser, der udbetales fra og med denne dato.
Med venlig hilsen Birthe Frederiksen ------------------------------------------------------------------ LOVÆNDRING NR. 6 ------------------------------------------------------------------ Skrivelse om lov om ændring af lov om social bistand og lov om social  

 pension (Indførelse af ældreråd og af klageråd på hjemmehjælpsområdet m.v.) L  

 37.
 Folketinget har den 15. december 1995 vedtaget L 37. Forslaget som  

 vedtaget ved 3. behandling vedlægges til orientering.
Lovændringen træder i kraft den 1. januar 1996, jf. dog pkt.
V om  

 ikrafttrædelses- og overgangsregler.
I.
Hovedindholdet af lovændringerne i lov om social bistand - Der skal oprettes ældreråd i alle kommuner. Ældrerådene skal medvirke  

 til at udbygge kontakten mellem kommunens ældre borgere og  

 kommunalbestyrelsen og rådgive kommunalbestyrelsen i ældrepolitiske  

 spørgsmål.
Kommunalbestyrelsen forpligtes til at høre ældrerådene om alle  

 initiativer, der vedrører de ældre.
 Ældrerådene skal etableres senest den 1. januar 1997 og skal senest den 1.  

 januar 1999 etableres ved direkte valg blandt alle, der er fyldt 60 år og har  

 fast bopæl i kommunen.
- Der skal oprettes klageråd på hjemmehjælpsområdet i alle kommuner.  

 Klagerådet skal drøfte og videreformidle klager over hjemmehjælp til  

 kommunalbestyrelsen.
Klagerådet kan ved forelæggelsen for kommunalbestyrelsen  

 udtale sin eventuelle kritik og komme med henstillinger m.v.
- Kommunalbestyrelsen skal meddele alle afgørelser om hjemmehjælp  

 skriftligt.
Herudover skal kommunalbestyrelsen i forbindelse med visitering  

 til hjemmehjælp anvende et skema, der indeholder de oplysninger, som har  

 dannet grundlag for afgørelsen.
De oplysninger, der danner grundlag for  

 afgørelsen, udarbejdes i samarbejde med ansøgeren/hjemmehjælpsmodtageren.
- Kommunernes forpligtelser med hensyn til hjælpetilbud for ældre m.fl. er  

 samlet.
Der er således sket en sammenskrivning og revidering af de hidtil  

 gældende regler i §§ 50, 60, 74, 76 og 77 om hjemmehjælp, omsorgsarbejde og  

 daghjem og dagcentre.
Der er med sammenskrivningen ikke tilsigtet  

 grundlæggende ændringer i reglerne om hjemmehjælp eller omsorgsarbejde.
- Bredden i hjemmehjælpsbegrebet er tydeliggjort samtidig med, at det er  

 præciseret, at udgangspunktet for indsatsen bør være forebyggelse og  

 vedligeholdelse af færdigheder.
Det er præciseret, at hjemmehjælp ydes til  

 nødvendige praktiske opgaver, som hjemmehjælpsmodtageren ikke selv kan klare,  

 og at hjælpen løbende skal afpasses behovet.
- Det formelle uddannelseskrav for hjemmehjælpere er ophævet.
Det  

 understreges på denne måde, at det er kommunalbestyrelsens ansvar at sikre,  

 at sociale opgaver varetages af personale, der er i besiddelse af de fornødne  

 kvalifikationer.
Det er forudsat, at de krav, kommunerne stiller til  

 personalet på dette område, opretholdes.
 - Den formelle forskel i indholdet af midlertidig og varig hjemmehjælp er  

 ophævet.
- Reglerne om, at dele af omsorgsarbejdet skal organiseres i institutioner  

 (daghjem og dagcentre), er ophævet.
I denne sammenhæng er kravet om, at  

 ikke-kommunale daghjem, dagcentre og plejehjem skal være selvejende  

 institutioner, ophævet.
 - Det er præciseret, at kommunalbestyrelsens pligt til at føre tilsyn med  

 tilbud efter § 50 så vidt muligt skal tilrettelægges sammen med brugerne af  

 disse aktiviteter, f.eks sammen med et brugerråd knyttet til et  

 aktivitetscenter, ældrerådet osv.
- For tilbud efter § 50 - dog ikke for hjemmehjælp - er principperne for  

 betalingen præciseret.
De faktiske udgifter til tilbuddene udgør fortsat  

 overgrænsen for, hvor meget kommunalbestyrelsen kan kræve i betaling.
Ved de  

 faktiske udgifter forstås materialer, råvarer til kost og lign., samt  

 udgifter til personale.
Kommunalbestyrelsen kan som hidtil fastsætte  

 betalingen lavere end omkostningerne giver mulighed for.
For hjælp, der ydes  

 efter en konkret, individuel vurdering, kan der ikke opkræves betaling for  

 personaleudgifter.
Dog kan der som hidtil opkræves betaling for  

 personaleudgifter til madserviceordninger.
- Betalingen for tilbud efter § 50 kan fastsættes endeligt på grundlag af  

 kommunens budgetterede udgifter.
Betalingen skal dog fastsættes således, at  

 kommunens samlede indtægter ved betaling over en 4-årig periode ikke  

 overstiger kommunens samlede udgifter til sådanne tilbud.
 - De særlige regler om betaling og om nedsættelse af betaling i særlige  

 tilfælde m.v. ved midlertidige døgnophold videreføres uændret.
 - Herudover er der foretaget konsekvensændringer i lov om social bistand  

 og lov om social pension som følge af ændringer i ældreboligloven,  

 boligstøtteloven, lejeloven og boligbyggeriloven.
II.
Kapitel 12 - Hjælp og tilbud til personer med behov for pleje og  

 omsorg m.v. Ældreråd - Klageråd.
Reglerne om hjælpetilbud for ældre m.fl. er samlet.
Der er således sket en  

 sammenskrivning og revidering af de hidtil gældende regler om hjemmehjælp,  

 omsorgsarbejde og daghjem og dagcentre m.v.
 Der er med sammenskrivningen ikke tilsigtet grundlæggende ændringer i  

 reglerne om hjemmehjælp og omsorgsarbejde m.v.
Nedenfor er hovedindholdet af de enkelte bestemmelser beskrevet.
Med  

 hensyn til formuleringen af de enkelte bestemmelser henvises der til den  

 vedlagte kopi af de vedtagne ændringer og regler.
Der henvises i øvrigt til pkt.
V om ikrafttrædelses- og overgangsregler.
 1. Hjælp og tilbud til personer med behov for pleje og  

 omsorg m.v.
Ad § 50. Kommunernes forpligtelser med hensyn til hjælpetilbud for ældre  

 m.fl. er samlet i denne bestemmelse.
Bestemmelsen er således en  

 sammenskrivning og revion af de hidtil gældende regler i §§ 50, 60, 74, 76 og  

 77 om hjemmehjælp, omsorgsarbejde og daghjem og dagcentre.
Der er med  

 sammenskrivningen ikke sket grundlæggende ændringer i reglerne om hjemmehjælp  

 eller omsorgsarbejde.
Bestemmelsen omfatter alt fra dag- og døgntilbud til personer i  

 almindelige boliger og i plejeboliger efter ældreboligloven til mindre  

 tilskud til pensionistforeninger.
Det er fortsat kommunalbestyrelsen, der  

 træffer beslutning om, hvilke tilbud der skal tilbydes de ældre i kommunen og  

 om det nærmere indhold af disse tilbud.
 § 50,  stk. 1, er opdelt i to led.
 § 50,  stk. 1, nr. 1, omfatter de ydelser, som  

 tildeles efter en konkret individuel vurdering af modtagerens behov, fx  

 hjemmehjælp, madudbringning o.lign.
§ 50,  stk. 1, nr. 2, omfatter generelle tilbud, som  

 tilbydes bredt til alle pensionister.
Sondringen mellem tilbud ydet efter  

 visitation og andre ydelser har bl.a. betydning i forbindelse med reglerne om  

 betaling.
Der henvises til beskrivelsen under § 52, stk. 1.
Reglerne er udformet fleksibelt, således at det er op til  

 kommunalbestyrelsen at afgøre, hvordan tilbuddene konkret skal tilrettelægges  

 og udformes.
Det er ikke længere et krav, at visse dele af omsorgsarbejdet  

 skal foregå i institution og reglerne om, at ikke-kommunale institutioner  

 skal være selvejende institutioner, er ophævet.
Opgaverne kan som hidtil  

 udføres i samarbejde med andre kommuner eller amtskommuner.
 Kommunalbestyrelsen har således vide muligheder for at tilrettelægge og  

 udføre omsorgsarbejdet på den måde, som det efter lokale forhold skønnes mest  

 hensigtsmæssigt.
 Ad § 50, stk. 2. Det er forudsat, at målet for kommunalbestyrelsens  

 indsats for de svage grupper skal være, at tilbuddene så vidt muligt sammen  

 med kommunens andre tilbud skaber rammer, der sikrer trivsel, og at  

 tilbuddene udformes, således at brugerne får størst mulig indflydelse og  

 medansvar.
Kommunalbestyrelsens forpligtelse til at føre tilsyn med tilbuddene skal  

 så vidt muligt tilrettelægges sammen med brugerne af aktiviteterne.
Det vil  

 afhænge af de lokale forhold, hvem tilsynet skal ske i samarbejde med.
Som  

 eksempler kan nævnes samarbejde med ældreråd, beboerråd i plejehjem,  

 brugerråd knyttet til et aktivitetscenter.
 Den hidtil gældende bestemmelse i § 76, stk. 2, om at amtskommunen kan yde  

 vejledning og foretage undersøgelser i forbindelse med drift af daghjem og  

 dagcentre er ophævet, men amtskommunen kan dog fortsat yde sådan vejledning  

 eller foretage undersøgelser, hvis der er enighed om dette.
 Ad § 51, stk. 1. Bredden i hjemmehjælpsopgaverne er præciseret med henblik  

 på at tydeliggøre vigtigheden af, at udgangspunktet for indsatsen skal være  

 forebyggelse og vedligeholdelse af færdigheder, og at hjemmehjælpen bør ses i  

 sammenhæng med kommunens øvrige tilbud til de ældre m.v.
Bestemmelsen indeholder en samlet beskrivelse af, hvad hjemmehjælp kan  

 omfatte, uanset om hjælpen ydes til afhjælpning af midlertidige eller varige  

 behov.
Det er præciseret, at hjemmehjælp i form af praktisk bistand kun kan  

 tildeles til opgaver i hjemmet, som det er nødvendigt at løse, og som  

 modtageren ikke selv kan klare.
Det er desuden præciseret, at hjælpen løbende  

 skal afpasses behovet.
 Indsatsen på bl.a. hjemmehjælpsområdet er at forebygge og vedligeholde  

 færdigheder, og målet for indsatsen bør så vidt muligt være at gøre  

 hjemmehjælpsmodtageren i stand til at klare sig på egen hånd.  

 Hjemmehjælpsmodtageren skal derfor i videst muligt omfang selv deltage aktivt  

 i udførelsen af opgaverne.
Den gældende særlige regel om, at det senest 3 uger efter, at der er  

 tildelt midlertidig hjemmehjælp, skal vurderes, om hjælpen skal fortsætte  

 eller evt. erstattes af andre tilbud, er ikke videreført.
Der er således ikke  

 fastsat faste tidsgrænser med hensyn til, hvornår den tildelte hjemmehjælp  

 skal revurderes, idet det forudsættes, at der i forbindelse med tildeling af  

 hjemmehjælp samtidig træffes bestemmelse om, hvornår hjælpen skal vurderes  

 igen set i relation til (for)målet med hjælpen.
De hidtidige kriterier for at yde midlertidig og varig hjemmehjælp er ikke  

 videreført.
Reglerne om, at modtageren betaler for hjemmehjælp, der ydes  

 midlertidigt, og at der ikke betales for hjemmehjælp, der ydes af længere  

 varighed, er derimod uændrede.
Der henvises til §§ 53, 54 og 55.
2. Skriftlige afgørelser om hjemmehjælp og  

 visitationsskema Ad § 51, stk. 2. Kommunalbestyrelsen skal meddele  

 ansøgeren/hjemmehjælpsmodtageren afgørelsen om hjemmehjælp i skriftlig form.  

 Hensigten med at indføre skriftlige afgørelser er at give  

 ansøgeren/hjemmehjælpsmodtageren information om det grundlag,  

 kommunalbestyrelsen har truffet sin afgørelse om hjemmehjælp på.
Efter forvaltningslovens regler er der ikke noget til hinder for, at  

 afgørelser i nogle situationer meddeles ansøgeren mundtligt.
Ansøgeren kan  

 dog altid forlange at få en skriftlig begrundelse for afgørelsen.
Efter forvaltningsloven skal en afgørelse indeholde en begrundelse for  

 afgørelsen, medmindre afgørelsen fuldt ud giver ansøgeren medhold.
Det kan  

 ofte være vanskeligt at afgøre, om ansøgerens forventninger til hjemmehjælp  

 fuldt ud er opfyldt, og der kan derfor opstå tvivl om kommunens pligt til at  

 begrunde afgørelsen.
De nye regler sikrer, at alle ansøgere om hjemmehjælp -  

 uanset udfaldet af sagen - modtager information om baggrunden for afgørelsen.
 Kommunalbestyrelsen skal til brug for afgørelsen om hjemmehjælp udarbejde  

 et skema, der som minimum indeholder oplysning om, hvilke opgaver hjælpen  

 omfatter, formålet med hjælpen, og for hvilken periode hjælpen ydes.
Kommunalbestyrelsen bør nøje overveje hvilke yderligere oplysninger, der  

 bør gives skriftligt, når der træffes afgørelse om hjemmehjælp.
Det anbefales  

 således, at skemaet udover de obligatoriske oplysninger indeholder relevante  

 oplysninger om ansøgerens forhold, eksempelvis oplysninger om familieforhold,  

 helbredsforhold, boligens indretning, brug af hjælpemidler, hvilke opgaver  

 ansøgeren selv kan udføre, målsætninger og planer i forbindelse med de  

 opgaver, der ydes hjælp til mv.
 Skemaet udfyldes i samarbejde med ansøgeren/hjemmehjælpsmodtageren og  

 udleveres sammen med afgørelsen til den pågældende.
Kommunalbestyrelsen skal bestræbe sig på, at skemaet ikke blot  

 underskrives af kommunens repræsentant, men også af  

 ansøgeren/hjemmehjælpsmodtageren.
Det er således forudsat, at der forsøges  

 skabt enighed om oplysningerne i skemaet, herunder enighed om eventuelle  

 målsætninger.
Manglende underskrift må ikke medføre, at den fornødne hjælp  

 ikke tilbydes hurtigst muligt.
 Det kan i nogle tilfælde være hensigtsmæssigt, at ansøgeren har en  

 bisidder med ved udfyldelsen af skemaet, og alle ansøgere bør gøres opmærksom  

 på denne mulighed.
I forbindelse med indførelse af kravet om skriftlighed m.v. er det  

 forudsat, at den enkelte kommunalbestyrelse tager initiativer, der sikrer, at  

 kommunens borgere oplyses om det nærmere indhold og afgrænsning m.v. af  

 kommunens hjemmehjælpsordning.
Kommunalbestyrelsens overvejelser om, hvilke  

 yderligere oplysninger der skal gives skriftligt i forbindelse med afgørelser  

 om hjemmehjælp, må træffes ud fra lokale forhold og ses i relation til den  

 generelle information, der gives til kommunens borgere om  

 kommunalbestyrelsens prioriteringer på bl.a. dette område.
 I forbindelse med at de tilbud, der stilles til rådighed for de ældre,  

 skal ses i sammenhæng, er bistandslovens formelle krav om, at hjemmehjælpere  

 skal være uddannede, ophævet.
 Ophævelse af dette formelle krav giver den enkelte kommune bedre mulighed  

 for at tilrettelægge arbejdet mere fleksibelt og hensigtsmæssigt, således at  

 ressoucerne udnyttes bedst muligt.
Det er imidlertid forudsat, at kommunerne opretholder de krav om  

 uddannelse for personale på hele det sociale område, som kommunerne stiller i  

 øjeblikket.
Kommunernes Landsforening har således i forbindelse med det  

 lovforberedende arbejde tilkendegivet, at landsforeningen har noteret sig, at  

 det med lovændringen ikke er hensigten at ophæve uddannelseskravet for  

 hjemmehjælpere, men alene at bringe bistandslovens regler på  

 hjemmehjælpsområdet i harmoni med bistandslovens øvrige områder, idet der  

 ikke på andre områder stilles krav om, at bestemte personalekategorier skal  

 løse opgaverne.
 Det fremhæves i denne sammenhæng, at det generelt er kommunalbestyrelsens  

 ansvar at sikre, at sociale opgaver varetages af kvalificeret personale, og  

 at flere personalegrupper, afhængigt af lokale behov og ønsker, kan og bør  

 bidrage til de mest hensigtsmæssige løsninger m.h.t. omsorg og pleje i eget  

 hjem.
2. Betaling for omsorgstilbud, midlertidigt døgnophold  

 og hjemmehjælp Ad § 52, stk. 1. Kommunalbestyrelsen træffer beslutning om betaling for  

 tilbud efter § 50. Kommunalbestyrelsen kan maksimalt opkræve en betaling, der  

 svarer til de faktiske udgifter, d.v.s. udgifter til materialer m.v. og til  

 personale.
Er der tale om hjælp, der ydes efter visitation og på grund af  

 længerevarende lidelse eller svækkelse jf. § 53, kan kommunalbestyrelsen ikke  

 opkræve betaling for personaleudgifterne.
Dog kan der opkræves betaling for  

 personaleudgifter til madserviceordninger.
 Betalingen for en ydelse kan således variere, afhængigt af om ydelsen  

 tildeles efter visitation på grund af længerevarende lidelse eller svækkelse  

 eller om den tilbydes alle pensionister i kommunen.
 Kommunalbestyrelsen kan vælge at fastsætte betalingen lavere såvel for  

 visiterede som for ikke visiterede tilbud.
Kommunalbestyrelsen kan fastsætte betalingen endeligt på grundlag af  

 kommunens budgetterede udgifter til tilbuddene.
Betalingen skal dog  

 fastsættes således, at kommunens samlede indtægter ved betaling for tilbud  

 efter § 50 over en 4-årig periode ikke overstiger kommunens samlede udgifter  

 ved sådanne tilbud.
 Ad § 52, stk. 2. Den hidtidige regel i lovens § 86 a om betaling for  

 midlertidigt døgnophold videreføres uændret i denne bestemmelse.
Reglerne gælder uanset boligform.
Hvis kommunen derfor f.eks vælger at  

 benytte en ældrebolig til aflastningsophold, må kommunen afholde udgifterne  

 til huslejen mv.
Betalingen for øvrige ydelser skal fastsættes således, at  

 pågældende bevarer et beløb til dækning af husleje og andre udgifter i  

 forbindelse med opretholdelsen af den hidtidige bolig.
Ad § 53. Det er i denne bestemmelse præciseret, at der ikke kan opkræves  

 betaling for udgifter til personale for hjælp, der ydes på grund af  

 længerevarende lidelse eller svækkelse jf. § 50, stk. 1, nr. 1, og for hjælp  

 omfattet af § 48 til lejlighedsvis afløsning af personer, der i hjemmet  

 passer en person med en fysisk eller psykisk lidelse, jf. § 51, stk. 1, 3.  

 pkt.
Dog kan der fortsat opkræves betaling for personaleudgifter til  

 madserviceordninger.
Der henvises i øvrigt til beskrivelsen ad § 52, stk. 1.
 Ad §§ 54 og 55. De gældende regler om betaling for midlertidig hjemmehjælp  

 er sammenskrevet i disse bestemmelser og videreføres dermed uændret.  

 Socialministeriets bekendtgørelse om betaling for midlertidig hjemmehjælp er  

 således indarbejdet i disse bestemmelser, og bekendtgørelsen ophæves samtidig  

 med, at loven træder i kraft den 1. januar 1996.
Ved lovens vedtagelse er det forudsat, at »vejtid« fortsat ikke  

 indgår i opgørelsen af det timetal, der kan kræves betaling for.
Bestemmelsen  

 i bekendtgørelsens § 6 er således i realiteten fortsat gældende.
Ad § 56. Bestemmelsen er ændret redaktionelt.
Det er i denne forbindelse  

 præciseret i bestemmelsens stk. 2, at det tilskud, kommunen yder til dækning  

 af udgifter til hjælp, som hjemmehjælpsmodtageren selv antager, ikke kan  

 overstige hjemmehjælpsmodtagerens udgifter.
III.
Kapitel 12 - Ældreråd - klageråd på hjemmehjælpsområdet 1. Ældreråd - Ad § 56 a.
Formål - ældrerådets funktion Kommunalbestyrelsen skal sørge for at etablere et ældreråd, der skal  

 rådgive kommunalbestyrelsen i ældrepolitiske spørgsmål og fungere som  

 kontaktorgan mellem borgerne og kommunalbestyrelsen ved tilrettelæggelsen af  

 kommunalbestyrelsens ældrepolitik.
 Kommunalbestyrelsen skal høre ældrerådet om alle forslag, der vedrører de  

 ældre.
 Formålet med at oprette ældreråd er at udbygge kontakten mellem kommunens  

 ældre borgere og kommunalbestyrelsen, og at give de ældre borgere mulighed  

 for at drøfte og følge indholdet og udformningen af de tilbud, kommunen  

 stiller til rådighed for denne gruppe Ældrerådet forudsættes i øvrigt at  

 drøfte spørgsmål, ideer m.v., som ældrerådet selv mener har betydning for  

 personer på 60 år og derover. Ældrerådet forudsættes således at videregive  

 ideer og forslag om ældre til kommunalbestyrelsen.
Ældrerådet har en rådgivende funktion i forbindelse med udformningen og  

 tilrettelæggelsen af kommunens politik på ældreområdet.
For at sikre indhold  

 i ældrerådenes rådgivningsfunktion har kommunalbestyrelsen pligt til at høre  

 ældrerådene før, der træffes beslutninger om alle initiativer - d.v.s. ikke  

 kun initiativer på det sociale område - der vedrører de ældre i kommunen.
Det  

 er således forudsat, at ældrerådet høres om de årlige budgetter, om  

 udbygningsplaner og om forslag til at iværksætte aktiviteter m.v. for ældre.  

 Kommunalbestyrelsen skal høre ældrerådene i god tid, inden der træffes  

 endelige beslutninger.
 Samarbejdet kan i øvrigt tilpasses lokale forhold, således at det udvides  

 ud over de rammer, der er lagt op til i loven.
Kommunalbestyrelsen afgør, om der er grundlag for at etablere flere  

 ældreråd i kommunen.
Hvis der oprettes flere ældreråd i kommunen, kan der  

 eventuelt oprettes et centralt samarbejdsorgan, der består af medlemmer fra  

 de enkelte ældreråd.
Det understreges i denne forbindelse, at et sådant  

 samarbejdsorgan ikke er høringsberettiget efter loven, og at høringer m.v.  

 derfor skal sendes til de enkelte ældreråd.
 Ældrerådet er en selvstændig forvaltningsenhed, og rådet er derfor  

 undergivet forvaltningslovens regler om indhentelse af og videregivelse af  

 oplysninger og tavshedspligt m.v.
2. Valg - valgret og valgbarhed Kommunalbestyrelsen skal sørge for, at der afholdes valg til ældrerådet  

 mindst hvert fjerde år, og fastsætter i samarbejde med ældrerådet regler for  

 valgets afholdelse.
Kommunalbestyrelsen og ældrerådet fastlægger i samarbejde  

 de nærmere procedurer i forbindelse med valget.
Der er eksempelvis mulighed  

 for at afholde valg med kortere intervaller, hvis det lokalt findes  

 hensigtsmæssigt.
 Kommunalbestyrelsen og ældrerådet beslutter i samarbejde, hvordan  

 valghandlingen rent praktisk skal tilrettelægges i den enkelte kommune.
 Det kan eksempelvis besluttes lokalt, om valghandlingen skal foregå ved et  

 møde, hvortil de ældre indkaldes fx. via lokalpressen, eller om der fx. skal  

 udsendes stemmesedler/valgkort til de ældre i kommunen, der er  

 stemmeberettigede.
 Det kan også besluttes lokalt, om opstilling til valg til ældreråd  

 eksempelvis skal ske via stillere.
Selve valghandlingen kan eventuelt tilrettelægges i forbindelse med valget  

 til kommunalbestyrelsen og følge den opdeling i distrikter, som man anvender  

 i denne sammenhæng.
Men valghandlingen kan som nævnt også ske på andre  

 tidspunkter og med andre opdelinger i distrikter, hvis dette findes mere  

 hensigtsmæssigt.
Ældrerådet skal bestå af mindst 5 medlemmer, og der vælges desuden en  

 stedfortræder for hvert medlem.
Det er ikke hensigten, at stedfortræderne  

 skal indtræde for medlemmer, der blot er forhindret i at deltage i et eller  

 flere møder i ældrerådet.
Stedfortræderne forudsættes således kun at indtræde  

 for medlemmer, der udtræder af ældrerådet, fx. i forbindelse med flytning.
 Ældrerådet udpeger endvidere medlemmer til klagerådet, jf. nedenfor under  

 pkt 4.
 Alle personer, der har fast bopæl i kommunen, og som er fyldt 60 år, kan  

 vælges til ældrerådet og deltage i valget hertil.
 Kommunalbestyrelsen kan efter drøftelse med ældrerådet beslutte, at  

 personer med fast bopæl i kommunen, der modtager social pension, og som ikke  

 er fyldt 60 år, også kan vælges til og deltage i valget til kommunens  

 ældreråd.
Der henvises til pkt.
V om ikrafttrædelses- og overgangsregler.
 3. Vedtægter - forretningsorden - udgifter m.v.
 Kommunalbestyrelsen fastlægger i samarbejde med de ældre det nærmere  

 indhold af rådets arbejde ud fra lokale forhold, herunder vedtægter samt  

 procedurer i forbindelse med valg til rådet.
Ældrerådet fastsætter selv sin forretningsorden.
Det forudsættes, at  

 ældrerådet i videst muligt omfang selv tilrettelægger arbejdet, og at rådet i  

 øvrigt selv aktivt rejser spørgsmål inden for de områder kommunalbestyrelsen  

 og ældrerådet i fællesskab har besluttet, at ældrerådet skal beskæftige sig  

 med.
Det er i denne forbindelse vigtigt, at ældrerådets medlemmer er  

 opmærksomme på at holde tæt kontakt til kommunens ældre, således at  

 ældrerådet i videst muligt omfang varetager alle ældres interesser og  

 synspunkter.
Dette kan bl.a. ske ved samarbejde med pensionistforeninger og  

 ved, at der fx. indføres fast telefontid, hvor kommunens ældre kan henvende  

 sig til rådet.
 Kommunalbestyrelsen afholder udgifterne til ældrerådet og stiller lokaler  

 til rådighed samt sekretariatsbistand, hvis rådet ønsker dette.
 Medlemskab af ældrerådet er et frivilligt og ulønnet hverv.
4. Klageråd på hjemmehjælpsområdet - Ad § 56 b Formål - kompetence Med henblik på at følge og medvirke til, at hjemmehjælpsopgaverne løses i  

 overensstemmelse med kommunalbestyrelsens målsætninger på dette område,  

 etablerer kommunalbestyrelsen et klageråd, der drøfter og videreformidler  

 klager, der forelægges rådet, over tildeling af hjemmehjælp, omfanget og  

 udførelsen af hjemmehjælpsopgaverne.
 Klagerådet afgør, hvilke af de indkomne sager og hvilke spørgsmål  

 vedrørende hjemmehjælp i øvrigt, der skal forelægges for kommunalbestyrelsen.
 Kommunalbestyrelsen kan efter drøftelse med ældrerådet i særlige tilfælde  

 etablere flere klageråd, herunder eventuelt også et samarbejdsorgan, der kan  

 koordinere klagerådenes arbejde.
Klagerådet kan tage alle spørgsmål på hjemmehjælpsområdet op til drøftelse  

 - både spørgsmål af generel karakter og spørgsmål, der har udspring i  

 konkrete sager.
Klagerådene kan således også beskæftige sig med spørgsmål,  

 der vedrører kommunens tilrettelæggelse af hjemmehjælpsordningen, fx. klager  

 over at hjemmehjælperen kommer for sent, at der ikke meldes afbud, at  

 rengøringen ikke udføres grundigt nok etc.
 Klagerådet har ikke kompetence til at behandle konkrete sager med henblik  

 på omgøre disse, men rådet kan på baggrund af de forelagte sager eventuelt  

 tilkendegive sin kritik overfor kommunalbestyrelsen og komme med forslag til  

 ændringer m.v. på hjemmehjælpsområdet.
 Klagerådet afgør selv, hvilke klagesager, rådet vil videreformidle til  

 kommunalbestyrelsen.
 Klagerådet kan således - udover at følge om kommunen lever op til de  

 kvalitetskrav, den selv har fastlagt - ved de klagesager, der videreformidles  

 til kommunalbestyrelsen, bidrage til udviklingen på hjemmehjælpsområdet ved  

 den dialog, der forudsættes at opstå mellem kommunalbestyrelsen og  

 klagerådet.
 5. Udpegning af medlemmer m.v.
Kommunalbestyrelsen sørger for, at der udpeges medlemmer til klagerådet  

 mindst hvert fjerde år.
Regler for udpegningen fastsættes i samarbejde med  

 ældrerådet.
Klagerådet består af 3 medlemmer udpeget af ældrerådet og 2 medlemmer  

 udpeget af kommunalbestyrelsen.
Herudover udpeges 1 medlem af  

 invalideorganisationerne i kommunen.
 De medlemmer, der udpeges af ældrerådet og kommunalbestyrelsen, skal  

 udpeges blandt medlemmer af henholdsvis ældrerådet og kommunalbestyrelsen.  

 Der udpeges desuden suppleanter for medlemmerne på tilsvarende vis.
Det medlem, der udpeges af invalideorganisationerne i kommunen, skal  

 modtage social pension, være under 60 år og have fast bopæl i kommunen.
Hvis  

 de lokale invalideorganisationer ikke kan udpege en førtidspensionist med  

 bopæl i kommunen, kan klagerådet etableres uden et sådant medlem.
 Klagerådet vælger selv sin formand, der vælges blandt de medlemmer, der er  

 udpeget af ældrerådet.
 6. Udgifter, diæter til medlemmer, afholdelse af møder  

 m.v.
Kommunalbestyrelsen stiller lokaler og sekretariatsbistand til rådighed  

 for klagerådet.
Kommunalbestyrelsen skal sørge for, at medlemmerne af  

 klagerådet får de nødvendige generelle og lokale oplysninger om  

 hjemmehjælpsområdet.
Kommunalbestyrelsen kan beslutte, at der ydes de af klagerådets medlemmer,  

 som ikke er kommunalbestyrelsesmedlemmer, diæter, erstatning for dokumenteret  

 tabt arbejdsfortjeneste og udgiftsgodtgørelser efter reglerne i § 16 a i lov  

 om kommunernes styrelse.
En sådan beslutning vil i givet fald omfatte  

 samtlige de pågældende medlemmer.
 For de af klagerådets medlemmer, der er kommunalbestyrelsesmedlemmer,  

 anvendes reglerne i § 16 i lov om kommunernes styrelse anvendelse.
Klagerådet og kommunalbestyrelsen fastsætter med udgangspunkt i lokale  

 behov og traditioner eventuelle retningslinjer for på hvilken måde, klagere  

 skal modtage tilbagemelding om de henstillinger og forslag, som rådet  

 videreformidler til kommunalbestyrelsen.
Klagerådet og kommunalbestyrelsen  

 fastlægger endvidere de nærmere retningslinier for, hvor ofte klagerådet  

 afholder møder, og om klagerådet eventuelt årligt skal redegøre overfor  

 kommunalbestyrelsen om sit arbejde.
 Klagerådet er en selvstændig forvaltningsmyndighed, og rådet er derfor  

 undergivet forvaltningslovens regler om indhentelse og videregivelse af  

 oplysninger, tavshedspligt m.v.
7. Klagemuligheder Ad § 57. Kommunalbestyrelsens afgørelser om ret til tilbud i det enkelte  

 tilfælde, jf. § 50, kan ikke indbringes for anden administrativ myndighed.
 De hidtil gældende regler om, at afgørelser om omsorgsydelser, optagelse i  

 daghjem eller dagcenter m.v. ikke kan indbringes for anden administrativ  

 myndighed, er således bevaret.
En klage over en afgørelse om hjemmehjælp efter § 51 eller over udførelsen  

 af hjemmehjælpsopgaverne kan ansøgeren/hjemmehjælps- modtageren dog forelægge eller kræve, at kommunalbestyrelsen - eller den  

 forvaltningsmyndighed, kommunalbestyrelsen bemyndiger hertil - forelægger for  

 det lokale klageråd, jf. § 56 b.
En ansøger/hjemmehjælpsmodtager kan indbringe en klage over en afgørelse  

 m.v. om hjemmehjælp direkte for klagerådet.
En klager kan også kræve, at  

 kommunalbestyrelsen forelægger klagen for klagerådet.
 Det er forudsat, at klager, der indbringes for klagerådet, ledsages af  

 eller suppleres med kommunalbestyrelsens bemærkninger.
 En ansøger eller modtager af hjemmehjælp kan derudover fortsat rette  

 henvendelse til kommunalbestyrelsen uden om klagerådet, hvis pågældende er  

 utilfreds med en afgørelse eller med udførelsen af hjemmehjælpsopgaverne.
 IV. Ændringer som følge af ændringer i lov om boliger for ældre og  

 personer med handicap, lov om individuel boligstøtte m.v. og andre  

 konsekvensændringer.
 Som følge af, at reglerne om, at ældre under visse betingelser har ret til  

 at få anvist en ældreegnet bolig med kommunal anvisningsret i en anden  

 kommune, overføres til Boligministeriets lovgivning, er der sket  

 konsekvensændringer i lov om social bistand og lov om social pension.
 I bistandsloven er der foretaget konsekvensændringer i § 11, stk. 1, nr.  

 3, og § 83, stk. 2 og stk. 3 og i lov om social pension er der foretaget  

 konsekvensændringer i § 58, stk. 1, nr. 2. Der henvises til den vedlagte kopi  

 af lovændringerne.
I bistandsloven er §§ 60, 74, 76-78 og 86a ophævet.
Der henvises til  

 orienteringen under II, jf. §§ 50 og 52, stk. 2.
§ 80  er ligeledes ophævet.
Ophævelsen af denne  

 bestemmelse medfører, at kravet om, at ikke-kommunale plejehjem skal være  

 selvejende institutioner, bortfalder.
 Ad § 135, stk 5, nr. 1 og nr. 3.
 Der er tale om en konsekvensændring som følge af, at kommunernes udgifter  

 til de nuværende daghjem og dagcenter fremover vil blive afholdt efter  

 bistandslovens § 50. Ændringen gør det nødevendigt at overveje fordelingen af  

 udgiften til daghjem og dagcentre mellem kommuner og amtskommuner, jf.  

 Socialministeriets bekendtgørelse nr. 831 af 9. december 1986 om fordeling  

 mellem kommuner og amtskommuner af udgifter til ydelser efter bistandsloven  

 til personer under 67 år og personer, der er fyldt 67 år.
 Socialministeriet vil snarest efter forhandling med Kommunernes  

 Landsforening og Amtsrådsforeningen udsende en revideret bekendtgørelse.
V.
Ikrafttrædelses- og overgangsregler.
 Loven træder i kraft den 1. januar 1996.
 Socialministeriets bekendtgørelse nr. 1148 af 9. december 1994 om betaling  

 for midlertidig hjemmehjælp ophæves fra samme tidspunkt.
 Reglerne i § 51, stk. 2, om kommunalbestyrelsens pligt til at meddele  

 afgørelser om hjemmehjælp skriftligt og til at anvende et skema i forbindelse  

 med disse afgørelser træder i kraft senest den 1. juli 1996.
 Ældreråd og klageråd på hjemmehjælpsområdet efter §§ 56 a og 56 b skal  

 være etableret senest den 1. januar 1997.
 I kommuner, hvori der allerede er etableret ældreråd, skal ældrerådene  

 senest den 1. januar 1999 opfylde betingelserne efter § 56 a.
 Beløbene i § 54, stk. 5 og § 55, stk. 1, reguleres første gang den 1.  

 januar 1996.
Med venlig hilsen Leif Sondrup ------------------------------------------------------------------ LOVÆNDRING NR. 7 ------------------------------------------------------------------ Skrivelse om ændring af lov om social pension og lov om delpension Folketinget har den 14. december 1995 vedtaget * L 12 - Forslag til Lov om ændring af lov om Arbejdsmarkedets  

 Tillægspension og forskellige andre love Folketinget har den 15. december 1995 vedtaget * L 17 - Forslag til Lov om ændring af lov om social pension  

 (Udbetalingstidspunkt) * L 37 - Forslag til Lov om ændring af lov om social bistand og lov om  

 social pension (Pensionslovens § 58, stk. 1, nr. 2) Lovforslag L 12 og L 17, som vedtaget ved 3. behandling, vedlægges til  

 orientering.
I.
Vedrørende det vedtagne lovforslag L 17 (Udbetalingstidspunktet).
 De vedtagne ændringer medfører, at pension tilkendt efter §§ 14, 16 og 18  

 udbetales med virkning fra den 1. i måneden efter, at der er truffet  

 afgørelse om pension, hvis betingelserne for tilkendelse af pension i øvrigt  

 er opfyldt på dette tidspunkt.
 Hvis der ikke er truffet afgørelse om pension efter, at der er forløbet 3  

 måneder fra ansøgningstidspunktet, udbetales pensionen dog med virkning fra  

 den 1. i måneden efter, at der er forløbet 3 måneder fra  

 ansøgningstidspunktet, hvis betingelserne for tilkendelse i øvrigt var  

 opfyldt på dette tidspunkt.
Som en konsekvens af at pensionen tilkendes med virkning fra  

 afgørelsestidspunktet, dog senest 3 måneder fra ansøgningstidspunktet, kan  

 der tidligst udbetales forskud på pensionen fra den 1. i måneden efter, at  

 der er forløbet 3 måneder fra ansøgningstidspunktet.
Der kan som hidtil alene  

 udbetales forskud på højeste og mellemste førtidspension.
Det er samtidig præciseret, at der ikke kan udbetales personligt tillæg  

 for en periode, der ligger forud for det tidspunkt, hvorfra pensionen er  

 tilkendt.
Der kan dog fortsat, sammen med udbetaling af forskud på mellemste  

 og højeste førtidspension, udbetales forskud på personligt tillæg.
 Lovændringen træder i kraft den 1. januar 1996. Ansøgninger om pension,  

 der er indgivet før den 1. januar 1996 og som afgøres den 1. januar 1996  

 eller senere behandles efter de regler i pensionslovens §§ 33 og 35, som er  

 gældende indtil den 1. januar 1996.
II.
Vedrørende det vedtagne lovforslag L 37 (Bl.a. redaktionel ændring af  

 pensionslovens § 58, stk. 1, nr. 2.) Som følge af, at reglerne om, at ældre under visse betingelser har ret til  

 anvisning af en ældreegnet bolig med kommunal anvisningsret i en anden  

 kommune, overføres til Boligministeriets lovgivning, er der sket  

 konsekvensændringer i lov om social bistand og lov om social pension.
 I bistandsloven er der således foretaget konsekvensændringer i § 11, stk.  

 1, nr. 3, og § 83, stk. 2 og stk. 3 og i lov om social pension er der  

 foretaget konsekvensændringer i § 58, stk. 1, nr. 2.
 Loven træder i kraft den 1. januar 1996.
III.
Vedrørende det vedtagne lovforslag L 12 om ændring af lov om  

 Arbejdsmarkedets Tillægspension og forskellige andre love (Bl.a. udvidelse af  

 personkredsen).
 Ved lov om ændring af lov om Arbejdsmarkedets Tillægspension og  

 forskellige andre love er der bl.a. sket en udvidelse af ATPs bidragsydende  

 medlemskreds.
Baggrunden for lovændringen er, at store grupper af  

 overførselsindkomstmodtagere efter de gældende regler hverken indbetaler til  

 ATP eller til en arbejdsmarkedspensionsordning i de perioder, hvor de er uden  

 beskæftigelse.
Som følge heraf optjener de en lavere ATP-pension end  

 personer, der er permanent beskæftiget.
De vil derfor være økonomisk  

 dårligere stillet ved overgang til folkepension.
 Der indføres derfor obligatorisk bidragspligt for kontanthjælpsmodtagere,  

 revalidender samt modtagere af uddannelsesgodtgørelse og aktiveringsydelser.
 Endvidere indføres der mulighed for frivillig indbetaling af bidrag for  

 modtagere af efterløn, delefterløn, overgangsydelse, førtidspension og  

 delpension.
 Ændringen om udvidelsen af personkredsen træder i kraft 1. januar 1997.
a. Ændring af lov om social pension (vedrørende førtidspension) Personer, der modtagere førtidspension efter § 14 i lov om social pension  

 kan, efter eget ønske indbetale ATP-bidrag.
Bidraget svarer til det normale  

 bidrag for en fuldtidsbeskæftiget lønmodtager (pr. 1. januar 1996: 2682,90  

 kr.). Modtageren af førtidspension betaler halvdelen af bidraget (mod normalt  

 1/3 for lønmodtagere m.fl.), mens den anden halvdel betales af kommunen.  

 Kommunens udgift refunderes af staten.
Bidraget fra modtageren af  

 førtidpension indeholdes månedsvis ved udbetalingen af førtidpension Der kan ikke indbetales ATP-bidrag, hvis den månedlige pension udgør  

 mindre end 1.000 kr.
 Socialministeriet og Arbejdsministeriet (ATP) vil fastsætte nærmere regler  

 om bidragsbetalingen.
b. Ændring af lov om delpension Personer, der modtager pension efter lov om delpension, kan efter eget  

 ønske indbetale ATP-bidrag.
ATP-bidraget udgør en forholdsmæssig del af det  

 normale ATP-bidrag for en fuldtidsbeskæftiget lønmodtager (pr. 1. januar  

 1996: 2682,90 kr.). Bestyrelsen for Arbejdsmarkedets Tillægspension  

 fastsætter størrelsen af af bidraget for hver time, der udbetales delpension  

 for.
Modtageren af delpension betaler halvdelen af bidraget (mod normalt 1/3  

 for lønmodtagere m.fl.), mens den anden halvdel betales af kommunen.  

 Kommunens udgift refunderes af staten.
Bidraget fra modtageren af delpension  

 indeholdes månedsvis ved udbetalingen af delpension Socialministeriet og Arbejdsministeriet (ATP) vil fastsætte nærmere regler  

 om bidragsbetalingen.
Med venlig hilsen Leif Sondrup ------------------------------------------------------------------ LOVÆNDRING NR. 8 ------------------------------------------------------------------ Skrivelse om lov om forebyggende hjemmebesøg til ældre m.v.
 Folketinget har den 15. december 1995 vedtaget lovforslag L 107 om  

 forebyggende hjemmebesøg til ældre m.v.
 Loven forpligter kommunerne til fra 1. juli 1996 at tilbyde mindst 2  

 forebyggende hjemmebesøg om året til alle, der er fyldt 80 år og senest den  

 1. juli 1998 til alle, der er fyldt 75.
 Ved forebyggende hjemmebesøg forstås uopfordrede, men ikke uanmeldte,  

 besøg i eget hjem med det generelle formål gennem samtale at vurdere den  

 pågældendes aktuelle livssituation uden at fokusere på et bestemt  

 symptom/problem eller en bestemt sygdom.
Det er som udgangspunkt forudsat, at det er kommunalbestyrelsen, der  

 træffer beslutning om tilrettelæggelsen og administrationen af ordningen,  

 herunder hvordan tilbuddene udformes og gennemføres.
Socialministeriet og  

 Sundhedsministeriet vil følge kommunernes administration af ordningen og  

 socialministeren vil kun i fornødent omfang anvende lovens bemyndigelse til  

 at fastsætte nærmere regler for de kommunale forpligtelser til at iværksætte  

 generelle forebyggende foranstaltninger.
Venlig hilsen Leif Sondrup ------------------------------------------------------------------ LOVÆNDRING NR. 9 ------------------------------------------------------------------ Skrivelse om ændring af lov om social bistand (Hjælp til medicin m.v. til  

 døende).
 Folketinget har den 15. december vedtaget L 108 - Lov om ændring af lov om  

 social bistand (Hjælp til medicin m.v. til døende).
 Loven træder i kraft den 1. januar 1996.
 Lovændringen medfører, at der kan ydes hjælp til medicin m.v. efter  

 bistandslovens § 57 d til en bredere personkreds end hidtil.
1. Personkredsen Efter den gældende § 57 d kan der ydes hjælp til medicin m.v., når en nærtstående i forbindelse med et plejeforhold passer den døende alene  

 eller med bistand fra ansatte i kommunen.
Fra 1. januar 1996 kan der herudover ydes hjælp til medicin m.v. efter  

 bistandslovens § 57 d, når - kommunalbestyrelsen alene varetager plejen af personer, der vælger at dø  

 i eget hjem, eller yder tilskud efter § 56 til hjælp, som familien selv  

 antager, eller - et hospice varetager plejen af døende personer.
 Disse persongrupper får ret til hjælp efter § 57 d på samme betingelser,  

 som døende der passes i eget hjem af nærtstående.
Sundhedsministeriet har oplyst, at et hospice er en institution, hvor der  

 ydes pleje af og omsorg for alvorligt syge og døende.
Der findes i dag to  

 hospicecentre i Danmark, men der forventes oprettet flere.
2. Finansiering Reglerne om finansiering af hjælp efter bistandslovens § 57 d er ikke  

 ændret.
D.v.s. den døende persons opholdskommune skal som udgangspunkt  

 afholde udgifterne til medicin m.v. efter § 57 d.
Et hospice anses for omfattet af institutionsbegrebet i bistandslovens § 11,  stk. 1, nr. 2, jf. ovenfor.
Dette betyder, at  

 den aktuelle opholdskommune kan kræve sin del af udgifterne til bistand  

 refunderet af en tidligere opholdskommune, når pågældendes ophold i kommunen  

 skyldes indlæggelse i et hospice.
Leif Sondrup ------------------------------------------------------------------ LOVÆNDRING NR. 10-11 ------------------------------------------------------------------ Skrivelse om ændringer i lov om social bistand vedr. tilskud til  

 børnepasning.
 Folketinget har netop vedtaget to forslag til lov om ændring af lov om  

 ændring af lov om social bistand, der vedrører børnepasning.
De vedtagne ændringer betyder alene, at bestemmelsen i bistandslovens § 69  

 b om supplerende tilskud til forældre på orlov til børnepasning er gjort  

 permanent (lovforslag nr.
L 18), samt at bestemmelsen i bistandslovens § 63  

 a, om at der kan ydes tilskud til forældre med privat børnepasning forlænges  

 frem til udgangen af 1997 (lovforslag nr.
L 82).
 Til orientering vedlægges lovforslagene i den form, de blev vedtaget ved  

 3. behandlingen i Folketinget.
Ad lovforslag nr.
L 18, supplerende tilskud til forældre på orlov til  

 børnepasning (bistandslovens § 69 b).
Fra 1. januar 1994 har kommunalbestyrelserne haft adgang til at yde et  

 økonomisk tilskud til forældre på børnepasningsorlov som supplement til  

 orlovsydelsen.
Ved indførelsen blev det bestemt, at reglerne skulle revideres  

 inden udgangen af 1995.
Med vedtagelsen af lovforslag nr.
L 18, er bestemmelsen i § 69 b om det  

 supplerende tilskud gjort permanent.
Der er ikke med vedtagelsen sket  

 ændringer i ordningens indhold.
Ad lovforslag nr.
L 82, tilskud til forældre med privat børnepasning  

 (bistandslovens § 63  a).
Efter bistandslovens § 63 a har kommunalbestyrelsen i perioden 1. januar  

 1994 til 31. december 1995 haft mulighed for at vælge at give forældre med  

 børn i alderen fra 24 uger til og med 2 år et ensartet økonomisk tilskud på  

 max. 20.000 kr. årligt til delvis dækning af udgifterne ved privat  

 børnepasning.
Tilskuddet kan ydes i en tidsbegrænset periode på højst 12  

 måneder og bortfalder, når barnet kan tilbydes en plads i et offentligt  

 dagtilbud.
Med vedtagelsen af lovforslag nr.
L 82 er denne ordning blevet forlænget  

 for en 2-årig periode: 1. januar 1996 til 31. december 1997. Efter 31.  

 december 1997 vil der ikke længere kunne udbetales tilskud.
Der er ikke med  

 vedtagelsen sket ændringer i ordningens indhold.
 Kommunerne har således i endnu en 2-årig periode mulighed for at benytte  

 sig af ordningen efter bistandslovens § 63 a.
Med venlig hilsen Anders Lynge Madsen (* 1) I ministerialtidende er bilagene offentliggjort som selvstændige  

 dokumenter med numrene 192-200.
