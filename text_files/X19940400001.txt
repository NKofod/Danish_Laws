Afgørelse om størrelsen af den »førleje« som beboelse, der  

 lovligt ville kunne opkræves for en ejendoms erhvervsdel inden ombygning til  

 beboelse efter lov om privat byfornyelse BYFORNYELSESNÆVNET FOR RIBE AMT HAR DEN 23.
NOVEMBER 1994 TRUFFET FØLGENDE AFGØRELSE:
 Ved skrivelse af 5. oktober 1994 har AL, 7000 Fredericia, for sit eneejede  

 selskab XX Aps anmodet Byfornyelsesnævnet for Ribe Amt om at træffe afgørelse  

 om størrelsen af den leje, der lovligt vil kunne opkræves i selskabets  

 ejendom, beliggende Xvej, 7190 Billund, inden der gennemføres privat  

 byfornyelse.
 Ejendommen er en blandet erhvervs- og beboelsesejendom, men lejen ønskes  

 alene fastsat for så vidt angår erhvervsdelen.
 De herom gældende regler findes i lejelovens § 59 b stk. 2, der trådte i  

 kraft den 1. januar 1994, samtidig med en ændring i lov om privat  

 byfornyelse.
Efter disse regler kan ejere af private udlejningsejendomme på visse  

 betingelser gennemføre privat byfornyelse bl.a. af lejemål, som udelukkende  

 har været anvendt til erhvervsformål, med henblik på omdannelse til beboelse.  

 Det påhviler (i uregulerede områder, uden huslejenævn, hvor kapitel II-V i  

 lov om midlertidig regulering af boligforholdene ikke finder anvendelse)  

 byfornyelsesnævnene at træffe afgørelse om størrelsen af den leje, der  

 lovligt vil kunne opkræves for lejemålet som beboelseslejlighed, inden  

 ombygning iværksættes.
Det er en betingelse, for at byfornyelsesnævnet kan  

 træffe en sådan afgørelse, at der er foretaget en reservation af  

 investeringsramme, jfr. lovens § 59 b stk. 4.
 I betænkningen vedrørende forslag til lov om ændring af lov om privat  

 byfornyelse, afgivet den 14. december 1993, udtales det bl.a.:
 »Ved ombygning af ubeboede og uudlejede lejemål i private  

 udlejningsejendomme og lejemål, der enten udelukkende eller delvis anvendes  

 til erhvervsformål, er det en forudsætning, at lejen før ombygningen er  

 kendt, idet denne leje med et forbedringstillæg beregnet efter de særlige  

 regler i lov om privat byfornyelse er den leje, der efter ombygningen højst  

 vil kunne opkræves.
 Da lejemålene imidlertid enten ikke er udlejede på ombygningstidspunktet  

 eller senest helt eller delvist har været udlejet til erhvervsformål, er der  

 ikke fastsat en leje, som vil kunne anvendes ved den endelige  

 lejefastsættelse.
Formålet med de foreslåede bestemmelser er således at tilvejebringe en  

 »førleje«, der vil kunne anvendes ved den endelige  

 lejefastsættelse. -- --den leje, som efter lejelovgivningens regler lovligt ville kunne  

 opkræves, såfremt det ubeboede lejemål var beboet, eller såfremt  

 erhvervslejemålet var udlejet udelukkende til beboelse.
Byfornyelsesnævnet skal således for det enkelte lejemål tage stilling til  

 det lejedes værdi som var det et beboelseslejemål.' Den sagen vedrørende ejendom er beliggende i Billund by på en  

 »blind« vej, idet Xvejs forløb fra ejendommen mod Yvej for nylig er  

 afspærret. »LEGO«-virksomhederne er nabo på næsten alle sider.
 Ejendommen, der er opført i 1964, er en rimeligt vedligeholdt  

 murstensbygning i een etage, med fladt tag.
Beboelsesdelen består af 3 værelser med fælles køkken, toilet/bad  

 (renoveret i 1990) og opholdsrum.
Opvarmning: el.
Arealet udgør ca. 100 (m2).  

 Den aktuelle husleje er kr. 47.280 årligt, excl. vandbidrag, svarende til ca.  

 kr. 472 pr. (m2).
Erhvervsdelen rummer 2 værksteder og forskellige mindre rum: kontor,  

 lager, toilet m.v.. Det samlede areal udgør ca. 457 (m2). Oprindeligt  

 forefandtes der her benzintank og servicestation.
Den ene del af lejemålet er  

 ryddet og tomt, den anden ophører pr. 1. december 1994, til hvilket tidspunkt  

 (frem-)lejeren, en lakeringsvirksomhed, er opsagt til fraflytning, således at  

 ombygning kan iværksættes umiddelbart.
Byfornyelsesprojektet består i en fuldstændig ombygning af erhvervsdelen  

 til 10 lejligheder/ungdomsboliger, fra ca. 20 (m2) til 52 (m2), alle med eget  

 toilet/bad og køkken samt en lille terrasse.
Hertil kommer anlæggelse af ydre  

 fælles opholdsarealer, udhuse og P-plads.
Bygningen vandskures, opmales og  

 forsynes med indgangstårn.
 De dyreste lejligheder vil koste ca. kr. 3.150 i månedlig leje, de  

 billigste ca. kr. 1.880.
 Nedenfor i afgørelsen, side 3, er ind- og nedfotograferet  

 (arkitekt)tegning af eksisterende værkstedsbygning og forslag til ombygning  

 af erhvervsbygning.
 Det er oplyst, at Bygge- og Boligstyrelsen har meddelt tilsagn om  

 reservation af et investeringsrammebeløb på kr. 2,7 mio., svarende til den  

 påtænkte samlede investering i ombygningen, (excl. grund og bygning). Ifølge  

 andrageren inkluderer beløbet således samtlige byggeomkostninger incl. moms.  

 Som det fremgår, vil ombygningsprisen andrage ca. kr. 5.908 pr. (m2).
 Andrageren har om financieringen heraf med 30-årigt 8 % annuitetslån  

 oplyst, at den årlige ydelse (pr. 20. april 1994) andrager kr. 217.074, eller  

 kr. 475 pr. (m2).
 Heri fragår tilskud heraf med 40 % eller kr. 190 pr. (m2) = kr. 285 pr.  

 (m2) (+ aktuel leje i boligdelen kr. 472 = kr. 757 pr. (m2) årligt).
 Byfornyelsesnævnet har i sagens anledning rettet forespørgsel om  

 vejledende praksis med hensyn til lejeniveauet til (bolig-)retten i Varde og  

 Grindsted samt huslejenævnet i Esbjerg, ligesom Billund Kommune og en lokal  

 ejendomsmægler har været kontaktet.
Der er ikke herved fremkommet oplysninger, der vil kunne lægges til grund  

 ved bedømmelsen.
Det findes dog at kunne fastslås, at der aktuelt er  

 betydelig boligmangel i Billund, hvis geografiske placering og dynamiske  

 udvikling har skabt mange eftertragtede arbejdspladser.
Byfornyelsesnævnet har besigtiget ejendommen den 23. november 1994.  

 Andrageren har herunder forevist både bolig- og erhvervsdelen, og redegjort  

 for ombygningsprojektet. * * * Efter de i sagen foreliggende oplysninger og resultatet af besigtigelsen,  

 og idet lejeniveauet i ejendommens boligdel må anses for vejledende for  

 bedømmelsen, findes en passende boliglejeværdi som førleje i ejendommens  

 erhvervsdel at kunne fastsættes til kr. 460 pr. (m2) årligt.
 Derfor bestemmes:
 I den XX ApS tilhørende ejendom, beliggende Xvej, Billund, fastsættes  

 førlejen ved konvertering af erhvervslejemålet til beboelseslejemål til kr.  

 460 pr. (m2) årligt.
