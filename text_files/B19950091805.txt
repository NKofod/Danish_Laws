 I medfør af § 1 og 2 i lov nr. 94 af 31. marts 1953 om brug m.v. af  

 radioaktive stoffer og efter bemyndigelse i henhold til § 2, 3, 4 og 8 i  

 bekendtgørelse nr. 574 af 20. november 1975 om sikkerhedsforanstaltninger ved  

 brug m.v. af radioaktive stoffer fastsættes følgende:
Definitioner § 1.  I denne bekendtgørelse forstås ved:
En kontrol- eller måleanordning, der benytter stråling fra en eller flere  

 lukkede radioaktive kilder.
Det omfatter som regel en kildeafskærmning med  

 kildeholder, lukker og afskærmningsmaterialer samt en holder for  

 strålingsdetektoren.
Hertil kommer eventuelle fysiske barrierer, der er  

 nødvendige for at hindre adgang til den direkte, usvækkede stråling fra  

 den/de lukkede radioaktive kilde/r.
Apparater omfatter også udstyr til  

 medicinsk brug herunder patientbehandling.
 Strålekilde bestående af radioaktive stoffer, som er fast bundet i  

 stabile, inaktive stoffer, eller som er indelukket i en inaktiv beholder af  

 tilstrækkelig styrke til under normal anvendelse at forhindre enhver  

 spredning af det radioaktive stof.
Gyldighedsområde § 2.  Denne bekendtgørelse gælder for alle lukkede  

 radioaktive kilder.
Stk. 2.  Bekendtgørelsen omfatter dog ikke lukkede  

 radioaktive kilder, der benyttes i industrielle gammaradiografianlæg,  

 røgdetektorer eller forbrugerartikler.
For sådanne lukkede radioaktive kilder  

 gælder bestemmelserne i Sundhedsstyrelsens bekendtgørelse nr. 308 af 24. maj  

 1984 om industrielle gammaradiografianlæg henholdsvis Sundhedsstyrelsens  

 bekendtgørelse nr. 154 af 6. marts 1990 om røgdetektorer og forbrugerartikler  

 indeholdende radioaktive stoffer.
Tilladelse til indkøb og brug m.v. af  

 lukkede radioaktive kilder § 3.  Tilladelse fra Sundhedsstyrelsen skal indhentes  

 på forhånd i følgende tilfælde:
 Stk. 2.  Virksomheder/institutioner, der i forvejen har  

 Sundhedsstyrelsens tilladelse til brug m.v. af en lukket eller åben  

 radioaktiv kilde samt undervisningsinstitutioner, kan dog uden særskilt  

 ansøgning herom indkøbe, opbevare og bruge lukkede radioaktive kilder, hvis  

 følgende betingelser er opfyldt:
 Stk. 3.  Tilladelsen kan inddrages, såfremt de  

 betingelser, der er fastsat af Sundhedsstyrelsen, ikke overholdes.
Stk. 4.  Lukkede radioaktive kilder og apparater  

 indeholdende lukkede radioaktive kilder, der afhændes, skal skriftligt  

 afmeldes til Sundhedsstyrelsen.
Vedrørende bortskaffelse af lukkede  

 radioaktive kilder henvises til § 45.
 § 4.  Ansøgning om tilladelse, der skal være  

 underskrevet af den ansvarlige leder, indsendes til Sundhedsstyrelsen  

 (Statens Institut for Strålehygiejne).
 Stk. 2.  Ansøgning om tilladelse i henhold til § 3, stk.  

 1, nr. 1 skal indeholde følgende oplysninger:
- Radionuklid - Aktivitet - Producent - Typebetegnelse - Klassifikation eller certifikatbetegnelse.
 Stk. 3.  Ansøgning om tilladelse i henhold til § 3, stk.  

 1, nr. 2 skal indeholde følgende oplysninger:
- Radionuklid - Aktivitet - Producent - Typebetegnelse - Klassifikation eller certifikatbetegnelse.
Ansvarsforhold Krav til virksomheder/institutioner § 5.  Den, der er ansvarlig for  

 virksomheden/institutionen (arbejdsgiveren), skal sørge for:
 Stk. 2.  Den, der er ansvarlig for  

 virksomheden/institutionen (arbejdsgiveren), skal ved udførelse af sin  

 forpligtigelse efter stk. 1, nr. 2 påse:
 Stk. 3.  Sundhedsstyrelsen kan fastsætte bestemmelser  

 om, at personer, som har gennemført en uddannelse, som Sundhedsstyrelsen har  

 godkendt, kan anses for at opfylde kravene i stk. 2, nr. 2.
Almindelige krav til den ansvarlige leder § 6.  Den ansvarlige leder skal sørge for, at der ved  

 brugen af lukkede radioaktive kilder kun beskæftiges personer, som er gjort  

 bekendt med denne bekendtgørelse, navnlig §§ 28-33 »Almindelige krav til  

 personalet«.
Personalet skal endvidere være nøje instrueret om  

 apparaters og lukkede radioaktive kilders indretning og brug og om den fare,  

 der er forbundet med arbejdet og om de sikkerhedsforanstaltninger, der skal  

 træffes til forebyggelse af en sådan fare, og derved have opnået  

 tilstrækkelig kyndighed.
 § 7.  Den ansvarlige leder skal sørge for, at  

 personalet forsynes med persondosimetre, hvis dette kræves i henhold til  

 Sundhedsstyrelsens bekendtgørelse nr. 821 af 7. december 1990 om  

 dosisovervågning af arbejdstagere m.v., der udsættes for ioniserende  

 stråling.
 § 8.  Den ansvarlige leder sørger for, at  

 Sundhedsstyrelsen (Statens Institut for Strålehygiejne, telefon 44 94 37 73,  

 døgnvagt) straks underrettes i tilfælde af uheld, herunder utilsigtet  

 personbestråling, ildebrand og bortkomne lukkede radioaktive kilder.
Særlige krav til den ansvarlige leder i forbindelse med tilladelse i  

 henhold til § 3, stk. 1, nr. 1 § 9.  Den ansvarlige leder skal sørge for, at  

 apparatet holdes i god og ryddelig stand.
 § 10.  Den ansvarlige leder skal sørge for, at  

 apparatet altid er i overensstemmelse med de i kapitel 8 givne bestemmelser,  

 og at alle under brugen observerede fejl og mangler straks afhjælpes.
 § 11.  Den ansvarlige leder skal sørge for, at  

 montering og demontering af fast installerede apparater kun udføres af  

 virksomheder, der har tilladelse hertil, jf. § 3, stk. 1, nr. 2.
 § 12.  Den ansvarlige leder skal sørge for, at indgreb  

 i apparater herunder udskiftning af den/de lukkede radioaktive kilder samt  

 viderelevering eller bortskaffelse af lukkede radioaktive kilder kun udføres  

 af virksomheder, der har tilladelse hertil, jf. § 3, stk. 1, nr. 2.
 § 13.  Den ansvarlige leder skal sørge for, at der er  

 udarbejdet en skriftlig instruks for brug af hver type apparat indeholdende  

 radioaktive kilder.
 Stk. 2.  For mobile apparater skal der tillige  

 udarbejdes skriftlige instrukser for opbevaring og transport af disse.
 § 14.  Den ansvarlige leder skal sørge for, at der  

 føres en nøje fortegnelse over samtlige apparater indeholdende lukkede  

 radioaktive kilder, over deres placering samt over producent, type og om  

 muligt serienummer for den enkelte lukkede radioaktive kilde.
 § 15.  Den ansvarlige leder skal sørge for, at alle  

 apparater indeholdende lukkede radioaktive kilder, hvis aktivitet overstiger  

 de aktivitetsmængder, der er anført i bilag 1, med højst 2-årige mellemrum  

 underkastes et eftersyn i henhold til kapitel 9.
 Stk. 2.  Foretages der udskiftning af lukkede  

 radioaktive kilder i apparater, skal den ansvarlige leder sørge for, at der i  

 denne forbindelse foretages et eftersyn af apparatet i henhold til kapitel 9.
 Stk. 3.  Den ansvarlige leder skal sørge for, at  

 eftersynsfirmaets rapportskemaer opbevares i virksomheden og på forlangende  

 forevises Sundhedsstyrelsen.
Særlige krav til den ansvarlige leder i forbindelse med tilladelser i  

 henhold til § 3, stk. 1, nr. 2 § 16.  Den ansvarlige leder skal sørge for, at en  

 dertil kvalificeret person planlægger arbejdet og overvåger enhver  

 arbejdsoperation.
Vedkommende skal kunne udmåle og vurdere  

 strålingsforholdene og iværksætte passende  

 strålebeskyttelsesforanstaltninger.
 Stk. 2.  Sundhedsstyrelsen kan fastsætte retningslinier  

 for sådanne personers uddannelse.
 § 17.  Den ansvarlige leder skal ved arbejde uden for  

 egen virksomhed/institution sørge for, at den person, der selvstændigt  

 planlægger og overvåger arbejdet, har de dertil nødvendige kvalifikationer.
 § 18.  Den ansvarlige leder skal sørge for, at der til  

 arbejdet findes relevant udstyr til strålebeskyttelse (måleinstrumenter,  

 afskærmnings- og håndteringsudstyr m.v.), og skal påse, at dette anvendes som  

 foreskrevet.
 § 19.  Den ansvarlige leder skal sørge for, at lukkede  

 radioaktive kilder, apparater og strålebeskyttelsesudstyr samt  

 opbevaringssteder for disse holdes i god og teknisk forsvarlig stand.
 § 20.  Den ansvarlige leder skal sørge for, at lukkede  

 radioaktive kilder og apparater stadig er i overensstemmelse med de i denne  

 bekendtgørelse kapitel 7 og 8 givne bestemmelser samt med eventuelle  

 supplerende bestemmelser i Sundhedsstyrelsens tilladelse, og at alle under  

 brugen observerede fejl og mangler straks afhjælpes.
 Stk. 2.  Den ansvarlige leder skal sørge for, at alle  

 instrumenter til måling af stråling og radioaktivitet kontrolleres  

 regelmæssigt.
 § 21.  Den ansvarlige leder skal sørge for, at lukkede  

 radioaktive kilder, hvis aktivitet overstiger de i bilag 1 anførte  

 aktivitetsmængder, med højst 2-årige mellemrum underkastes et eftersyn i  

 henhold til kapitel 9 samt eventuelle supplerende eftersynskrav i  

 Sundhedsstyrelsens tilladelse.
 Stk. 2.  Den ansvarlige leder skal sørge for, at  

 rapportskemaer opbevares i virksomheden og på forlangende forevises  

 Sundhedsstyrelsen, jf. § 63.
 § 22.  Den ansvarlige leder skal sørge for, at der  

 føres en nøje fortegnelse over samtlige lukkede radioaktive kilder, der er i  

 virksomhedens/institutionens besiddelse, indeholdende oplysninger om  

 producent, type og om muligt serienummer.
 § 23.  Den ansvarlige leder skal sørge for, at det en  

 gang årligt sikres, at alle på den i § 22 omtalte fortegnelse anførte lukkede  

 radioaktive kilder stadig er i virksomhedens/institutionens besiddelse.
 § 24.  Leveres der lukkede radioaktive kilder eller  

 apparater indeholdende lukkede radioaktive kilder i henhold til § 3, stk. 1,  

 skal den ansvarlige leder sørge for, at bestemmelserne i Sundhedsstyrelsens  

 bekendtgørelse nr. 546 af 23. juni 1993 om overførsel af radioaktive stoffer  

 følges.
 § 25.  Leveres der lukkede radioaktive kilder i  

 henhold til § 3, stk. 2, skal den ansvarlige leder sørge for, at der hvert år  

 i januar måned indsendes en oversigt til Sundhedsstyrelsen, opdelt på type,  

 over antallet af leverede lukkede radioaktive kilder i det foregående år.
 § 26.  Den ansvarlige leder skal sørge for, at der  

 afhængig af art og omfang af virksomhedens arbejde med lukkede radioaktive  

 kilder etableres og gennemføres et kvalitetssikringsprogram.
Særlige krav til den ansvarlige leder i forbindelse med anvendelse af  

 lukkede radioaktive kilder til patientbehandling § 27.  Ved brug af lukkede radioaktive kilder til  

 patientbehandling skal der være en for strålebehandlingen ansvarlig læge og  

 en for dosimetrien og håndtering af kilderne ansvarlig fysiker.
 Stk. 2.  I tillæg til bestemmelserne i denne  

 bekendtgørelse gælder bestemmelserne i §§ 9-28 i Sundhedsstyrelsens  

 bekendtgørelse nr. 319 af 23. maj 1991 om elektronacceleratorer til  

 patientbehandling med energier fra 1 MeV til og med 50 MeV.
Almindelige krav til personalet § 28.  Om instruktion, uddannelse m.v. af personalet  

 henvises til § 6. Vedrørende yderligere bestemmelser for personalets arbejde  

 henvises til kapitel 5.
§ 29.  Personalet skal under arbejdet altid bære  

 persondosimetre, når sådanne er udleveret.
Personalet skal benytte det  

 krævede udstyr til strålebeskyttelse og påse, at dette holdes i forsvarlig  

 stand.
 § 30.  Personalet skal sørge for, at arbejdsgangen i  

 enhver henseende er strålebeskyttelsesmæssig forsvarlig.
 § 31.  Personalet skal straks underrette den  

 ansvarlige leder, hvis der konstateres mangler eller defekter ved apparater  

 m.v.
 § 32.  Hvis der indtræder en faresituation, skal  

 personalet straks træffe foranstaltninger til at afværge og begrænse faren  

 samt underrette den ansvarlige leder.
 § 33.  Personalet skal straks underrette den  

 ansvarlige leder, hvis der opstår formodning om utilsigtet stråleudsættelse  

 af en person.
Særlige krav til personale, der er beskæftiget med montering,  

 demontering, eftersyn af samt indgreb i apparater indeholdende lukkede  

 radioaktive kilder § 34.  Konstateres der under servicearbejde defekter  

 eller fejl, der medfører risiko for personer, skal servicepersonalet omgående  

 oplyse den ansvarlige leder for den lukkede radioaktive kilde og personalet  

 herom.
Særlige krav til personale i forbindelse med anvendelse af lukkede  

 radioaktive kilder til patientbehandling § 35.  Udover bestemmelserne i denne bekendtgørelse  

 gælder bestemmelserne i §§ 30-38 i Sundhedsstyrelsens bekendtgørelse nr. 319  

 af 23. maj 1991 om elektronacceleratorer til patientbehandling med energier  

 fra 1 MeV til og med 50 MeV.
Strålebeskyttelse under arbejdet Apparater indeholdende lukkede radioaktive kilder § 36.  Arbejdet skal udføres i overensstemmelse med de  

 udarbejdede instrukser for det enkelte apparat.
§ 37.  Det er ikke tilladt at indføre nogen del af  

 legemet i den direkte usvækkede stråling fra den/de lukkede radioaktive  

 kilde/r.
Eventuelle adgangsveje, inspektionsluger og lignende, der giver  

 adgang til den direkte usvækkede stråling, skal være aflåst under brug af  

 apparatet.
 § 38.  For apparater forsynet med en lukker for  

 nyttestrålingen skal den være låst i den lukkede stilling, når der udføres  

 servicearbejde eller lignende på steder, der er afspærret med barrierer under  

 brugen af apparatet, samt ved længere driftstop.
 § 39.  Mobile apparater skal under brug altid holdes  

 under opsyn.
 § 40.  Dosishastigheden på faste arbejdspladser i  

 nærheden af apparater til ikke-medicinsk brug indeholdende lukkede  

 radioaktive kilder skal holdes så lav som rimeligt opnåeligt og må ikke  

 overstige 2,5 µSv/h.
 Stk. 2.  Indrettes der faste arbejdspladser nærmere end  

 2 m fra apparater, skal dosishastigheden på arbejdspladsen opmåles af en  

 sagkyndig, f.eks. en eftersynsvirksomhed.
Lukkede radioaktive kilder § 41.  Arbejdet skal tilrettelægges på en sådan måde,  

 at den eksterne stråling bliver mindst mulig, f.eks. ved anvendelse af  

 afskærmning og ved at undgå direkte håndtering af uafskærmede kilder.
 Stk. 2.  Ved tilbagevendende arbejdsopgaver eller ved  

 brug af lukkede radioaktive kilder med større aktiviteter kan  

 Sundhedsstyrelsen stille krav om, at arbejdet skal udføres i særligt  

 afskærmede rum og/eller under anvendelse af fjernbetjeningsudstyr.
 Stk. 3.  Lukkede radioaktive kilder skal under brug  

 altid holdes under opsyn.
Stk. 4.  Dosishastigheden på arbejdspladser i nærheden  

 af arbejdsområdet skal holdes så lav som rimeligt opnåeligt og må ikke  

 overstige 2,5µSv/h.
Kan dosishastigheden overstige 60µSv/h i  

 nærheden af arbejdsområdet, skal der foretages afspærring.
Opbevaring, transport og bortskaffelse af  

 lukkede radioaktive § 42.  Lukkede radioaktive kilder skal, når de ikke er  

 i brug, opbevares afskærmet og sikret mod brand, tyveri og vandskade.
 Stk. 2.  Beholdere med uafskærmede lukkede radioaktive  

 kilder skal være tydeligt mærket med oplysning om radionuklid, aktivitet og  

 dato samt eventuelt et identifikationsnummer.
 Stk. 3.  Opbevaringsstedet skal være forsynet med  

 advarselsskilt for radioaktivitet (Dansk Standard 734.2).
Stk. 4.  Dosishastigheden må ikke overstige  

 7,5µSv/h på ydersiden af opbevaringsrummet.
Dosishastigheden på  

 arbejdspladser i nærheden af opbevaringsstedet skal holdes så lav som  

 rimeligt opnåeligt og må ikke overstige 2,5µSv/h.
§ 43.  Opbevaring af lukkede radioaktive kilder i  

 køretøjer er ikke tilladt.
Undtaget herfra kan være de tilfælde, hvor en  

 transport afbrydes for overnatning, eller hvor arbejdets art forhindrer  

 opbevaring af de lukkede radioaktive kilder på det normale opbevaringssted.  

 De lukkede radioaktive kilder betragtes da som værende under transport.
Ved  

 valg af parkeringsplads for køretøjet skal man være opmærksom på risikoen for  

 tyveri.
 § 44.  Transport af lukkede radioaktive kilder skal  

 foregå i overensstemmelse med Sundhedsstyrelsens bekendtgørelse nr. 731 af  

 27. november 1989 om transport af radioaktive stoffer og de heri omtalte  

 specifikke bestemmelser for de enkelte transportmåder.
 § 45.  Bortskaffelse af lukkede radioaktive kilder må  

 kun ske ved returnering til leverandøren eller ved overdragelse til  

 Forskningscenter Risø.
Teknisk udførelse af lukkede radioaktive  

 kilder § 46.  Valg af en lukket radioaktiv kilde skal ske  

 under hensyntagen til mulighederne for at minimere risikoen ved den påtænkte  

 brug af kilden.
 Stk. 2.  Følgende forhold skal tages i betragtning:
 § 47.  Lukkede radioaktive kilder skal opfylde kravene  

 i ISO 1677 eller tilsvarende standard.
 Stk. 2.  Lukkede radioaktive kilder skal klassificeres i  

 henhold til ISO 2919 og normalt opfylde de klassifikationskrav i standarden,  

 der er anbefalet for den specifikke brug af kilderne.
 Stk. 3.  Kan der for et anvendelsesområde for lukkede  

 radioaktive kilder leveres kilder, der i henhold til transportbestemmelserne  

 for radioaktive stoffer er godkendt som »radioaktivt stof i speciel  

 form«, kan Sundhedsstyrelsen fastsætte, at sådanne kilder skal benyttes.
Teknisk udførelse af apparater indeholdende  

 lukkede radioaktive § 48.  Apparater til stationært industrielt brug skal  

 konstrueres og klassificeres i overensstemmelse med ISO 7205 eller  

 tilsvarende standard.
 § 49.  Apparater skal konstrueres på en sådan måde, at  

 normal brug herunder service, vedligeholdelse, kildeudskiftning og  

 tæthedsprøvning kun giver anledning til minimale stråledoser til personalet.
 § 50.  Apparater skal udformes således, at det kun er  

 muligt at fjerne den radioaktive kilde ved brug af værktøj.
 § 51.  Apparater skal fremstilles af materialer, som i  

 det væsentlige ikke ændres af stråling eller andre påvirkninger, apparaterne  

 måtte blive udsat for under brug.
 § 52.  Apparater skal være forsynet med en lukker  

 eller anden indretning, der sikrer, at apparatet let kan bringes i en  

 tilstand, hvor den/de radioaktive kilde/r er tilstrækkeligt afskærmet.
 Stk. 2.  For apparater, hvor strålingen på ydersiden  

 under alle normale driftsforhold er mindre end 50µSv/h, kan  

 Sundhedsstyrelsen tillade, at kravet i stk. 1 bortfalder.
 Stk. 3.  Lukkemekanismen skal være konstrueret på en  

 sådan måde, at muligheden for fejlfunktion, f.eks. som følge af indtrængen af  

 vand, støv eller andre fremmede stoffer, minimeres.
 Stk. 4.  En elektrisk, hydraulisk eller pneumatisk  

 drevet lukkemekanisme skal være af fejlsikret konstruktion, som automatisk  

 vender tilbage til den afskærmede position i tilfælde af bortfald af  

 energiforsyningen.
 Stk. 5.  Lukkemekanismen skal kunne styres fra et sted i  

 umiddelbar nærhed af apparatet.
Stk. 6.  Lukkemekanismen skal have veldefinerede  

 positioner åben og lukket, og skal være konstrueret på en sådan måde, at den  

 ikke utilsigtet vil kunne bevæge sig fra lukket position.
Lukkemekanismen  

 skal derudover være forsynet med en mekanisk anordning, som fysisk vil kunne  

 sikre den i lukket position, f.eks. under transport af apparatet.
Stk. 7.  Lukkemekanismen skal være forsynet med en  

 fastsiddende låseanordning, der kan inaktivere betjeningsfunktionen, når  

 lukkemekanismen er i lukket position.
Det må ikke være muligt at inaktivere  

 betjeningsfunktionen, når lukkemekanismen er i åben position, medmindre  

 apparatet er konstrueret eller anvendes sådan, at dette er af væsentlig  

 sikkerhedsmæssig betydning.
 Stk. 8.  Lukkemekanismen skal være forsynet med  

 pålidelige indikatorer, der tydeligt viser positionen af lukkeren.
Stk. 9.  Automatisk fjernkontrol af lukkemekanismen skal  

 være forsynet med indikatorer (lamper eller lignende), som direkte styres af  

 lukkerens position.
Systemet skal være konstrueret på en sådan måde, at alle  

 andre positioner af lukkeren end den fuldt lukkede vil indikere, at lukkeren  

 er i åben position.
 § 53.  Apparater skal konstrueres på en sådan måde, at  

 den/de radioaktive kilder i en brandsituation vil forblive i apparatet.
 § 54.  Apparater skal forsynes med en forsegling eller  

 lignende, således at den/de radioaktive kilde/r ikke kan fjernes uden at  

 bryde forseglingen.
 § 55.  Apparater skal konstrueres på en sådan måde, at  

 strålefeltets størrelse (nyttestrålingen) ikke er større end nødvendigt.
 Stk. 2.  Er det muligt at indføre nogen del af legemet i  

 den direkte usvækkede stråling fra den/de lukkede radioaktive kilde/r, skal  

 der ved montering af apparatet opsættes nødvendige barrierer herimod.
 § 56.  Apparater skal konstrueres således, at  

 apparaterne kan løftes på en sikker måde.
 § 57.  Detektorsystemer for måling af nyttestrålingen  

 skal være pålidelige og hensigtsmæssige til den aktuelle måleopgave samtidig  

 med, at strålingsniveauet i nyttestrålingen holdes så lavt som rimeligt  

 opnåeligt.
 § 58.  Apparater til ikke-medicinsk brug skal være  

 således afskærmet, at strålingen som minimum opfylder følgende krav svarende  

 til en ISO 7205 klassifikation på xx2323xxx:
 Stk. 2.  For apparater indeholdende lukkede radioaktive  

 kilder, hvor der regelmæssigt udføres arbejder nærmere end 1 m fra apparatet,  

 f.eks. analyseapparater indeholdende lukkede radioaktive kilder på  

 laboratorier og lignende, må dosishastigheden i en afstand af 50 mm fra  

 apparatets tilgængelige ydre overflade dog ikke overstige 5µSv/h.
 Stk. 3.  Vedrørende måling af dosishastigheden omkring  

 apparater indeholdende lukkede radioaktive kilder henvises til bilag 2.
 § 59.  Apparater indeholdende lukkede radioaktive  

 kilder skal være forsynet med følgende tydelige og holdbare skilte:
 Stk. 2.  For apparater konstrueret og klassificeret i  

 henhold til ISO 7205 desuden yderligere skilte i henhold til standarden.
 Stk. 3.  Eventuelle adgangsveje, inspektionsluger og  

 lignende i barrierer ind til den direkte usvækkede stråling fra den/de  

 lukkede radioaktive kilde/r, som under brug er aflåst, skal være forsynet med  

 tydelige og holdbare skilte, som påminder om låsning af lukkeren i den  

 lukkede stilling før åbning.
 § 60.  Til apparater indeholdende lukkede radioaktive  

 kilder skal findes en let forståelig brugsanvisning på dansk.
§ 61.  For apparater til medicinsk brug, der er  

 forsynet med CE-mærkning jf.
Sundhedsministeriets bekendtgørelse nr. 734 af  

 10. august 1994 om medicinsk udstyr, gælder der ingen særlige bestemmelser i  

 denne bekendtgørelse om udførelsen.
Eftersyn af lukkede radioaktive kilder og  

 apparater indeholdende § 62.  Lukkede radioaktive kilder og apparater  

 indeholdende lukkede radioaktive kilder, hvis aktivitet overstiger de i bilag  

 1 anførte aktivitetsmængder, skal ved den ansvarlige leders foranstaltning  

 efterses med højst 2-årige mellemrum.
De ved eftersynet konstaterede fejl  

 skal udbedres snarest muligt.
 Stk. 2.  Tilsvarende eftersyn skal gennemføres i  

 forbindelse med udskiftning af lukkede radioaktive kilder.
 Stk. 3.  Berettiget til at udføre sådanne eftersyn er  

 kun virksomheder, der har Sundhedsstyrelsens tilladelse hertil jf. § 3, stk.  

 1, nr. 2.
§ 63.  På grundlag af eftersynet skal  

 eftersynsvirksomheden udfylde et rapportskema.
Skemaet, underskrevet af  

 eftersynsvirksomhedens ansvarlige leder, sendes til den for den lukkede kilde  

 ansvarlige leder, der skal drage omsorg for, at skemaet opbevares på  

 virksomheden og på forlangende forevises Sundhedsstyrelsen.
 § 64.  Ved det 2-årige eftersyn skal det undersøges,  

 om den lukkede radioaktive kilde og eventuelt tilhørende apparat overholder  

 bestemmelserne i denne bekendtgørelse og i Sundhedsstyrelsens tilladelse til  

 brug m.v. af denne, samt om apparatet i øvrigt mekanisk er i en sådan  

 tilstand, at det ved korrekt brug ikke medfører risiko for personalet.
 Stk. 2.  Specielt skal ved eftersyn af lukkede  

 radioaktive kilder, der ikke er monteret i et apparat, følgende nøje  

 kontrolleres:
 Stk. 3.  Specielt skal ved eftersyn af apparater  

 indeholdende lukkede radioaktive kilder følgende nøje kontrolleres:
Besigtigelse ved Sundhedsstyrelsen § 65.  Enhver brug m.v. af lukkede radioaktive kilder  

 er underlagt tilsyn af Sundhedsstyrelsen, der til enhver tid skal have adgang  

 til lukkede radioaktive kilder og rapportskemaer over udførte eftersyn.
§ 66.  Sådanne ændringer af lukkede radioaktive  

 kilder, apparater, strålebeskyttelsesudstyr og lokaler m.v., som  

 Sundhedsstyrelsen måtte kræve ved en besigtigelse, skal være udført inden  

 udløbet af den af Sundhedsstyrelsen fastsatte frist.
Hvis manglerne må  

 antages at medføre særlig stor risiko, kan Sundhedsstyrelsen forbyde brugen  

 m.v. af de lukkede radioaktive kilder, indtil disse mangler er afhjulpet.
Klageadgang, straf, ikrafttrædelses- og  

 overgangsbestemmelser § 67.  Sundhedsstyrelsens påbud, vilkår, pålæg og  

 andre afgørelser i medfør af denne bekendtgørelse kan inden 4 uger påklages  

 til Indenrigsministeriet.
 § 68.  Den, der overtræder §§ 3-4, § 5 stk. 1-2, §§  

 6-15, § 16 stk. 1, §§ 17-27, §§ 29-64, straffes med bøde efter § 5 i lov nr.  

 94 af 31. marts 1953 om brug m.v. af radioaktive stoffer.
 § 69.  Den, der ikke efterkommer et påbud udstedt i  

 henhold til § 66, straffes med bøde efter § 5 i lov nr. 94 af 31. marts 1953  

 om brug m.v. af radioaktive stoffer.
 § 70.  Denne bekendtgørelse træder i kraft den 1.  

 januar 1996.
 Stk. 2.  De tilladelser, som Sundhedsstyrelsen har  

 udstedt i medfør af § 1 i lov nr. 94 af 31. marts 1953 om brug m.v. af  

 radioaktive stoffer, og som falder ind under § 3, stk. 1, nr. 2 i denne  

 bekendtgørelse, skal inden 1 år fra bekendtgørelsens ikrafttræden fornys i  

 overensstemmelse med bestemmelserne i § 3.
 Stk. 3.  De tilladelser, som Sundhedsstyrelsen har  

 udstedt i medfør af § 1 i lov nr. 94 af 31. marts 1953 om brug af radioaktive  

 stoffer, og som falder ind under § 3, stk. 1, nr. 1 i denne bekendtgørelse,  

 opretholdes, idet dog Sundhedsstyrelsens Sikkerhedsforskrifter nr. 8201-9145  

 ophæves og erstattes i sådanne tilladelser af bestemmelserne i denne  

 bekendtgørelses kapitler 1-6 og 9-11.
 Stk. 4.  Forsynes apparater indeholdende lukkede  

 radioaktive kilder omfattet af stk. 3 med nye skilte, gælder dog  

 bestemmelserne i § 59.
Sundhedsstyrelsen, den 4. december 1995 Palle Juul-Jensen / Kaare Ulbak Bilag 2 Måling af dosishastighed Måling af dosishastighed for påvisning af overholdelse af de i  

 bekendtgørelsen anførte grænser for dosishastigheder må kun udføres af  

 sagkyndige med dertil egnede og kalibrerede instrumenter.
 Ved dosishastighed forstås i bekendtgørelsen dosisækvivalenthastighed.  

 Følgende praktiske målestørrelser benyttes:
 - Ved måling 50 mm eller nærmere apparaters overflade anvendes »den  

 retningsbestemte dosisæ-.
 kvivalenthastighed« i dybden 0,07 mm (HJ(0,07)).
 - Ved måling 1 m fra apparaters overflade og på arbejdspladser anvendes  

 »miljødosisækvivalent-.
 hastigheden« i dybden 10 mm (H*(10)).
 (* 1) Bekendtgørelsen indeholder bestemmelser, der gennemfører Rådets  

 direktiver nr. 80/836, EF-Tidende 1980 L. 246 s.1, nr. 84/466, EF-Tidende  

 1984, L. 265 s.1 og nr. 84/467, EF-Tidende 1984, L. 265 s. 4.
