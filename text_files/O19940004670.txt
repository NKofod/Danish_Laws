Resumé A, der var fuldtidsforsikret medlem af en arbejdsløshedskasse og  

 i perioder havde modtaget supplerende dagpenge ved siden af sin indtægt som  

 deltidsansat husholdningslærer, klagede over at Arbejdsmarkedets Ankenævn  

 (AA)  

 havde tiltrådt Direktoratet for Arbejdsløshedsforsikringens (DfA's) afgørelse  

 om, at hun ikke kunne anses for at stå til rådighed for arbejdsmarkedet.
Som  

 begrundelse for afgørelsen havde DfA og AA anført at A havde afslået et  

 rimeligt arbejdstilbud og henvist til bestemmelserne i §§ 60 og 62, stk. 1,  

 nr.  

 5, i den dagældende lov om arbejdsformidling og arbejdsløshedsforsikring mv.
 Efter en gennemgang af sagen anmodede ombudsmanden DfA og AA om  

 supplerende udtalelser, idet det var uklart hvordan afgørelsen skulle  

 forstås.  

 Ombudsmanden anførte i den forbindelse at han umiddelbart måtte mene, at A's  

 afslag på at modtage arbejdstilbuddet efter bestemmelsen i § 60, stk. 3,  

 alene  

 skulle have medført, at A herefter måtte betragtes som deltidsforsikret - og  

 ikke have haft den yderligere konsekvens, at hun helt mistede sin  

 dagpengeret.
 DfA erkendte i en senere udtalelse til AA at lovhenvisningen i  

 DfA's afgørelse kunne forekomme misvisende, idet DfA's afgørelse alene var  

 truffet på baggrund af en konkret rådighedsvurdering i henhold til § 62, stk.  

 1, nr. 5.
 AA genoptog herefter sagen og traf en ny afgørelse, hvorved AA -  

 under henvisning til bestemmelsen i § 60, stk. 3 - fandt, at A's afslag på  

 arbejdstilbuddet alene skulle medføre, at hun var udelukket fra at modtage  

 dagpenge som fuldtidsforsikret, men således at hun ved fuld ledighed fra sit  

 deltidsarbejde ville være berettiget til dagpenge som deltidsforsikret.
 Ombudsmanden meddelte herefter AA at han ikke foretog videre i  

 sagen. (J. nr. 1992-987-022).
Et fuldtidsforsikret, men deltidsansat a-kassemedlems afslag  

 på et rimeligt arbejdstilbud.
Konsekvenser for retten til  

 arbejdsløshedsdagpenge.
 A klagede til mig over at  

 Direktoratet for Arbejdsløshedsforsikringen og Arbejdsmarkedets Ankenævn i  

 afgørelser af henholdsvis 10. september 1991 og 19. marts 1992 havde bestemt,  

 at hun ikke stod til rådighed for arbejdsmarkedet, og at hun dermed ikke  

 umiddelbart var berettiget til dagpenge ved eventuel ledighed.
Af sagen fremgik det at A var  

 uddannet som husholdningslærer og underviste på en privatskole i X-by, på  

 ungdomsskolen og i flere oplysningsforbund.
A var fuldtidsforsikret og havde  

 i flere perioder modtaget supplerende dagpenge.
 Den 14. juni 1990  

 indberettede A's a-kasse hende til Arbejdsformidlingen til modtagelse af et  

 arbejdstilbud.  

 Baggrunden herfor var at A stod for at miste sin ret til supplerende  

 dagpenge,  

 jf. § 60 i dagældende lov om arbejdsformidling og arbejdsløshedsforsikring.
A modtog herefter fra  

 arbejdsformidlingen i X-by 2 arbejdstilbud som husassistent.
A afviste  

 tilbuddene  

 idet hun mente, arbejdet var for hårdt.
Det sidste tilbud var i første omgang  

 udbudt som et pædagogmedhjælperjob.
 Den 11. december 1990 gav  

 Arbejdsmarkedsnævnet i Y Amt A medhold i at der ved de to tilbud ikke var  

 taget  

 tilstrækkeligt hensyn til hendes seneskedehindebetændelse.
 Nævnet anførte i fortsættelse  

 heraf som sin vurdering følgende:
 "...
Det er imidlertid også  

  

 arbejdsmarkedsnævnets vurdering,  

  

 at (A)  

 ikke nødvendigvis har krav på et arbejdstilbud inden for  

 undervisningsområdet,  

 for at tilbuddet er rimeligt.
Arbejdsmarkedsnævnet finder, at det af  

 (AF-X-by)  

 afgivne tilbud (som pædagogmedhjælp) ligger inden for rammerne af det  

 rimelige.
..." A's a-kasse havde, på  

 baggrund af hendes afvisning af de to arbejdstilbud, fra den 27. juli 1990  

 ikke  

 anset hende for at stå til rådighed for arbejdsmarkedet, jf. brev af 9.  

 august  

 1990 fra regionskontoret i Z-by.
I brevet herom til A var bl.a. anført  

 følgende:
 "Efter nøje at have  

 gennemgået ovennævnte materiale har vi vurderet, at du ikke er til rådighed  

 for  

 arbejdsmarkedet, idet vi ud fra det foreliggende grundlag må konstatere, at  

 du  

 begrænser din rådighed til udelukkende undervisning eller andet arbejde i  

 relation til din uddannelse som husholdsningslærer.
 Du vil herefter ikke være  

 berettiget til at modtage dagpenge fra den 27.7.90, idet det er en  

 forudsætning  

 for modtagelse af dagpenge, at man er til rådighed for arbejdsmarkedet".
Den 10. januar 1991 var A til  

 ansættelsessamtale i forbindelse med et nyt arbejdstilbud ved X-by  

 Uddannelsescenter.
I et brev af 11. januar 1991 fra centerets bestyrer til A  

 blev stillingen beskrevet således:
"... langtidsledig til  

 hjælp og støtte for vore 2 køkkenassistent-elever m.h.t. kostberegning,  

 diættik  

 m.m., samt være os til hjælp og give os inspiration til fremstilling af vore  

 daglige menuplaner, herunder kostberegning samt prisfastsættelse, yderligere  

 vil stillingen indebære lettere lagerstyring af vores frost, vin og  

 koloniallager  

 m.m." Som en konklusion på  

 ansættelsessamtalen anførte bestyreren i samme brev følgende:
 "Det kan bemærkes under  

 vores samtale d.d. at De ikke mener De kan påtage Dem ovennævnte opgave som  

 følge af:
 - De ikke har undervist i årevis i diættik,  

 kostberegning samt  

 at De har et mindre kendskab til  

 prisfastsættelse.
 - De mener ikke Deres nuværende uddannelse er  

 tidssvarende,  

 således at De kan påtage Dem  

 ovennævnte stilling.
- Kan p.t. ikke modtage 37 timers arbejdstilbud, men er indstillet  

 på at modtage supplerende timer." På denne baggrund blev A  

 indkaldt til et møde i a-kassens regionskontor i Z-by med henblik på en  

 fornyet vurdering af hendes rådighed for arbejdsmarkedet.
Den 3. februar 1991 anførte A  

 i et brev til a-kassen at hun på grund af undervisningsarbejde ikke kunne  

 komme  

 til møde i regionskontoret i Z-by.
Desuden anførte A at hun i høj grad stod  

 til  

 rådighed for arbejdsmarkedet, idet hun ikke siden 19. november 1990 havde  

 bedt  

 om supplerende dagpenge.
A gjorde endvidere gældende at det anviste  

 arbejdstilbud  

 kun indebar undervisning i 2½-5 timer ugentlig.
I den forbindelse henviste A  

 til stillingsbeskrivelsen, jf. citatet ovenfor.
 Den 20. februar 1991  

 fastholdt a-kassens regionskontor sin tidligere trufne afgørelse om at A ikke  

 stod til rådighed for arbejdsmarkedet og derfor ikke var berettiget til  

 dagpenge.
 Regionskontorets afgørelse  

 blev den 14. juni 1991 - efter påklage - stadfæstet af a-kassens hovedkontor.  

 Hovedkontoret henviste til regionskontorets begrundelser.
A ankede afgørelsen til  

 Direktoratet for Arbejdsløshedsforsikringen.
I et brev af 1. august 1991  

 uddybede A sin klage.
A henviste bl.a. til at hendes muligheder for at få  

 sine  

 jobs tilbage efter arbejdstilbuddet ville have været små, og at hun måtte  

 forvente  

 total arbejdsløshed derefter.
 Direktoratet for  

 Arbejdsløshedsforsikringen traf afgørelse i sagen den 10. september 1991. I  

 brevet af denne dato refererede direktoratet a-kassens afgørelse således:
 "Med skrivelse af 22.  

 juli 1991 fra (A's a-kasse) har direktoratet modtaget Deres klage over  

 kassens  

 afgørelse af 24. juni 1991, ifølge hvilken De ikke anses for at stå til  

 rådighed for arbejdsmarkedet efter den 27. juli 1990.
De kan derfor ikke modtage  

 supplerende dagpenge, før De har haft mere end 300 timers arbejde inden for  

 en  

 periode på 10 uger." Direktoratet anførte herefter  

 bl.a.:
 "...
 Direktoratet skal i denne  

 anledning meddele, at kassen med rette har foretaget en konkret  

 rådighedsvurdering,  

 og at direktoratet efter en samlet vurdering kan tiltræde kassens afgørelse,  

 ifølge hvilken De ikke kan anses for at stå til rådighed for arbejdsmarkedet.  

 Det er imidlertid direktoratets opfattelse, at det først er på tidspunktet  

 for  

 afslag på det tredje arbejdstilbud, d.v.s. den 10. januar 1991, der er det  

 tidspunkt, fra hvilket De ikke kan anses for at stå til rådighed for  

 arbejdsmarkedet.
 Direktoratet har ved  

 afgørelsen lagt til grund, at de to arbejdstilbud afgivet henholdsvis den 14.  

 juni 1990 og den 11. juli 1990 ikke har været rimelige.
 Direktoratet har i den  

 forbindelse lagt vægt på afgørelsen fra Arbejdsmarkedsnævnet i (Y) Amt.
 Direktoratet har endvidere  

 lagt til grund, at De den 10. januar 1991 har afslået et rimeligt  

 arbejdstilbud.
 Direktoratet har i den  

 forbindelse lagt vægt på Arbejdsmarkedsnævnets udtalelse om, at De ikke  

 nødvendigvis har krav på et arbejdstilbud inden for undervisningsområdet.
..." A klagede herefter til  

 Arbejdsmarkedets Ankenævn.
I et brev af 21. oktober 1991 uddybede hun klagen.  

 A anførte bl.a. følgende:
 "...
 Fra 19/11-90 har jeg ikke bedt om dagpenge; men alligevel bliver jeg  

 "tvunget" til at tage stilling til et arbejdstilbud, som jeg ikke  

 har  

 brug for, da jeg havde undervisning - omregnet 27-28 t. ugentlig.
 Dette arbejdstilbud  

  

 får jeg 8/1-1991  

  

 - og det fører til, at  

 jeg igen bliver kaldt ikke stående til rådighed for arbejdsmarkedet -  

  

 det mener jeg bestemt  

  

 må  

  

 være ulovligt, da det krænker min ret som  

 menneske til at beholde mit mangeårige arbejde,  

  

 som jeg fortsat ønsker at  

 bestride.
 ...
og A konkluderede at hun "... føler det som dybt  

 uretfærdigt, at jeg ikke kan modtage supplerende dagpenge grundet a) et arbejdstilbud, som jeg ikke havde brug for b) har ikke bedt om dagpenge 19/11-90-16/9-91 (60 år) -  

 (arb.tilbud 8/1-91) men alligevel gør man alt for at ødelægge min tilværelse,  

 psykisk og økonomisk ..." I et brev af 4. februar 1992  

 til ankenævnet udtalte Direktoratet for Arbejdsløshedsforsikringen bl.a.:
 "...
 Det er stadig direktoratets  

 opfattelse, at medlemmet ikke kan anses for at stå til rådighed for  

 arbejdsmarkedet  

 efter den 10. januar 1991, hvor medlemmet afslog et konkret arbejdstilbud.  

 Direktoratets afgørelse af 10. september 1991 er begrundet i medlemmets  

 afslag  

 på arbejdstilbudet.
 Det forhold, at medlemmet  

 efter afslaget ikke anses for at stå til rådighed for arbejdsmarkedet,  

 indebærer,  

 at medlemmet vil kunne modtage dagpenge for perioden forud for afslaget,  

 forudsat  

 at medlemmet i øvrigt opfylder betingelserne herfor, herunder at medlemmet er  

 aktivt arbejdssøgende.
..." Ankenævnet tiltrådte på et  

 møde den 19. marts 1992 direktoratets afgørelse.
Nævnet tiltrådte tillige  

 direktoratets begrundelse og tilføjede:
 "...
Nævnet har lagt vægt på, at  

 medlemmet ikke har været interesseret i at opgive sit  

 deltidsundervisningsarbejde  

 til fordel for et arbejdstilbud på fuld tid." I sin klage til mig gentog A  

 det hun tidligere havde anført over for myndighederne.
Herudover gav hun  

 udtryk for at hun syntes, "det ... (var) forkert, at ... (hun) skulle  

 opsige ... (sin) undervisningsstilling på ca. 27-28 t. ugentlig for at blive  

 overført til noget, ... (hun) ikke kunne -  

  

 i  

 en alder af 59½ år".
 I en udtalelse af 16. juni  

 1992 udtalte Direktoratet for Arbejdsløshedsforsikringen følgende:
"Direktoratet er  

 opmærksom på, at medlemmet indgav klage til Arbejdsmarkedsnævnet, og at  

 Arbejdsmarkedsnævnet  

 gav medlemmet medhold i, at de to første arbejdstilbud ikke var rimelige.  

 Arbejdsmarkedsnævnet  

 udtalte, at det første arbejdstilbud som husassistent ikke var rimeligt, og  

 at  

 medlemmet efterfølgende ikke fik det arbejdstilbud, som Arbejdsformidlingen  

 henviste hende til, nemlig som pædagogmedhjælper.
Samtidig udtalte  

 Arbejdsmarkedsnævnet, at medlemmet ikke nødvendigvis havde krav på et  

 arbejdstilbud inden for undervisningsområdet, og at arbejdstilbud som  

 pædagogmedhjælper lå inden for rammerne af det rimelige.
Det er således direktoratets  

 opfattelse, at medlemmet - under henvisning til, at det pågældende  

 arbejdstilbud  

 ikke kunne karakteriseres som et undervisningsarbejde - ikke har haft en  

 fyldestgørende grund til at afslå det pågældende arbejdstilbud." I en udtalelse af 19. juni  

 1992 henholdt ankenævnet sig til sin afgørelse i sagen.
I skrivelse af 18. marts 1994  

 anmodede jeg Direktoratet for Arbejdsløshedsforsikringen og Arbejdsmarkedets  

 Ankenævn om supplerende udtalelser.
Jeg anførte i den forbindelse følgende:
 "Det fremgår af  

 Direktoratet for Arbejdsløshedsforsikringens og ankenævnets afgørelser at  

 disse  

 er truffet på grundlag af bestemmelserne i dagældende lov om  

 arbejdsformidling  

 og arbejdsløshedsforsikring m.v. § 60, stk. 1-3, og § 62, stk. 1, nr. 5, og  

 den  

 dagældende bekendtgørelse nr. 315 af 17. maj 1989 om et  

 arbejdsløshedskassemedlems  

 rådighedsforpligtelse og konsekvenserne af selvforskyldt ledighed § 11, stk.  

 1, nr. 5, § 13, nr. 4) og § 14, stk. 2.
 Lovens § 60 var sålydende:
 "Når et medlem har fået  

 udbetalt nedsatte dagpenge i sammenlagt 78 uger inden for de sidste 2 år,  

 bortfalder  

 retten til nedsatte dagpenge, indtil medlemmet har haft 26 ugers arbejde med  

 mere end 30 timer i hver uge inden for 12 måneder.
 Stk. 2.  

  

 Et medlem, hvis ret til dagpenge er bortfaldet efter stk.  

 1, bevarer uanset stk. 1 retten til nedsatte dagpenge, indtil medlemmet  

 påbegynder et arbejdstilbud efter § 1, stk. 1, 2. pkt. eller § 1, stk. 4, nr.  

 5, i lov om arbejdstilbud til ledige eller har afslået arbejdstilbuddet.
Stk. 3.  

  

 Et medlem, hvis dagpenge bortfalder efter stk. 1, og som  

 ikke benytter sig af retten til et arbejdstilbud efter § 1, stk. 1, 2. pkt.,  

 eller § 1, stk. 4, nr. 5, i lov om arbejdstilbud til ledige, har ved fuld  

 ledighed alene ret til dagpenge som deltidsforsikret.
Retten til dagpenge som  

 fuldtidsforsikret genindtræder, når medlemmet har haft mere end 300 timers  

 beskæftigelse inden for en periode på 10 uger eller et arbejdstilbud.
Stk. 4.  

  

 Direktøren for Arbejdsløshedsforsikringen fastsætter efter  

 forhandling med Landsarbejdsnævnet nærmere regler om anvendelsen af  

 bestemmelsen i stk. 1. Der kan herunder fastsættes regler for arbejdsforhold,  

 hvori der arbejdes periodevis, samt fastsættes regler om, at fagområder eller  

 dele heraf med særlig mange kortvarige ansættelsesforhold ikke er omfattet af  

 bestemmelsen i stk. 1." Bekendtgørelsens § 13, nr. 4)  

 var sålydende:
 "Et medlem anses ikke  

 for at stå til rådighed, hvis:
 ...
4) medlemmet har afslået et  

 rimeligt arbejdstilbud i henhold til lov om arbejdstilbud til ledige eller  

 uden  

 en fyldestgørende grund er ophørt i arbejdstilbudet." I arbejdsløshedsforsikringslovens  

 § 60, stk. 3, og i § 4 i den dagældende bekendtgørelse nr. 461 af 27. juni  

 1989  

 (om supplerende (nedsatte) dagpenge til et arbejdsløshedskassemedlem, der er  

 lønmodtager og har nedsat arbejdstid) er det beskrevet, hvilke konsekvenser  

 det får, hvis et fuldtidsforsikret medlem - ved udløbet af fristen i lovens §  

 60, stk. 1 - ikke benytter sig af "retten til et arbejdstilbud".  

 Bekendtgørelsens § 4, stk. 3, er en gengivelse af lovens § 60, stk. 3. Som  

 det  

 fremgår af citatet ovenfor er konsekvensen, at den pågældende herefter  

 betragtes som deltidsforsikret, indtil retten til fuldtidsforsikring  

 eventuelt genoptjenes.
Bestemmelsen i § 60, stk. 3,  

 blev indsat i loven i 1988 i forbindelse med behandlingen af lovforslag L 55  

 (Forslag til lov om ændring af lov om arbejdstilbud til ledige, af lov om  

 arbejdsformidling og arbejdsløshedsforsikring m.v. og af lov om en  

 arbejdsmarkedsuddannelsesfond. (Forstærket indsats mod langvarig ledighed)),  

 jf.
Folketingets Arbejdsmarkedsudvalgs tillægsbetænkning af 16. december  

 1988,  

 Folketingstidende, tillæg B, spalte 599 ff.
Af tillægsbetænkningen fremgår  

 bl.a., at "(e)t medlem, der afslår et arbejdstilbud og herefter ikke  

 modtager supplerende dagpenge, har inden for de første 6 måneder efter afslag  

 mulighed for at opretholde retten til arbejdstilbud" (spalte 607).
Ankenævnet har ved sin  

 afgørelse - med en enkelt tilføjelse - tiltrådt direktoratets begrundelse.  

 Umiddelbart står det mig ikke helt klart, hvordan myndighedernes afgørelser  

 skal forstås.
Jeg henviser i den forbindelse bl.a. til at der i lovgrundlaget  

 er henvist til såvel arbejdsløshedsforsikringslovens § 60 - inklusiv stk. 3,  

 jf. ovenfor - og til lovens § 62, stk. 1, nr. 5. Jeg henviser endvidere til  

 direktoratets referat af arbejdsløshedskassens afgørelse (...), hvor det er  

 anført at "De kan derfor ikke modtage  

  

 supplerende  

 dagpenge,  

  

 før De ... (fremhævet af mig)".
 Under telefonsamtaler den  

 25. januar og 9. marts 1994 mellem en af mine medarbejdere og ... (en  

 medarbejder i ankenævnets sekretariat) (er det) oplyst at myndighedernes  

 afgørelser skal forstås på den måde, at der er foretaget en konkret  

 rådighedsvurdering - idet bestemmelsen i arbejdsløshedsforsikringslovens §  

 60,  

 stk. 3, ikke dækker (A's) situation - og at det i den forbindelse er tillagt  

 afgørende betydning, at (A) afslog arbejdstilbuddet ved (X-by)  

 Uddannelsescenter.
 Efter lovens § 60, stk. 3,  

 skulle denne omstændighed imidlertid - sådan som jeg umiddelbart må opfatte  

 bestemmelsen - alene have ført til at (A) herefter måtte betragtes som  

 deltidsforsikret, og ikke have haft den yderligere konsekvens at (A) mistede  

 sin dagpengeret helt.
 Jeg skal anmode om nævnets og... (direktoratets) bemærkninger til det jeg  

 ovenfor har fremført, herunder til  

 de oplysninger om myndighedernes afgørelser, som jeg har modtaget telefonisk.
..." Direktoratet anførte i en  

 udtalelse til ankenævnet at den af direktoratet valgte lovhenvisning kunne  

 forekomme misvisende, idet direktoratets og a-kassens afgørelser alene var  

 truffet på baggrund af en konkret rådighedsvurdering i henhold til  

 arbejdsløshedsforsikringslovens § 62, stk. 1, nr. 5.
 Ankenævnet oplyste herefter  

 ved skrivelse af 24. juni 1994 at sagen havde været behandlet på ny i  

 ankenævnets møde den 9. juni 1994, og at ankenævnet på mødet havde truffet en  

 ny afgørelse med følgende indhold:
"Ankenævnet lægger til  

 grund, at (A) var beskæftiget på deltid med undervisningsarbejde svarende til  

 27-28 timer ugentlig, da hun den 8. januar 1991 blev henvist til et  

 arbejdstilbud på fuld tid ved (X-by) Uddannelsescenter, at hun ikke siden den  

 19. november 1990 havde modtaget supplerende dagpenge, og at hun afviste  

 tilbuddet, fordi hun foretrak sit deltidsarbejde.
Ankenævnet lægger endvidere  

 til grund, at afvisningen af arbejdstilbuddet var anledningen til, at kassen  

 traf afgørelse om, at hun ikke længere kunne anses for at stå til rådighed  

 for  

 arbejdsmarkedet.
 Ankenævnet finder under  

 henvisning til arbejdsløshedsforsikringslovens dagældende § 60, stk. 3, at  

 afslaget på arbejdstilbuddet i januar 1991 alene skal medføre, at medlemmet  

 udelukkes fra dagpenge som fuldtidsforsikret, men således at hun ved fuld  

 ledighed fra sit deltidsjob alene vil være berettiget til dagpenge som  

 deltidsforsikret, indtil hun har haft mere end 300 timers beskæftigelse inden  

 for en periode på 10 uger eller et arbejdstilbud.
 Ankenævnet ændrer således den  

 tidligere trufne afgørelse.
Direktoratet anmodes om at  

 foranledige, at der træffes afgørelse om, hvorvidt der herefter tilkommer  

 medlemmet ydelser efter arbejdsløshedsforsikringsloven." Ved skrivelse af 6. juli 1994  

 meddelte jeg ankenævnet at jeg på det foreliggende grundlag ikke foretog mig  

 mere i sagen.
