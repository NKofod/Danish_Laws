 Landsskatteretskendelse vedr. manglende sagsfremstilling fra  

 skatteankenævn.
 Der klages over, at skatteankenævnet har afvist at behandle  

 klagen over nægtelse af genoptagelse af skatteansættelsen for indkomståret  

 1999.
 Skatteankenævnet har afvist klagen som for sent indkommet,  

 jf. skattestyrelseslovens § 21, stk. 1.
 Landsskatteretten anser afgørelsen for ugyldig.
 Den 15. august 2002 forhøjede den kommunale skattemyndighed  

 klagerens indkomstopgørelse for indkomståret 1999 for så vidt angår udgifter  

 vedrørende ejendom og bil.
 Den 26. februar 2003 anmodede klagerens repræsentant om  

 genoptagelse af skatteansættelsen for indkomståret 1999 vedrørende fradrag  

 efter ligningslovens § 9 A.
 Den 27. februar 2003 traf den kommunale skattemyndighed  

 afgørelse om nægtelse af genoptagelse af skatteansættelsen for indkomståret  

 1999 med den begrundelse, at anmodningen skulle have været indsendt senest  

 tre  

 år efter udløbet af det pågældende indkomstår og med henvisning til  

 dagældende  

 skattestyrelseslovs § 34, stk. 1.
 Repræsentanten har oplyst, at denne afgørelse er modtaget  

 den 3. marts 2003.
 Ved brev dateret den 27. marts 2003 klager repræsentanten  

 til skatteankenævnet over den kommunale skattemyndigheds nægtelse af  

 genoptagelse.
 Skatteankenævnet har oplyst, at klagen er indgået den 31.  

 marts 2003, ligesom klagen er stemplet som indgået denne dato.
 Den 22. august 2003 har skatteankenævnet afvist klagen som  

 for sent indkommet.
 Klagen over nægtelse af genoptagelse af klagerens  

 skatteansættelse for indkomståret 1999 afvises som for sent indkommet.
Den kommunale skattemyndighed ændrede klagerens  

 skatteansættelse for indkomståret 1999 den 15. august 2002, og denne  

 afgørelse  

 er ikke påklaget til skatteankenævnet.
Efterfølgende er den kommunale  

 skattemyndighed anmodet om at genoptage skatteansættelsen, hvilket  

 skattemyndigheden afslog den 27. februar 2003. Klagefristen for at påklage  

 denne afgørelse udløb den 27. marts 2003, men klagen er først indgået den 31.  

 marts 2003.
 En eventuel dispensation og realitetsbehandling af sagen vil  

 ikke føre til et andet resultat end det den kommunale skattemyndighed er  

 fremkommet til, idet fristen for genoptagelse af skatteansættelsen for  

 indkomståret 1999 var udløbet på tidspunktet for anmodningen.
 Der er over for Landsskatteretten fremsat påstand om, at  

 skatteankenævnet skal pålægges at realitetsbehandle klagen over nægtelse af  

 genoptagelse af skatteansættelsen for indkomståret 1999.
Det er korrekt, at den kommunale skattemyndighed ændrede  

 klagerens skatteansættelse for indkomståret 1999 den 15. august 2002, og at  

 denne afgørelse er ikke påklaget til skatteankenævnet.
Afgørelsen har dog  

 ikke  

 noget at gøre med genoptagelsessagen vedrørende ligningslovens § 9 A, og er  

 derfor heller ikke påklaget.
Det er korrekt, at den kommunale skattemyndighed ved brev  

 dateret den 27. februar 2003, som er modtaget den 3. marts 2003, har nægtet  

 genoptagelse af skatteansættelsen for indkomståret 1999 vedrørende fradrag  

 efter ligningslovens § 9 A.
Klagefristen vedrørende denne afgørelse udløb den  

 27. marts 2003, hvilket betyder, at rettidig modtagelse af klagen er med  

 morgenposten fredag den 28. marts 2003. Klagen er sendt torsdag den 27. marts  

 2003 og bør være modtaget hos skatteankenævnet fredag den 28. marts 2003.
Skatteankenævnet må således have modtaget klagen rettidigt  

 fredag den 28. marts 2003 med morgenposten.
Eksempelvis anmodedes om  

 genoptagelse den 26. februar 2003, og den kommunale skattemyndighed kunne  

 allerede i brev af 27. februar 2003 nægte dette.
Indledningsvis bemærkes, at i sager, hvor klagefristen i  

 dagældende skattestyrelseslovs § 21, stk. 1, er overskredet, og der ikke  

 umiddelbart er grundlag for at anse den påklagede afgørelse for urigtig, kan  

 oplysningerne i skatteankenævnets sagsfremstilling begrænses til kun at  

 vedrøre  

 fristoverskridelsen.
Det fremgår af dagældende § 11, stk. 4, i bekendtgørelse  

 nr. 528 af 17. juni 1996.
Skatteankenævnet har imidlertid ikke udarbejdet en  

 sagsfremstilling eller fremsendt forslag til afgørelse til klageren.  

 Afgørelsen  

 er derfor behæftet med en formel mangel af væsentlig betydning.
Konkret må  

 manglen antages at have været egnet til at påvirke afgørelsens udfald, idet  

 klageren netop ikke har haft lejlighed til at forklare og oplyse nærmere  

 omkring tidspunktet for modtagelse af afgørelsen fra den kommunale  

 skattemyndighed og omkring tidspunktet for afsendelse af klage til  

 skatteankenævnet.
 Landsskatteretten anser derfor skatteankenævnets afgørelse  

 for ugyldig, og skatteankenævnet skal herefter behandle spørgsmålet om  

 afvisning af klagen igen.
