Betænkning afgivet af Børne- og Undervisningsudvalget den 21. april 2015 Betænkning over Forslag til lov om udbud af ungdomsuddannelser i udlandet [af undervisningsministeren (Christine Antorini)]:
1. Udvalgsarbejdet Lovforslaget blev fremsat den 11. marts 2015 og var til 1. behandling den 19. marts 2015. Lovforslaget blev efter 1. behandling henvist til behandling i Børne- og Undervisningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og undervisningsministeren sendte den 19. december 2014 dette udkast til udvalget, jf.
BUU alm. del  bilag 58. Den 11. marts 2015 sendte undervisningsministeren de indkomne høringssvar og et notat herom til udvalget.
Spørgsmål Udvalget har stillet 11 spørgsmål til undervisningsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, RV, SF og KF) indstiller lovforslaget til vedtagelse uændret.
 Et mindretal i udvalget (DF, EL og LA) indstiller lovforslaget til forkastelse ved 3 . behandling.
Det er Dansk Folkepartis synspunkt, at ungdomsuddannelsesinstitutioners hovedopgave er at sørge for god undervisning til danske elever.
Med lovforslaget kan skolerne investere tid og skatteydernes penge i udenlandske eventyr, og skolerne selv skal dække underskuddet, hvis et eksporteventyr går i vasken.
Skatteydernes penge, der er afsat til undervisning, kan dermed gå til at dække for skoler, der bliver etableret i udlandet og efterfølgende går nedenom og hjem.
Derudover kan udenlandske elever, der har gået på en skole oprettet efter dansk standard, efterfølgende søge til Danmark og få godkendt deres uddannelse som kompetencegivende til både arbejdsmarkedet og videregående uddannelser.
Danskere vil dermed blive udsat for endnu større konkurrence, end de i forvejen allerede er fra EU-borgere, fordi det danske arbejdsmarked dermed bliver muligt at nå for mennesker uden for EU.
Dette er en glidebane, og derfor støtter Dansk Folkeparti ikke lovforslaget.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Julie Skovsby (S) Karin Gaardsted (S) Annette Lind (S) Orla Hav (S) Rasmus Horn Langhoff (S) Troels Ravn (S) Lotte Rod (RV) nfmd.
Jeppe Mikkelsen (RV) Marlene Borst Hansen (RV) Annette Vilhelmsen (SF) fmd.
Trine Mach (SF) Rosa Lund (EL) Lars Dohn (EL) Henning Hyllested (EL) Karen Ellemann (V) Peter Juel Jensen (V) Finn Thranum (V) Louise Schack Elholm (V) Anni Matthiesen (V) Tina Nedergaard (V) Jens Ejner Christensen (V) Alex Ahrendtsen (DF) Bent Bøgsted (DF) Marie Krarup (DF) Martin Henriksen (DF) Merete Riisager (LA) Thyra Frank (LA) Daniel Rugholm (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
