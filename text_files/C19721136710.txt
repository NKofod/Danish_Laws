1. Er overtrædelsen klar og ubetydelig, kan sagen -  

 som andre politisager afsluttes med, at den polititjenestemand, der foretager  

 undersøgelsen, meddeler en advarsel på stedet.
Denne fremgangsmåde vil kun  

 undtagelsesvis være anvendelig ved straffelovsovertrædelser, men kan bruges  

 f.eks. ved butikstyverier af meget beskedent omfang, til værdier under 10-20  

 kr.
2. Sager, der hidtil har været afgjort af  

 statsadvokaterne med påtalefrafald uden vilkår, afgøres iøvrigt med  

 påtalefrafald meddelt af politimesteren.
I påtalefrafaldet refereres  

 lovovertræderens navn, den strafbestemmelse, der er overtrådt, at  

 lovovertrædelsen er tilstået - eventuelt i forbindelse med angivelse af dens  

 karakter - og at sagen afgøres med et påtalefrafald i medfør af  

 retsplejelovens § 721, stk. 3. Samtidig underrettes den forurettede, og der  

 gives ham oplysning om klageadgangen og den frist på 2 måneder fra  

 afgørelsen, som gælder for omgørelse.
Underretning til forurettede kan  

 undlades hvis det af sagen fremgår, at han ikke ønsker videre foretaget.
 3. Sager, der hidtil har været afgjort af  

 statsadvokaterne med påtalefrafald i forbindelse med bøde, kan afgøres med  

 bødeforlæg, der udfærdiges og meddeles i overensstemmelse med de sædvanlige  

 regler herom.
4. Overstiger det bødebeløb, som kræves, 600 kr.,  

 eller har den forurettede fremsat krav om erstatning, som ikke er opfyldt, og  

 som forekommer rimeligt, bør bødeforlæg ikke anvendes.
I så fald indbringes  

 sagen for retten ved sædvanlig politianklageskrift og afgøres efter reglerne  

 i retsplejelovens §§ 932 - 39. Samme fremgangsmåde følges, hvis et bødeforlæg  

 ikke vedtages, eller sigtede nægter sig skyldig.
5. De påtalefrafald, der meddeles af politimestrene,  

 kan ikke gøres betingede, hverken af straffri vandel eller andre vilkår.
Der  

 kan således heller ikke fastsættes vilkår om erstatning i påtalefrafald.  

 Finder politimesteren, at en politisag bør afgøres med vilkår om børne- og  

 ungdomsforsorg, forelægges sagen for statsadvokaten, jfr. cirkulæret om unge  

 lovovertrædere pkt. 5.
6. Statsadvokaterne har tilstræbt at administrere  

 deres beføjelse til at meddele påtalefrafald efter justitsministeriets  

 bekendtgørelse af 6.2.1970 på ensartet måde, men variationer er forekommet,  

 navnlig således at statsadvokaterne for København har lagt en noget højere  

 beløbsgrænse til grund for påtalefrafald efter straffelovens § 287 end de  

 andre statsadvokater.
Det må tillægges betydeligt vægt, at denne ensartethed  

 i videst muligt omfang bevares også efter at kompetencen nu for størstedelen  

 af bestemmelserne er overført til politimestrene.
Sager om overtrædelser, der  

 ikke klart falder indenfor de kategorier, som efter den af statsadvokaterne  

 fulgte praksis er afgjort med påtalefrafald, eller som ganske kan sidestilles  

 hermed, bør derfor forelægges for statsadvokaten, inden politimesteren tager  

 bestemmelse om afgørelsesmåden.
For nogle af de overtrædelser, der nu er  

 henlagt under politimestrenes påtalemyndighed, beror kompetencen ikke på  

 subsumeringen under et bestemt gerningsindhold, men på en vurdering af  

 forholdets grovhed.
Dette gælder navnlig ved afgørelsen af, om et forhold er  

 omfattet af straffelovens § 287. Selvom en sag, som angår en  

 berigelsesforbrydelse, falder udenfor de kategorier, der efter  

 statsadvokaternes praksis hidtil har ført til påtalefrafald, bør den ikke  

 uden videre ekspederes som statsadvokatsag med forundersøgelsesbegæring med  

 henblik på afgørelse som tilståelsessag.
Finder politimesteren, at der kan  

 være grund til at henføre forholdet under § 287 og afgøre den som politisag,  

 bør den forelægges for statsadvokaten til afgørelse heraf.
Samme regel finder  

 anvendelse i andre tilfælde, hvor afgrænsningen beror på en kvantitativ  

 vurdering.
Opmærksomheden bør også være henvendt på muligheden for  

 påtalefrafald efter retsplejelovens § 723, stk. 2, således f.eks. i sager om  

 checkmandatsvig.
 Sager om åger, afpresning og skyldnersvig kan kun undtagelsesvis anses for  

 egnet til afgørelse i medfør af § 287. Eventuelt spørgsmål om påtalefrafald  

 bør altid forelægges.
 7. Ved hvert embede føres en særskilt fortegnelse over  

 de tilfælde, der afgøres med påtalefrafald, bødeforlæg, bødevedtagelse og dom  

 (se foran 2., 3. og 4.). Indtil videre indsendes en genpart af denne  

 fortegnelse ved udgangen af hvert kvartal til statsadvokaten, enten bilagt  

 afgørelsen og akterne eller en kort angivelse af det sagsforhold, som  

 afgørelsen angår.
 8. Om indberetning til strafferegisteret henvises til  

 JMC nr. 273 af 5.12.1962 (er afløst af kriminalreg.cirk., der henviser til  

 tjenesteforskrifter) med senere ændringer om strafferegistre og  

 straffeattesterne.
 Genoptrykt 1983.
