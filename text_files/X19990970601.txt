 Revisoren havde herved handlet i strid med de pligter, der påhvilede  

 ham som registreret revisor, og pålagdes en bøde på kr.  

 5.000.
God revisorskik Ved beslutning af 28. april 1998 tog nævnet stilling  

 til, om der forelå forældelse i forhold til den klage, som  

 nævnet modtog fra Foreningen af Registrerede Revisorer (FRR) den 23.  

 maj 1996 over registreret revisor Asger Fiig.
 Nævnet bestemte, at alene klagepunkt 5 kunne fremmes  

 til realitetsbehandling.
 Under dette punkt har FRR klaget over, at indklagede den  

 20. august 1992 påtegnede regnskabet for 1990 for Ole Langballe i strid  

 med habilitetsbestemmelserne i loven om registrerede revisorer.
 Sagsfremstillingen fremgår af nævnets  

 beslutning af 28. april 1998.
Klageren har anført, at Ole Langballe og det af  

 ham ejede og ledede selskab O.
L.
Constructors ApS medvirkede ved  

 gennemførelsen af projektet Århus Ny Bowling Hal, herunder ved  

 afgivelse af tilbud vedrørende entreprisen og   i hvert fald efter Ole  

 Langballes oplysninger   ved anvisning af honorarer på 900.000 kr. til  

 indklagede og Børge Kold - Hansen. Årsregnskabet dækker  

 indkomståret 1990 og dermed en del af den periode, hvori indklagede  

 notorisk var direkte involveret i bowlingcentrets etablering og  

 løbende drift som medejer og direktør.
Klageren gør  

 derfor gældende, at der har været så omfattende  

 økonomiske relationer mellem Ole Langballe og indklagede i den  

 periode, der omfattes af det af indklagede påtegnede regnskab, at  

 habilitetsbestemmelserne i § 7 i loven om registrerede revisorer   og dermed  

 god revisorskik - er blevet tilsidesat.
 Indklagede, der bestrider at have handlet i strid med  

 habilitetsbestemmelserne og god revisorskik, har gjort gældende, at han  

 ikke har foretaget sig andet den 20. august 1992 end at udarbejde og  

 underskrive en formaliseret opstilling over det regnskabsmateriale, der  

 allerede var indsendt til skattevæsnet den 28. juni 1991. Dette er ikke  

 udtryk for, at indklagede har udarbejdet noget regnskab, og indklagedes  

 bistand indebærer ikke en overtrædelse af  

 habilitetsbestemmelserne § 7 i loven om registrerede revisorer.
 Disciplinærnævnet skal udtale:
Ved at udarbejde og påtegne det dokument, der  

 betegner sig "årsregnskab for 1990" for Ole Langballe, har  

 indklagede afgivet "erklæring i regnskabsmæssige  

 forhold", jf. den dagældende § 7 i loven om registrerede revisorer  

 som affattet forud for lov nr. 427/1994. Den omstændighed, at  

 regnskabet ifølge påtegningen er udarbejdet af indklagede som  

 registreret revisor, er egnet til at bestyrke regnskabets rigtighed.
Det er  

 derfor uden betydning, at de pågældende regnskabsmæssige  

 oplysninger i forvejen var meddelt skattevæsenet i en anden form.
Nævnet lægger til grund, at indklagede den 16.  

 marts 1989 indsendte projektet om Århus Ny Bowlinghal til Århus  

 Kommune, idet han i følgeskrivelsen betegnede sig selv og Kold-Hansen  

 som "de personer, som har skabt dette initiativ" og underskrev  

 skrivelsen på vegne af projektet.
Den 15. december 1989 stiftede  

 indklagede og Kold-Hansen FIKO ApS, og samme dag stiftedes K/S Århus  

 Bowling Center med FIKO ApS som komplementar og bl.a. indklagede som  

 kommanditist.
Endvidere stiftede Ole Langballe samme dag O.
L.
Constructors  

 ApS, og den 20. december 1989 indgik dette selskab som entreprenør  

 kontrakt med kommanditselskabet som bygherre om opførelse af  

 bowlinghallen.
I 1990 stiftede indklagede og Kold-Hansen med en ejerandel  

 på 50 % til hver de to anpartsselskaber, der skulle forestå  

 driften af bowlinghallen.
Regnskabet, som indklagede udarbejdede for Ole  

 Langballe personligt og påtegnede den 20. august 1992, vedrørte  

 1990.
Efter de således foreliggende oplysninger om  

 indklagedes og Ole Langballes engagement i bowlingprojektets realisering  

 finder nævnet, at der har foreligget omstændigheder, der var  

 egnede til at vække tvivl om indklagedes uafhængighed, jf. § 7,  

 stk. 1, nr. 6, dengang nr. 5, i loven om registrerede revisorer.
Ved  

 desuagtet at udarbejde og påtegne regnskabet har indklagede handlet i  

 strid med de pligter, der påhvilede ham som registreret revisor.
I  

 medfør af § 11 a, stk. 1, i samme lov pålægges indklagede  

 derfor en bøde, som under hensyn til det dagældende  

 bødemaksimum på 50.000 kr. og straffelovens § 3 fastsættes  

 til 5.000 kr.
 T  h  i    b  e  s  t  e  m  m  e  s :
 Indklagede registreret revisor Asger Fiig  

 pålægges en bøde på  5.000 kr.
 Afgørelsen, herunder den tidligere beslutning af  

 28. april 1998, offentliggøres, jf. § 11 a, stk. 6, i lov om  

 registrerede revisorer.
