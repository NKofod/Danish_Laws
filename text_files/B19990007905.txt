Bekendtgørelse om Garantifonden for  

 indskydere og investorer1) I medfør af § 3, stk. 2, § 4, § 7, stk. 2  

 og 4, § 15 samt § 16, stk. 4, i lov nr. 415 af 26. juni 1998  

 om en garantifond for indskydere og investorer (Garantifonden)  

 fastsættes:
Anvendelsesområde § 1. Bekendtgørelsen finder anvendelse  

 på:
1)	pengeinstitutter og Finansieringsinstituttet for Industri og  

 Håndværk A/S, 2)	realkreditinstitutter og Dansk Landbrugs Realkreditfond, 3)	fondsmæglerselskaber, 4)	filialer af kreditinstitutter og investeringsselskaber med hjemsted  

 i et land uden for Den Europæiske Union bortset fra lande, som  

 Fællesskabet har indgået aftale med, og 5)	filialer af institutter fra lande indenfor Den Europæiske  

 Union eller lande, som Unionen har indgået aftale med, og som har  

 tilsluttet sig Garantifonden, jf. § 2, stk. 1.
 Stk. 2. § 16 og 17 finder anvendelse på filialer af  

 institutter fra lande inden for den Europæiske Union eller lande, som  

 Unionen har indgået aftale med, uanset om filialen har tilsluttet sig  

 Garantifonden.
 Stk. 3. De i stk. 1, nr. 1-5, nævnte virksomheder  

 og filialer benævnes i det følgende institutter.
 Stk. 4. Filialer af kreditinstitutter og investeringsselskaber  

 med hjemsted i Danmark beliggende i lande uden for Den Europæiske Union  

 bortset fra lande, som Fællesskabet har indgået aftale med, kan  

 vælge ikke at være omfattet af Garantifonden, hvis filialen er  

 omfattet af en garantiordning i værtslandet.
Tilsluttede filialer § 2. De i § 1, stk. 1, nr. 5,  

 nævnte institutter kan tilslutte sig Garantifonden som supplement til  

 den garantiordning, som instituttet er omfattet af i instituttets hjemland,  

 hvis den danske ordning som nævnt i kapitel 5 i lov om en garantifond  

 har en højere dækning i henhold til instituttets hjemlands  

 ordning.
 Stk. 2. Den supplerende dækning efter stk. 1  

 omfatter det beløb, hvormed dækningen ydet af Garantifonden  

 overstiger den dækning, som hjemlandets garantiordning yder.
 Stk. 3. Ved opgørelse af den supplerende dækning,  

 skal Garantifonden følge de ledende principper i bilag 2 i  

 Europaparlamentet og Rådets direktiv nr. 97/9/EF af 3. marts 1997 om  

 investorgarantiordninger.
Garantifondens formue § 3. Garantifondens formue skal i alt  

 udgøre mindst 3,2 mia. kr.
Stk. 2. Garantifondens formue tilvejebringes ved indbetalinger  

 og garantistillelse (samlede bidrag) fra institutterne, samt ved det i  

 stk. 6 nævnte regnskabsresultat.
Garantifondens likvide midler  

 skal udgøre mindst 25 pct. af formuen.
 Stk. 3. Såfremt Garantifondens formue er mindre end 3,2  

 mia. kr., skal institutternes samlede årlige bidrag i det  

 pågældende regnskabsår udgøre det beløb, som  

 ved den årlige regulering er nødvendig for at bringe  

 Garantifondens formue op på 3,2 mia. kr.
 Stk. 4. Såfremt en afdeling har optaget lån i  

 henhold til § 6, stk. 2, i lov om en garantifond for indskydere og  

 investorer, skal afdelingens formue opfylde minimumskravet, jf. § 4,  

 stk. 1-3, før tilbagebetaling af lånet  

 påbegyndes.
 Stk. 5. Fordelingen af bidrag i et regnskabsår til  

 Garantifonden på indbetalinger og garantistillelse fastsættes af  

 Garantifondens bestyrelse, jf. dog stk. 2, 2. pkt.
 Stk. 6. Garantifondens regnskabsresultat, jf. § 20 i lov  

 om en garantifond for indskydere og investorer, overføres til  

 formuen.
 § 4. Pengeinstitutafdelingens formue skal  

 udgøre mindst 3.180 mio. kr.
 Stk. 2. Realkreditinstitutafdelingens formue skal  

 udgøre mindst 10 mio. kr.
 Stk. 3. Fondsmæglerselskabsafdelingens formue skal  

 udgøre mindst 10 mio. kr.
 § 5. Dækkede nettoindskud, dækkede  

 kontante midler og dækkede værdipapirer benævnes herefter  

 dækkede aktiver.
Stk. 2. Når Garantifondens formue udgør mindst  

 3,2 mia. kr., kan der foretages en årlig regulering af institutternes  

 samlede bidrag til Garantifonden, således at det enkelte instituts  

 samlede bidrag svarer til instituttets andel af de samlede dækkede  

 nettoindskud, dækkede kontante midler og dækkede  

 værdipapirer.
Regulering kan først finde sted, efter at der er  

 sket indbetaling og stillet garanti for indeværende års samlede  

 bidrag.
 Stk. 3. Såfremt Garantifondens formue i forbindelse med  

 udlodning fra et konkursbo, hvor Garantifonden er indtrådt i  

 indskydernes eller investorens krav, overstiger 3,2 mia. kr., kan midler, med  

 Finanstilsynets godkendelse, tilbageføres til de institutter, som har  

 tilvejebragt de midler, der er anvendt ved dækningen i konkursboet.  

 Midler, som skal tilbageføres til institutter, der på  

 udlodningstidspunktet er ophørt med at være bidragspligtige, jf.  

 § 6, stk. 4 og 5, forbliver i Garantifonden som en del af fondens  

 formue.
Bidragspligt § 6. Pligt til at betale bidrag til Garantifonden  

 har de i § 1, stk. 1, nr. 1-5, angivne institutter.
 Stk. 2. Bidragspligten indtræder for de i § 1,  

 stk. 1, nr. 1-4, nævnte institutter på det tidspunkt, hvor  

 instituttet er meddelt tilladelse til at drive virksomhed, jf. henholdsvis  

 §§ 6, 6c og 7d i lov om banker og sparekasser m.v., §§ 7,  

 stk. 2 og 12, stk. 6, i realkreditloven, lov om Dansk Landbrugs  

 Realkreditfond og §§ 5 og 8 i lov om fondsmæglerselskaber.
 Stk. 3. Bidragspligten indtræder for de i § 1,  

 stk. 1, nr. 5, nævnte institutter på det tidspunkt, hvor  

 Garantifonden modtager meddelelse om tilslutning til Garantifonden.
 Stk. 4. Bidragspligten for de i § 1, stk. 1, nr.  

 1-4, nævnte institutter ophører på det tidspunkt, hvor  

 instituttet ophører med at drive virksomhed i henhold til henholdsvis  

 lov om banker og sparekasser m.v., realkreditloven, lov om Dansk Landbrugs  

 Realkreditfond og lov om fondsmæglerselskaber.
 Stk. 5. Bidragspligten for de i § 1, stk. 1, nr. 5,  

 nævnte institutter ophører, når instituttet udtræder  

 af Garantifonden, jf. § 29.
 Stk. 6. Et institut, der overtages af/eller fusioneres med et  

 andet af Garantifonden omfattet institut eller et institut, der omdannes til  

 anden selskabsform, anses ikke for ophørt i henhold til stk. 4 og  

 5. Det fortsættende institut overtager alle rettigheder og  

 forpligtelser over for Garanti- fonden.
 Stk. 7. Et institut, der ophører med at drive  

 virksomhed på et tidspunkt, hvor Garantifonden har krav tilgode overfor  

 instituttet som følge af, at Garantifonden har deltaget i afviklingen  

 af instituttet, kan alene få frigivet garantier, mens kontante bidrag  

 tilgår Garantifonden.
 Stk. 8. Bidragspligt i en del af et regnskabsår  

 efter stk. 2-5 opgøres som gennemsnittet af det antal  

 opgørelser instituttet foretager i regnskabsåret.
Bidragsopgørelse § 7. Institutternes individuelle bidrag beregnes  

 med udgangspunkt i institutternes dækkede nettoindskud, dækkede  

 midler og dækkede værdipapirer.
Finanstilsynet fastsætter  

 efter indstilling fra Fondens bestyrelse nærmere regler  

 vedrørende beregning af bidrag Stk. 2. Bidrag for dækkede nettoindskud til  

 Pengeinstitutafdelingen opgøres på grundlag af de i § 9,  

 jf. §§ 12-14 i lov om en garantifond for indskydere og investorer  

 nævnte indskud.
 Stk. 3. Bidrag for dækkede kontante midler til  

 Realkreditafdelingen opgøres, jf. dog § 10, jf. §§ 12-14 i  

 lov om en garantifond for indskydere og investorer, på grundlag af de  

 regnskabsmæssige poster for gæld til kreditinstitutter samt andre  

 periodeafgrænsningsposter og andre mellemværender i forbindelse  

 med værdipapirhandel, jf. § 1 i lov om værdipapirhandel for  

 den omfattede personkreds.
 Stk. 4. Bidrag for dækkede kontante midler til  

 Fondsmæglerselskabsafdelingen opgøres, jf. dog § 10, jf.  

 §§ 12-14 i lov om en garantifond for indskydere og investorer, på  

 grundlag af de regnskabsmæssige poster for gæld til  

 kreditinstitutter, kunders marginindskud, deposita samt forskud på  

 købsordrer, gæld til kunder fra ægte salgs- og  

 tilbagekøbsforretninger samt andre periodeafgrænsningsposter og  

 andre mellemværender i forbindelse med værdipapirhandel, jf.  

 § 1 i lov om værdipapirhandel for den omfattede personkreds.
 § 8. Et instituts bidrag for dækkede  

 værdipapirer opgøres på grundlag af de af instituttet  

 registrerede værdipapirer på depotkonti, jf. §§ 12-14 i lov  

 om en garantifond for indskydere og investorer.
Stk. 2. Værdipapirer, som er udstedt af instituttet,  

 indgår ikke i instituttets opgørelse.
Undtaget fra 1. pkt. er  

 realkreditobligationer, jf. § 1, stk. 5, i realkreditloven og  

 § 8 i lov om Dansk Landbrugs Realkreditfond.
 Stk. 3. Såfremt instituttet har kundens samtykke til at  

 disponere over andre end de i stk. 1-2 nævnte værdipapirer  

 hos andre institutter i forbindelse med værdipapirhandel, indgår  

 disse i opgørelsen af bidrag, jf. stk. 1-2.
§ 9. Et institut skal opgøre de  

 dækkede aktiver til markedsværdi.
Med markedsværdi  

 forstås i denne sammenhæng opgørelse efter de samme  

 principper, som i instituttets egen balance.
 Stk. 2. Garantifondens bestyrelse kan undtage fra kravet i  

 stk. 1.
Opgørelsestidspunkter § 10. Bidrag til Garantifonden opgøres med  

 udgangspunkt i instituttets dækkede aktiver, jf. §§ 7-9.
 Stk. 2. Institutternes dækkede aktiver beregnes som  

 gennemsnittet af tolv opgørelser foretaget ultimo hver  

 måned.
 Stk. 3. Pengeinstitutter, som ved seneste regnskabsårs  

 udgang havde en arbejdende kapital (indlån + udstedte obligationer +  

 efterstillet kapital + egenkapital) på under 100 mio. kr., kan  

 opgøre de dækkede aktiver som gennemsnittet af fire  

 opgørelser af samlede aktiver (indskud henholdsvis værdipapirer)  

 inden fradrag i loven om en garantifond for indskydere og investorer,  

 foretaget ultimo hvert kvartal, multipliceret med 0,7.
 Stk. 4. Et institut, som i løbet af et  

 regnskabsår bliver omfattet af Garantifonden, jf. § 6, stk. 2  

 og 3, kan det første år foretage opgørelsen af  

 instituttets dækkede aktiver fra og med det tidspunkt instituttet  

 bliver omfattet.
Stk. 5. Garantifondens bestyrelse kan tillade mindre  

 fravigelser fra opgørelsesmetoderne i stk. 1-4 og de af  

 bestyrelsen fastsatte nærmere regler.
Garantifondens bestyrelse kan  

 endvidere tillade, at institutter, hvor dækkede aktiver ikke varierer  

 væsentligt inden for et år, kan foretage opgørelsen mindre  

 hyppigt.
Opgørelsen skal dog foretages mindst 4 gange om  

 året.
 Indbetaling m.v.
 § 11. Det enkelte instituts samlede bidrag til  

 Garantifonden reguleres hvert år pr. 1. januar på grundlag af de  

 i § 10 nævnte opgørelser samt eventuelle lån optaget  

 af den afdeling, instituttet er bidragspligtigt til.
 Stk. 2. Garantifonden fastsætter en frist for regulering  

 af bidrag, dog senest 1. juli.
 Stk. 3. Efter påkrav fra Garantifonden skal et institut  

 inden 8 dage fra påkravet indfri stillede garantier.
 Stk. 4. Bestyrelsen kan indenfor et regnskabsår  

 træffe beslutning om yderligere regulering for bidragspligtige  

 institutter, hvis den afdeling de tilhører ikke opfylder kravene til  

 minimumsformue i § 4, stk. 1-3.
 Lån ved betalingsstandsninger og konkurser  

 m.v.
 § 12. Lån efter § 6, stk. 2,  i  

 lov om en garantifond for indskydere og investorer, forrentes med en  

 CIBOR-rente (3 måneders).
 Stk. 2. Lån efter stk. 1 afdrages hurtigst muligt,  

 jf. dog § 3, stk. 4. Den årlige ydelse udgør, for en  

 afdeling der har optaget lån, det beløb som afdelingens formue  

 skal udgøre i henhold til § 4, stk. 1-3, jf. dog § 7,  

 stk. 3, i lov om en garantifond for indskydere og investorer.
 Stk. 3. Såfremt en afdeling har flere lån afdrages  

 det ældste lån først.
 Stk. 4. Ydelsen fordeles til de långivende afdelinger  

 efter den forholdsmæssige andel, som afdelingerne har ydet lån  

 i.
Indberetninger § 13. Institutterne skal efter udløbet af  

 hvert år indberette de oplysninger til Garantifonden, som er  

 nødvendige for Garantifondens fastsættelse af institutternes  

 samlede bidrag til Garantifonden, jf. §§ 6-10. Indberetningen skal ske  

 senest ultimo april måned.
 § 14. De i § 1, stk. 1, nr. 1-4,  

 nævnte institutter er forpligtede til at kunne beregne den enkelte  

 indskyders og investors dækkede aktiver.
 § 15. De i § 1, stk. 1, nr. 5,  

 nævnte institutter er forpligtede til at kunne beregne den enkelte  

 indskyders og investors dækkede aktiver med fradrag af det  

 beløb, som instituttets hjemlands garantiordning dækker, jf.  

 § 2, stk. 2.
 Stk. 2. Instituttets valgte revisorer skal påse, at  

 stk. 1 overholdes og afgive erklæring til Garantifonden herom.
Information § 16. Institutterne og de i § 1, stk. 2,  

 nævnte filialer skal i ekspeditionslokaler, hvortil indskydere og  

 investorer almindeligvis har adgang, på et iøjnefaldende sted  

 ved skiltning tydeligt oplyse om, hvor indskydere og investorer kan rekvirere  

 skriftlig information om den eller de indskuds- og investorgarantiordninger,  

 som instituttet, eller den i § 1, stk. 2, nævnte filial er  

 tilsluttet.
 § 17. Den i § 16 omhandlede information skal  

 som minimum indeholde oplysninger om:
1)	hvilken eller hvilke indskyder- og investorgarantiordninger de  

 dækkede aktiver er dækket af, 2)	dækningens omfang, 3)	beregning af det dækkede beløb, 4)	særlige indlånsformer, som er sikret fuld  

 dækning, 5)	indlån og kontante midler, som ikke er omfattet af  

 ordningen, 6)	værdipapirer, der ikke er omfattet af ordningen, samt 7)	hvorledes en indskyder eller investor skal forholde sig, hvis der  

 skal ske udbetaling fra Garantifonden.
Stk. 2. Hvis et institut som nævnt i § 2,  

 stk. 1, har tilsluttet sig Garantifonden som supplement til den  

 dækning, der ydes af instituttets hjemlands garantiordning, skal dette  

 oplyses.
Tilsvarende gælder, hvis dækningen af indskud i de i  

 § 1, stk. 2, nævnte filialer svarer til den dækning,  

 der ydes af Garantifonden, men er lavere end den dækning, der ydes i  

 hjemlandet.
 Stk. 3. Hvis et institut som nævnt i § 1,  

 stk. 1, nr. 5, har tilsluttet sig Garantifonden, jf. § 2,  

 stk. 1, meddeler Garantifonden, at filialen ønsker at  

 fravælge den supplerende dækning, skal hver enkelt indskyder og  

 investor have skriftlig oplysning herom, samt om hvilke konsekvenser  

 instituttets fravalg har for indskyderen og investoren.
 Stk. 4. Den i stk. 1-3 omhandlede information skal som  

 minimum affattes på dansk og i et let forståeligt sprog.
 Stk. 5. Den i stk. 1 og 2 omhandlede information må  

 ikke anvendes i reklameøjemed.
 § 18. Filialer af de i § 1, stk. 1, nr.  

 1-3, nævnte institutter i et land inden for Den Europæiske Union  

 eller lande som Unionen har indgået samarbejdsaftale med, skal give  

 indskyderne og investorerne i værtslandet information efter de regler,  

 der er fastsat i værtslandet.
Klageadgang § 19. Garantifondens bestyrelses afgørelse  

 om bidragspligt og bidrag, herunder beregning og opkrævning, samt  

 afgørelser i henhold til § 2, kan indbringes for Finanstilsynet  

 inden for en frist af 4 uger fra den dag, hvor afgørelsen er meddelt  

 instituttet.
Meddelelse og anmeldelse § 20. Meddelelse om et instituts  

 betalingsstandsning eller konkurs skal af Garantifonden inden 11 bankdage  

 efter, at betalingsstandsningen eller 4 bankdage efter at konkursen er kommet  

 til Garantifondens kendskab, indrykkes i et eller flere dagblade, som  

 udkommer på instituttets hjemsted samt i et landsdækkende dagblad  

 og Statstidende.
Stk. 2. Tilsvarende meddelelse skal finde sted på de  

 steder, hvor instituttet som nævnt i § 1, stk. 1, nr. 1-3,  

 har filialer.
Meddelelsen skal affattes på det eller de officielle  

 sprog i det land, hvor filialen er etableret.
 § 21. Meddelelsen skal indeholde oplysninger  

 om:
1)	instituttets navn og adresse på dets hjemsted, 2)	der foreligger konkurs eller betalingsstandsning, 3)	datoen for betalingsstandsningens indtræden eller datoen for  

 konkursdekretets afsigelse, såfremt instituttet erklæres konkurs  

 uden forinden at have været i betalingsstandsning, 4)	at indskyderne og investorerne får meddelelse direkte fra  

 instituttet eller Garantifonden senest 1 måned efter datoen som  

 nævnt, 5)	hvor indskyderne og investorerne kan henvende sig, hvor meddelelse  

 ikke modtages som nævnt under nr. 4, 6)	at anmeldelse af krav skal indleveres til et institut, og 7)	tidsfrist for anmeldelse samt virkning af for sen  

 anmeldelse.
 § 22. Garantifonden er forpligtet til senest 1  

 måned efter betalingsstandsningens indtræden eller datoen for  

 konkursdekretets afsigelse at udsende en oversigt til den enkelte indskyder  

 og investor over dennes samlede mellemværende med instituttet inkl.  

 renter opgjort til og med den i § 21, nr. 3, foreskrevne dato.  

 Oversigten skal vedlægges en vejledning for anmeldelse.
 Stk. 2. Til brug ved udarbejdelsen af den i stk. 1  

 nævnte oversigt skal institutter, der ved seneste regnskabsårs  

 udgang havde en arbejdende kapital (indlån + udstedte obligationer +  

 efterstillet kapital + egenkapital) på 100 mio. kr. eller derover,  

 fremsende de nødvendige oplysninger til Garantifonden på et  

 edb-læsbart medium.
 Stk. 3. Garantifonden kan beslutte, at institutter, der ikke  

 er omfattet af stk. 2, ligeledes skal fremsende de nødvendige  

 oplysninger til Garantifonden på et edb-læsbart medium.
 § 23. Oversigten nævnt i § 22,  

 stk. 1, skal i det mindste indeholde:
1)	indskyderens og investorens navn og adresse, 2)	CPR eller SE nr. eller anden lignende dokumentation, hvis den  

 pågældende ikke har CPR eller SE nr., 3)	en opgørelsesdato, 4)	en oversigt over indskyderens eller investorens ind- og  

 udlånskonti og andre kontante midler samt værdipapirer med  

 angivelse af kontonummer og kontotype samt depotnummer, samt 5)	en oversigt over de midler, som dækkes fuldt ud i  

 medfør af § 9, stk. 2 og 3, i lov om en garantifond for  

 indskydere og investorer eller som Garantifonden i medfør af lovens  

 § 9, stk. 4, har besluttet at dække fuldt ud.
 § 24. Den i § 22, stk. 1, nævnte  

 oversigt danner grundlag for anmeldelse af krav over for Garantifonden.
 Stk. 2. Yderligere krav eller forpligtelser oplyses af  

 indskyderen eller investoren på oversigten og dokumenteres i  

 fornødent omfang.
 Stk. 3. Ved underskrift på oversigten bekræfter  

 indskyderen eller investoren rigtigheden af de anførte oplysninger  

 under strafansvar i henhold til § 23 i lov om en garantifond for  

 indskydere og investorer.
 § 25. Anmeldelse af krav mod Garantifonden  

 indleveres til et dansk institut, som efter kontrol af indskyderens og  

 investorens identitet overgiver anmeldelsen til Garantifonden til endelig  

 prøvelse.
 Stk. 2. Garantifondens bestyrelse kan i særlige  

 tilfælde tillade afvigelser fra reglerne for anmeldelse af krav over  

 for samt udbetaling fra Garantifonden.
 § 26. Anmeldelse af krav over for Garantifonden  

 skal indgives til et institut senest 6 måneder efter den i § 21,  

 nr. 3, foreskrevne dato.
 Stk. 2. Såfremt anmeldelse i henhold til stk. 1  

 ikke er foretaget inden 3 måneder, påhviler det Garantifonden  

 på ny at udsende den i § 22, stk. 1, nævnte oversigt  

 til indskydere og investorer med dækkede aktiver over 100 kr.
Stk. 3. Indgives anmeldelse senere end 6 måneder efter  

 den i § 21, nr. 3, foreskrevne dato, bortfalder kravet over for  

 Garantifonden, medmindre indskyderen eller investoren kan godtgøre, at  

 vedkommende ikke har haft mulighed for i tide at påberåbe sig sin  

 ret til at få udbetalt garantibeløbet.
Garantifonden kan,  

 når særlige omstændigheder foreligger, undtage fra fristen,  

 dog under forudsætning af, at Garantifonden kan foretage anmeldelse i  

 boet.
 § 27. Garantifonden foretager snarest muligt en  

 prøvelse af kravet, hvorefter garantibeløbet anvises til  

 udbetaling eller overførsel gennem det anmeldende institut.
 Stk. 2. Udbetaling af krav mod Garantifonden, der  

 hidrører fra et institut, der har tilsluttet sig Garantifonden som  

 supplement, jf. § 2, forudsætter, at Garantifonden har modtaget en  

 erklæring fra hjemlandets kompetente myndigheder, hvoraf fremgår,  

 at de dækkede aktiver er indisponible.
§ 28. Når et institut omfattet af § 1,  

 stk. 1, nr. 5, har tilsluttet sig Garantifonden, jf. § 2,  

 stk. 1, skal Garantifonden indgå aftaler med hjemlandets  

 garantiordning om procedurer for udbetaling af erstatning.
Der kan aftales  

 mindre afvigelser fra reglerne om meddelelse og anmeldelse, jf.  

 §§ 20-27, såfremt afvigelserne er nødvendige for at sikre,  

 at indskyderne og investorerne får en hurtig og korrekt  

 erstatning.
Udtræden § 29. De i § 1, stk. 1, nr. 5,  

 nævnte institutter udtræder af Garantifonden med virkning fra  

 førstkommende 1. januar, når instituttet ophører med at  

 drive virksomhed i Danmark, eller når instituttet anmoder Garantifonden  

 om, at aftalen om tilslutning ophører.
Udtræden kan dog kun ske  

 med mindst 1 måneds forudgående varsel.
Opløsning § 30. Såfremt Garantifonden opløses,  

 træffer økomomiministeren med finansministerens godkendelse  

 beslutning om anvendelse af Garantifondens formue.
 Stk. 2. Den i stk. 1 nævnte beslutning  

 træffes efter høring af institutterne.
Ikrafttrædelses- og overgangsbestemmelser § 31. Bekendtgørelsen træder i kraft  

 den 20. februar 1999.
 Stk. 2. Bekendtgørelse nr. 754 af 15. september  

 1995 ophæves.
 § 32. Den i §§ 16 og 17 omhandlede  

 information skal forefindes senest den 1. april 1999.
§ 33. For institutter, som tilhører  

 Realkreditafdelingen eller Fondsmælgerselskabsafdelingen, sker  

 regulering af bidrag i 1999 efter § 11 ved at instituttet opkræves  

 50 % af det opgjorte bidrag efter § 10, Finanstilsynet, den 5. februar 1999 Henrik Bjerre-Nielsen /Thomas Kjøller 1)   

  Bekendtgørelsen indeholder bestemmelser, der gennemfører  

 Europa-Parlamentets og Rådets direktiv nr. 94/19/EF af 30. maj 1994 om  

 indskudsgarantiordninger, EF-Tidende 1994, L 135, s. 5, og  

 Europa-Parlamentets og Rådets direktiv nr. 97/9/EF af 3. marts 1997 om  

 investorgarantiordninger, EF-Tidende 1997, L 84, s. 22.
