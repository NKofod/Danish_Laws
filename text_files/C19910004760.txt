Almindelige oplysninger 1. Grundlaget for Færøernes hjemmestyre er lov  

 nr. 137 af 23. marts 1948 om Færøernes hjemmestyre.
Hjemmestyrets  

 lovgivningsvirksomhed varetages af Lagtinget og dets administration af  

 Landsstyret, d.v.s. den af Lagtinget udnævnte politiske ledelse og dennes  

 administrative personale.
Lederen af Landsstyret benævnes lagmand, de øvrige  

 medlemmer landsstyresmænd.
Med hjemmel i hjemmestyreloven har hjemmestyret overtaget en række  

 sagsområder som særanliggender, dvs., at hjemmestyret har den  

 lovgivende og administrative kompetence på det pågældende område.  

 Overtagelsen af et sagsområde medfører, at de udgifter, der er forbundet med  

 varetagelse af området, påhviler hjemmestyret.
Ikke-overtagne sagsområder  

 varetages af rigsmyndighederne som fællesanliggender.
Nogle  

 fællesanliggender administreres dog af hjemmestyret i overensstemmelse med  

 hjemmestyrelovens § 9 (navnlig sygehusvæsen, sociale anliggender og  

 undervisningsvæsen). Visse særanliggender administreres af statslige  

 myndigheder på hjemmestyrets vegne (f.eks. førelse af visse registre).
 I hjemmestyreloven er angivet de sagsområder, der uden videre kan  

 overtages af hjemmestyret (liste A) og sagsområder, om hvilke der skal  

 forhandles, før der tages stilling til, om og i hvilket omfang de kan  

 overtages af hjemmestyret (liste B).
Sagsfordelingen mellem hjemmestyret og rigsmyndighederne fremgår af en  

 årlig beretning fra rigsombudsmanden på Færøerne.
Følgende sagsområder er  

 indtil nu overtaget som særanliggender af hjemmestyret:
Liste A-sager 1. Færøernes egen styrelsesordning.
 Hele området er overtaget som særanliggende.
 2. Kommunale forhold.
 Hele området er overtaget som særanliggende.
3. Bygnings-, bolig- og lejespørgsmål.
Folkeregister.
 Hele området er overtaget som særanliggende.
 4. Sundhedsvæsen.
Apotekervæsenet og sundhedsvedtægterne (miljøsager) er overtaget som  

 særanliggender.
Resten af sundhedsvæsenet er fortsat et fællesanliggende.
5. Den offentlige forsorg.
Arbejdsforhold.
Lovpligtig ulykkesforsikring, arbejdere, arbejdsforhold, lærlinge,  

 medhjælpere og ferie er overtaget som særanliggender.
Den offentlige forsorg  

 er fortsat et fællesanliggende.
 6. Direkte og indirekte skatter.
 Hele området er overtaget som særanliggende.
 7. Finansvæsen.
 Hele området er overtaget som særanliggende.
 8. Godkendelse af havneafgifter.
 Området er overtaget som særanliggende.
 9. Skolevæsen.
 Folkehøjskolen og navigationsskolerne er overtaget som særanliggender.  

 Endvidere er gymnasiet, HF-kurset og Det færøske Universitet særanliggender.  

 Bortset herfra er skolevæsenet fællesanliggende.
 10. Arkiver, biblioteker, museer.
 Hele området er overtaget som særanliggende.
 11. Bygnings- og naturfredning.
 Hele området er overtaget som særanliggende.
 12. Havne, trafikvæsen m.v.
 Hele området bortset fra kystradiotjenesten, herunder den maritime nød- og  

 sikkerhedstjeneste, er overtaget som særanliggende.
 13. Landbrug, fiskeri m.v.
 Hele området er overtaget som særanliggende.
 14. Forlystelser m.v.
 Hele området er overtaget som særanliggende.
 15. Produktion, handel m.v.
 Hele området er overtaget som særanliggende.
 16. Tinglysning, ekspropriation m.v.
 Hele området er overtaget som særanliggende.
Liste B-sager 3. Radio med undtagelse af sager med relation til  

 internationale aftaler.
 4. Jordfonden.
 5. Import- og eksportkontrol.
 I tvivlstilfælde foretages den nærmere afgrænsning af de overtagne områder  

 efter drøftelse mellem hjemmestyret og rigsmyndighederne, dvs.  

 Statsministeriet og det pågældende ressortministerium.
 2. Rigsombudsmanden er rigets øverste repræsentant på Færøerne.  

 Rigsombudsmanden hører under Statsministeriet.
Rigsmyndighedernes kontakt med hjemmestyret skal foregå gennem  

rigsombudsmandens kontor, medmindre andet er aftalt med  

 Statsministeriet eller Rigsombudet.
Rigsombudets adresse er postboks 12, FR  

 110 Torshavn, tlf. 009 298 11040. Kort nr. for centraladministrationens  

 fælles telefonsystem 3527. Telefax 009 298 10 864. Sager med særlige  

 politiske aspekter i forhold til hjemmestyret forelægges dog gennem  

 Statsministeriet.
Statsministeriet bør underrettes om færøske sager af større  

 betydning, f.eks. lovændringer.
3. Under Statsministeriet er nedsat et permanent  

rådgivende udvalg vedrørende Færøerne.
Udvalget skal følge den  

 økonomiske udvikling på Færøerne og afgive beretninger herom til  

 statsministeren.
Statens myndigheder skal holde Det rådgivende udvalg  

 underrettet om alle foranstaltninger af betydning for de økonomiske forhold  

 på Færøerne, og udvalgets udtalelse skal indhentes, inden bevilling søges til  

 gennemførelse af sådanne foranstaltninger, herunder planlagt  

 investeringsvirksomhed.
Udvalgets adresse er Det rådgivende udvalg vedrørende  

 Færøerne, Statsministeriet, Christiansborg, 1218 København K.
Forelæggelse af love, traktater m.v. for hjemmestyret 4. Efter hjemmestyrelovens § 7, stk. 1, skal  

regeringslovforslag, der indeholder bestemmelser, der udelukkende  

 vedrører Færøerne, forelægges for hjemmestyret, inden de fremsættes for  

 Folketinget.
Dette gælder bl.a. for særlige »love for Færøerne«,  

 der anvendes, hvor der er tale om principielle forskelle mellem den færøske  

 ordning og ordningen i den øvrige del af riget.
Det kan således være  

 hensigtsmæssigt at anvende »love for Færøerne«, hvor der er tale om  

 lovforslag, som udspringer af EF-direktiver.
Efter § 7 skal rigslove, der også vedrører lokale færøske forhold,  

 forelægges for hjemmestyret, før de sættes i kraft på Færøerne.
I visse  

 tilfælde vil denne forelæggelsespligt kunne opfyldes i forbindelse med den  

 særlige kundgørelsesprocedure, jf. nedenfor under punkt 7.
I tilfælde, hvor der må forudses ønsker fra hjemmestyret om afvigelser i  

 forhold til den danske ordning, eller hvor ressortministeriet ønsker loven  

 gennemført på Færøerne med sådanne afvigelser, vil det være hensigtsmæssigt,  

 at det i loven bestemmes, at den kan sættes i kraft på Færøerne ved kgl.  

 anordning med de afvigelser, som de særlige færøske forhold tilsiger.
Loven  

 forelægges derefter for hjemmestyret, eventuelt i forbindelse med udkast til  

 ikrafttrædelsesanordning.
Ministerierne bør ved udarbejdelsen af lovforslag, herunder  

 ændringsforslag, være opmærksom på den pågældende lovs eller ændringslovs  

 territoriale gyldighedsområde.
Hvis en lov ikke skal gælde for  

 Færøerne, f.eks. fordi der er tale om et særanliggende, angives det  

 udtrykkeligt, at loven ikke gælder for Færøerne.
Dette er dog ikke  

 nødvendigt, når det af lovens indhold tydeligt fremgår, at den ikke omfatter  

 færøske forhold, eller loven er en ændringslov til en lov, der ikke gælder  

 for Færøerne.
Også anordninger og bekendtgørelser, der udelukkende vedrørende  

 Færøerne eller i øvrigt vedrører lokale færøske forhold, skal forelægges for  

 hjemmestyret.
I visse tilfælde vil denne forelæggelsespligt kunne opfyldes i  

 forbindelse med den særlige kundgørelsesprocedure, jf. nedenfor under pkt. 7.
5. Efter hjemmestyrelovens § 7, stk. 2, skal  

traktater og andre internationale overenskomster, der kræver  

 Folketingets samtykke, og som berører særlige færøske interesser, forelægges  

 for hjemmestyret.
Ved indgåelse af aftaler med andre lande bør  

 rigsmyndighederne i hvert enkelt tilfælde være opmærksomme på spørgsmålet om  

 den pågældende aftales eventuelle gyldighed for Færøerne.
Hvis en traktat m.v. berører et færøsk særanliggende eller et  

 fællesanliggende af betydning for Færøerne, bør der enten foretages en  

 forudgående forelæggelse for hjemmestyret eller tages forbehold i traktaten  

 for så vidt angår Færøerne.
Hvis der i ressortministeriet opstår spørgsmål i  

 forbindelse hermed, bør disse forelægges for Udenrigsministeriets  

 retsafdeling, der i en vejledning om traktatindgåelse har beskrevet forholdet  

 til Færøerne (og Grønland).
 Når en traktat er bekendtgjort i Lovtidende C, påhviler det  

 ressortministeriet snarest at sende bekendtgørelsen til rigsombudsmanden på  

 Færøerne med anmodning om kundgørelse på Færøerne, jf. nedenfor under punkt  

 7.
6. For at lette og fremskynde hjemmestyrets  

 stillingtagen til lovforslag, love, anordninger, bekendtgørelser, traktater  

 m.v., jf. foran under punkt 4 og 5, bør bestemmelserne være ledsaget af et  

resume over indholdet.
I øvrigt bør rigsmyndighederne, hvis der  

 fremsættes ønske herom, bistå hjemmestyret f.eks. med udarbejdelse af  

 redegørelser, deltagelse i møder og lignende.
Kundgørelse af love m.v. på Færøerne 7. Regler om kundgørelse på Færøerne af love,  

 anordninger og bekendtgørelser findes i lov nr. 735 af 6. december 1989, der  

 har afløst lov nr. 51 af 1. april 1896.
Love, anordninger og bekendtgørelser, der skal gælde på Færøerne, skal for  

 at få gyldighed på Færøerne fortsat kundgøres særskilt på Færøerne.  

 Kundgørelsen sker i Landsstyrets kundgørelsestidende, Kunngerdabladid.
Det  

 påhviler ressortministeriet at sende de pågældende love m.v. til  

 rigsombudsmanden med anmodning om en sådan kundgørelse.
Efter fast praksis  

 sker kundgørelsen først efter forelæggelse for hjemmestyret.
Inden en anordning eller bekendtgørelse sendes til rigsombudsmanden, bør  

 ministeriet sikre sig, at den lovgivning, som indeholder hjemmel for den  

 pågældende bestemmelse, er sat i kraft for Færøerne.
En bestemmelse vil først  

 kunne bringes til at gælde for Færøerne, når alle de love, der anføres i  

 hjemmelsangivelsen, er kundgjort på Færøerne, uanset om en i  

 hjemmelsangivelsen anført lov måtte være uden betydning for Færøerne.
I modsætning til tidligere skal love m.v. i almindelighed kundgøres med  

 deres fulde ordlyd.
Det fremgår dog af lovens § 1, stk. 3, at vedkommende  

 minister kan træffe beslutning om, at en lov, anordning eller en  

 bekendtgørelse ikke skal kundgøres med den fulde ordlyd.
Bemyndigelsen tænkes  

 f.eks. udnyttet i tilfælde, hvor en retsforskrift, selv om den formelt skal  

 gælde på Færøerne, ikke i praksis vil have interesse for en større kreds af  

 borgere eller for administrative myndigheder på Færøerne.
Afgørelsen om ikke  

 at kundgøre den fulde tekst bør så vidt muligt træffes efter forhandling med  

 de færøske myndigheder.
Afgørelsen sendes gennem rigsombudsmanden på Færøerne  

 til Færøernes landsstyre.
 Love, anordninger og bekendtgørelser, der ikke indeholder bestemmelser om  

 ikrafttrædelsen, træder efter lovens § 2 i kraft ugedagen efter kundgørelsen  

 i Kunngerdabladid.
 Cirkulærer fra rigsmyndighederne kundgøres ikke særskilt på Færøerne.
 8. Ved fastsættelse af ikrafttrædelsesdato i  

 bestemmelser for Færøerne bør der tages hensyn til de særlige  

 ikrafttrædelsesprocedurer, således at kundgørelse på Færøerne kan ske inden  

 den ikrafttrædelsesdato, som er fastsat i den pågældende bestemmelse.
Oplysning om færøske forhold 9. Rigsombudsmanden bistår myndigheder i Danmark med fremskaffelse  

 af oplysninger om færøske forhold samt med oversættelser fra færøsk til  

 dansk.
Endvidere bistår Færøernes repræsentationskontor i København  

 med oplysninger om færøske forhold.
Kontorets adresse er Højbro Plads 7, 2.,  

 1200 København K., telf. 33 14 08 66.
10. Færøernes landsstyre og rigsombudsmanden på  

 Færøerne udgiver »Færøsk lovregister«, der indeholder de for  

 Færøerne gældende retsforskrifter.
Lovregisteret kan købes gennem boghandelen  

 eller bestilles direkte på Rigsombudet.
 11. Denne vejledning afløser Statsministeriets  

 vejledning af 1. marts 1985.
Statsministeriet, den 16. januar 1991 P. m. v.
