I medfør af § 7, § 9, § 10, § 28, stk.1 og § 35, stk. 2 i lov om husdyrsygdomme, jf. lovbekendtgørelse nr. 381 af 7. juni 1993 og for så vidt angår § 28, stk. 1, efter bemyndigelse fra ministeren for Fødevarer, Landbrug og Fiskeri, fastsættes:
 § 1.  Denne bekendtgørelse omhandler tamsvin, vildsvin  

 samt enhver krydsning heraf, der holdes i indhegning på friland.
 Stk. 2.  Indhegningen skal bestå af et indre hegn og et  

 omfangshegn.
 Stk. 3.  Begge hegn skal holdes i forsvarlig stand og  

 sikre, at svinene ikke kan undslippe.
 § 2.  Svin i zoologiske haver, dyreparker og lignende,  

 der er registreret i medfør af gældende bekendtgørelse om indretning m.v. af  

 zoologiske haver, dyreparker og lignende samt svin på besøgslandbrug  

 registreret i medfør af gældende bekendtgørelse om besøgslandbrug, er ikke  

 omfattet af denne bekendtgørelse.
 § 3.  Der skal være mindst 10 meter fra det indre hegn  

 til arealer med offentlig adgang.
 Stk. 2.  Omfangshegnet skal være placeret mindst 5 meter  

 fra det indre hegn.
 Stk. 3.  Der skal være mindst 50 meter fra rastepladser,  

 campingpladser o.lign. til omfangshegnet.
 § 4.  Det er forbudt for uvedkommende at færdes inden  

 for omfangshegnet.
 Stk. 2.  Det er forbudt for uvedkommende at fodre svin  

 på friland.
Stk. 3.  På omfangshegnet skal der opsættes skilte med  

 adgang forbudt og forbud mod fodring af svinene.
Skiltene, der skal være  

 godkendt af Veterinærdirektoratet, skal opsættes på hegnet med en indbyrdes  

 afstand på højst 100 meter.
 Stk. 4.  Der skal desuden være placeret skilte ved  

 adgangsveje, der går gennem omfangshegnet.
 Stk. 5.  Godkendte skilte kan rekvireres hos Danske  

 Slaterier, Axelborg, Axeltorv 3, København V.
§ 5.  Den ansvarlige for besætninger med svin på  

 friland skal - ved fund af en eller flere døde harer på ejendommen samt - hvis der på ejendommen nedlægges harer med sygelige forandringer sørge  

 for at indsende disse til undersøgelse for brucellose på Statens Veterinære  

 Serumlaboratorium, Hangøvej 2, 8200 Århus N.
§ 6.  Udgifterne ved laboratorieundersøgelse af harer,  

 jf. § 5, afholdes af Veterinærdirektoratet.
Alle andre udgifter, som skal  

 afholdes i medfør af denne bekendtgørelse, er Veterinærdirektoratet  

 uvedkommende.
 § 7.  Med bøde straffes den, der overtræder § 1, stk.  

 2-3, eller §§ 3-5.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8.  Bekendtgørelsen træder i kraft den 8. februar  

 1997.
 § 9.  Bekendtgørelsen gælder ikke for Grønland.
