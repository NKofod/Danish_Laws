Den 28. februar 2000 blev patienten igen indlagt, fordi hun havde haft  

 smerter, når sonden blev anvendt, og samme formiddag var blevet akut  

 dårlig i forbindelse med, at der var blevet indsprøjtet 50 ml. i  

 sonden.
En røntgenundersøgelse viste fri luft i bughulen og  

 udsivning af kontrast fra mavesækken.
Ved operationen fandtes  

 mavesonden beliggende i en lomme i fedtforklædet (omentet). Der var  

 endvidere bughindebetændelse.
Senere samme dag blev patientens  

 ægtefælle ringet op fra afdelingen, fordi hun blev  

 dårligere.
Ved ankomsten til sygehuset blev de pårørende  

 informeret om patientens dårlige tilstand og forløbet af  

 operationen.
Patientens tilstand forværredes og ifølge journalen  

 døde hun nogle timer senere.
Der blev klaget over, at patienten den 27. januar 2000 fik lagt en  

 gastrostomisonde uden maveopfyldning med vand via en sonde lagt gennem  

 næsen samt ultralyd, som efter klagerens opfattelse var den normale  

 procedure.
Der blev endvidere klaget over, at ægtefællen ikke  

 modtog tilstrækkelig information efter operationen den 28. februar  

 2000.
Klage over udskiftning af ernæringssonde  

 samt information til pårørende Nævnet lagde vægt på, at reservelægen, der den 27.  

 februar 2000 anlagde den nye sonde gennem den gamle kanal, formodede, at der  

 var dannet en fast forbindelse mellem bugvæggen og mavesækken, da  

 patienten havde haft en sådan sonde igennem længere tid.
 Nævnet fandt, at sondeanlæggelsen den 16. februar 2000 ikke  

 kunne betragtes som en nyligt anlagt sonde, idet den foregik gennem gammelt  

 arvæv efter en tidligere sonde, hvorfor det måtte antages, at der  

 var dannet en fast forbindelse mellem mavesæk og bugvæg.
 Nævnet har videre lagt vægt på, at der ikke er faglig  

 enighed om, hvor lang tid der ved kategorien "ikke nyligt anlagt sonde"  

 må gå mellem udglidningen af sonden og genindlæggelse uden  

 røntgenkontrol eller i form af nyanlæggelse.
Nævnet fandt på denne baggrund ikke at kunne kritisere, at  

 reservelægen anlagde sonden i det gamle sondehul.
Nævnet fandt  

 dog, at det havde været hensigtsmæssigt, om den administrerende  

 overlæge havde udarbejdet retningslinier for  

 anlæggelse/nyanlæggelse af sonde, hvorefter man skal sikre sig  

 sondens beliggenhed ved en efterfølgende  

 røntgenundersøgelse.
For så vidt angik information, som patientens ægtefælle  

 modtog, fandt nævnet ikke grundlag for kritik.
Nævnet lagde  

 herved vægt på, at det ifølge lov om patienters  

 retsstilling er patienten selv, som har ret til at få information om  

 sin helbredstilstand.
