Fremsat den 2. februar 1999 af indenrigsministeren  

 (Thorkild Simonsen) Forslag til Lov om ændring af lov om kommunal  

 udligning og generelle tilskud til kommuner og amtskommuner og lov om  

 trafikstøtte til de mindre øer (Forhøjelse af statens tilskud til kommuner på  

 øer, der består af en eller to kommuner) § 1 I lov om kommunal udligning og generelle tilskud til  

 kommuner og amtskommuner, jf. lovbekendtgørelse nr. 571 af 4. juli  

 1997, som ændret senest ved lov nr. 1015 af 23. december 1998,  

 foretages følgende ændringer:
 1. § 19, stk. 1, affattes således:
»Indenrigsministeren yder et årligt tilskud til  

 særlig vanskeligt stillede kommuner og amtskommuner.
Tilskudsrammen  

 udgør 133,3 mio. kr. for kommuner og 55,1 mio. kr. for amtskommuner.  

 Tilskuddet reguleres fra og med 2001 én gang årligt med  

 satsreguleringsprocenten, jf. lov om en satsreguleringsprocent.« 2. § 22, stk. 1-3, ophæves og i stedet  

 indsættes:
»Indenrigsministeren yder et årligt tilskud til  

 kommuner på øer uden fast forbindelse, der består af en  

 eller to kommuner.
Der ydes dog ikke tilskud til Fanø Kommune.  

 Tilskuddet for år 2000 udgør 35,5 mio. kr.
Tilskuddet reguleres  

 fra og med tilskudsåret 2001 én gang årligt med  

 satsreguleringsprocenten, jf. lov om en satsreguleringsprocent.
For de  

 kommuner, som modtager tilskud, fordeles tilskuddet til kommunerne efter  

 indbyggertal og sejltid samt med et grundtilskud på 3 mio. kr. pr.  

 ø.« Stk. 4 bliver herefter stk. 2.
§ 2 I lov nr. 1094 af 29. december 1997 om trafikstøtte  

 til de mindre øer foretages følgende ændringer:
 1. § 1, stk. 1, affattes således:
»For at sikre levevilkårene for beboerne i de  

 små øsamfund yder indenrigsministeren tilskud til de  

 amtskommuner og kommuner, hvori øerne er beliggende, til  

 amtskommunernes og kommunernes betaling i henhold til lov om færgefart  

 for varetagelsen af samfundets interesser i driften af de færgeruter,  

 der er omfattet af denne lov, jf. stk. 2. Indenrigsministeren yder  

 endvidere tilskud efter § 4 til investeringer i færger og  

 færgelejer.« 2. § 1, stk. 3, affattes således:
»Stk. 3. Indenrigsministeren fastsætter  

 nærmere regler om tilskud efter denne lov.« 3. I § 1, stk. 4, ændres »kan  

 fastsætte, at der kan ydes tilskud efter stk. 1« til: »yder  

 tilskud«.
 4. I § 2 ændres »De tilskud, som  

 indenrigsministeren yder til færgedrift« til: »Bevillingen til statens  

 tilskud som nævnt i § 1, stk. 1«.
 5. I § 3, stk. 1, ændres »mindst samme  

 tilskud til færgedrift efter § 1 som staten« til: »en  

 egenfinansieret betaling til færgedrift af mindst samme  

 størrelse som statens tilskud som nævnt i § 1,  

 stk. 1«.
 6. I § 3, stk. 2, ændres »mindst samme  

 tilskud til færgedrift som staten« til: »en egenfinansieret betaling  

 til færgedrift af mindst samme størrelse som statens tilskud som  

 nævnt i § 1, stk. 1«.
 7. I § 3, stk. 3, affattes således:
»Stk. 3. Inden for amtskommunen fordeles  

 amtskommunens og kommunernes betaling som nævnt i § 1,  

 stk. 1, for færgedrift mellem færgeruterne på samme  

 måde som statens tilskud som nævnt i § 1, stk. 1,  

 medmindre amtskommunen og kommunerne er enige om en anden fordeling.« 8. I § 4, stk. 1, ændres »til  

 færgeruter omfattet af loven« til: «, som ejes af kommunen eller  

 amtskommunen med henblik på drift af en færgerute omfattet af  

 loven, jf. § 1, stk. 2«.
§ 3 Stk. 1. Loven træder i kraft den 1. juli 1999, dog  

 træder § 2 først i kraft den 1. januar 2000.
 Stk. 2. § 1 har virkning fra og med tilskudsåret  

 2000.
 Stk. 3. For lån som nævnt i § 4, stk. 1,  

 i lov nr. 1094 af 29. december 1997 om trafikstøtte til de mindre  

 øer, der er optaget før den 1. januar 2000, ydes tilskud til  

 betaling af ydelse på lånene efter de hidtil gældende  

 regler.
 Stk. 4. Statens generelle tilskud til kommunerne efter  

 § 10 i lov om kommunal udligning og generelle tilskud til kommuner og  

 amtskommuner nedsættes med virkning fra og med tilskudsåret 2000  

 med 4 mio. kr.
Bemærkninger til lovforslaget Almindelige bemærkninger Lovforslagets formål Der kan efter § 22 i lov om kommunal udligning og  

 generelle tilskud til kommuner og amtskommuner ydes tilskud til kommuner  

 på øer, der består af en eller to kommuner.
Det er en  

 forudsætning, at øen er uden fast forbindelse, dvs. trafikken  

 til og fra øen varetages af færger.
I henhold til denne  

 bestemmelse ydes der tilskud til kommunerne Læsø, Samsø,  

 Marstal og Ærøskøbing.
Det er fortsat hensigten, at  

 tilskuddet skal ydes til disse kommuner.
Fanø Kommune skal som hidtil  

 ikke modtage tilskud.
Dette skyldes, at Fanø Kommune   i  

 modsætning til de fire øvrige kommuner   har et forholdsvist  

 højt skattegrundlag.
Kommunen ligger tæt på fastlandet og  

 er ikke i samme grad som de øvrige ø-kommuner præget af  

 isolation.
Hertil kommer, at kommunen ikke er økonomisk involveret i  

 færgedriften til øen.
 Tilskuddet efter § 22 ydes med henblik på i et  

 vist omfang at kompensere kommunerne for de merudgifter, som disse kommuner  

 har som følge af deres ø-beliggenhed.
 Forslaget indebærer en forøgelse af dette  

 tilskud samt en forenkling af reglerne herom.
 Baggrunden for forslaget om at forøge tilskuddet  

 er, at der i de senere år er foretaget betydelige investeringer i nye  

 færger til betjeningen af Læsø og Ærø. Disse  

 investeringer vil i de kommende år medføre en betydelig  

 belastning af disse kommuners økonomi, og forøgelsen af  

 tilskuddet sigter specielt på at afhjælpe de økonomiske  

 problemer i kommunerne på disse øer.
Formålet med lovændringen er således  

 først og fremmest at forøge tilskuddet til kommunerne på  

 Læsø og Ærø. Forslaget sigter ikke mod at  

 forøge tilskuddet til Samsø Kommune.
Det skyldes bl.a., at  

 staten ved Banestyrelsen yder betaling for driften af færgeruten  

 Kalundborg-Samsø.
Herudover sigter lovforslaget på at gøre  

 tilskuddet mere tidssvarende, således at der bliver tale om et generelt  

 tilskud til disse kommuner frem for et tilskud, der til en vis grad er  

 øremærket.
Det indebærer, at der ikke længere i  

 loven fastsættes betingelser om kommunernes anvendelse af midlerne.  

 Bestemmelsen får hermed samme karakter som de øvrige  

 bestemmelser i lov om kommunal udligning og generelle tilskud til kommuner og  

 amtskommuner.
Endvidere indeholder lovforslaget i § 2 en  

 række ændringer af lov om trafikstøtte til de mindre  

 øer.
Formålet med ændringerne er at sikre, at  

 amtskommunernes og kommunernes betaling efter lov om trafikstøtte til  

 de mindre øer sker i overensstemmelse med bestemmelserne i det forslag  

 til lov om færgefart, herunder bestemmelserne om udbud, som  

 trafikministeren har fremsat for Folketinget samtidig med fremsættelsen  

 af dette lovforslag.
 De foreslåede ændringer indebærer ikke  

 nogen ændringer i den såkaldte »tredjedelsordning«, der  

 gælder efter loven vedrørende henholdsvis statens, amtskommuners  

 og kommuners finansiering af færgedrift for så vidt angår  

 de af loven omfattede færgeruter.
De gældende regler I henhold til de gældende regler yder  

 indenrigsministeren et årligt tilskud til kommunerne Læsø,  

 Samsø, Marstal og Ærøskøbing.
Det samlede tilskud  

 for tilskudsåret 1999 til disse fire kommuner udgør 27,7 mio.  

 kr.
Dette tilskud fordeles til de pågældende kommuner efter  

 befolkningstal, antal 16-19 årige, transporteret fragtmængde og  

 sejltid.
Tilskuddet til kommunerne Læsø, Samsø,  

 Marstal og Ærøskøbing ydes under forudsætning af,  

 at vedkommende kommune efter regler, der fastsættes at  

 indenrigsministeren efter indstilling fra vedkommende amtsråd, yder  

 tilskud med henblik på at lette besejlingsforholdene og at  

 støtte unge, der under uddannelse efter folkeskolen nødsages  

 til at fraflytte øerne.
Herudover er det en betingelse for tilskud, at  

 vedkommende amtsråd yder et tilskud af en størrelse, der  

 fastsættes af indenrigsministeren.
I henhold til denne bestemmelse har indenrigsministeren i  

 årene 1989 og 1990 godkendt tilskudsordningerne for disse fire  

 kommuner.
Disse ordninger er   med enkelte justeringer - stadig  

 gældende.
Kommunerne har valgt forskellige ordninger med henblik  

 på at yde tilskud til at lette besejlingsforholdene.
Kommunerne  

 på Ærø yder tilskud til færgeselskabet.
Samsø  

 Kommune yder fragtstøtte til virksomheder beliggende på  

 øen, mens Læsø Kommune yder både tilskud til  

 færgeselskabet og fragtstøtte til virksomheder beliggende  

 på øen.
Hertil kommer, at Samsø Kommune yder tilskud til  

 nedsættelse af færgetaksterne for de fastboende på  

 øerne.
De pågældende amtskommuner har ligeledes valgt  

 forskellige måder af yde støtte på.
Fyns Amtskommune yder  

 et tilskud på ca. 0,9 mio. kr. til færgedriften til  

 Ærø. Århus Amtskommune yder støtte til unge, der  

 efter folkeskolen nødsages til at fraflytte Samsø, mens  

 Nordjyllands Amtskommune yder et tilskud på ca. 5,8 mio. kr. til  

 færgedriften til Læsø.
 Den statslige betaling i henhold til ovennævnte  

 aftale om betaling for driften af færgeruten Kalundborg-Samsø  

 udgør ca. 15 mio. kr.
 Endelig skal det bemærkes, at staten ved  

 Trafikministeriet yder 0,8 mio. kr. i tilskud til færgedriften til  

 Læsø.
3. Lovforslagets indhold Lovforslaget indebærer ændring af lov om  

 kommunal udligning og generelle tilskud til kommuner og amtskommuner L 1994  

 nr. 423: FT 1993/94: 8317, 8717, 10914, 11611; A 7663; B 1309, og lov om  

 trafikstøtte til de mindre øer L 1997 nr. 1094: FT1997/98:  

 1612, 2417, 2619; A 1921; B 143.
 Lovforslaget indebærer i hovedsagen tre  

 ændringer: en forenkling af reglerne, en forøgelse af statens  

 samlede tilskud til kommunerne Læsø, Samsø, Marstal og  

 Ærøskøbing og en ændret fordelingsnøgle.
3.1. Forenkling af reglerne I henhold til de gældende regler har  

 Indenrigsministeriet i årene 1989 og 1990 godkendt detaljerede regler  

 for kommunernes tilskud med henblik på at lette besejlingsforholdene og  

 støtte unge, der efter folkeskolen nødsages til at fraflytte  

 øerne.
Der har imidlertid ikke været tilstræbt  

 ensartethed i reglerne, og Indenrigsministeriet har derfor ved godkendelsen  

 af reglerne accepteret, at man har valgt at indrette sig forskelligt på  

 de tre øer.
Der har heller ikke i loven været krav om, at hele  

 tilskuddet efter § 22 skulle anvendes til de nævnte formål.  

 Kommunerne har derfor i et vist omfang haft mulighed for at lade dele af  

 tilskuddet indgå i den generelle kommunale finansiering.
Det forekommer ikke tidssvarende, at Indenrigsministeriet  

 skal godkende detaljerede regler for den enkelte kommunes anvendelse af  

 tilskudsmidler.
Det indgår derfor i forslaget, at bestemmelserne herom  

 udgår, således at tilskuddet fremover ydes som et generelt  

 tilskud til disse kommuner.
Tilskuddet ydes dog fortsat med henblik på  

 i et vist omfang at kompensere disse kommuner for de merudgifter, kommunerne  

 har som følge af beliggenheden på en ø.
3.2. Forøgelse af det samlede tilskud Lovforslaget indebærer, at tilskuddet i henhold til  

 § 22 forøges med 6,8 mio. kr.
Samtidig afskaffes  

 Trafikministeriets tilskud til færgedriften til Læsø  

 på ca. 0,8 mio. kr., således at nettoforøgelsen af  

 tilskuddet udgør 6 mio. kr.
 Den samlede forøgelse af tilskuddet på 6,8  

 mio. kr. finansieres ved en reduktion af statens generelle tilskud til  

 kommunerne (bloktilskuddet) med 4 mio. kr., en reduktion på 2 mio. kr.  

 af tilskuddet til vanskeligt stillede kommuner i henhold til § 19 i lov  

 om kommunal udligning og generelle tilskud til kommuner og amtskommuner samt  

   som nævnt ovenfor   en overførsel af Trafikministeriets  

 tilskud til færgedriften til Læsø på 0,8 mio.  

 kr.
 Når en del af tilskudsforøgelsen finansieres  

 af puljen til vanskeligt stillede kommuner, skyldes det, at forøgelsen  

 af tilskuddet i henhold til § 22 i et vist omfang reducerer disse fire  

 kommuners behov for tilskud som vanskeligt stillede kommuner.
3.3. Ændret fordelingsnøgle Lovforslaget indebærer, at fordelingen af tilskuddet  

 mellem de fire kommuner ændres.
Det er tilstræbt at  

 indføre en forholdsvis enkel fordelingsnøgle, som kan  

 opgøres efter objektive kriterier, og som i større omfang end  

 hidtil tilgodeser de økonomisk vanskeligt stillede kommuner på  

 Læsø og Ærø.
 Det er derfor valgt at fordele en del af tilskuddet som et  

 grundtilskud på 3 mio. kr. til hver ø, samt at fordele den  

 resterende del af tilskuddet efter en fordelingsnøgle.
 Denne fordeling af grundtilskuddet indebærer, at  

 kommunerne på Ærø   Marstal og  

 Ærøskøbing Kommuner - må dele grundtilskuddet til  

 Ærø. Disse kommuner kan således ikke opnå en  

 økonomisk fordel ved, at øen er opdelt i to kommuner.
Den resterende del af tilskuddet fordeles som nævnt  

 efter en fordelingsnøgle, hvor der dels tages hensyn til kommunernes  

 indbyggertal og dels afstanden til fastlandet.
Afstanden til fastlandet tages  

 her som et udtryk for kommunens »grad af isolation«, idet det antages, at en  

 kommunes ø-betingede merudgifter vil være større, jo mere  

 isoleret den er.
 I denne fordelingsnøgle anvendes sejltiden som et  

 udtryk for afstanden til fastlandet, idet det i højere grad er  

 sejltiden end den fysiske afstand, der er afgørende for, hvor isoleret  

 øen er.
 De sejltider, der anvendes i fordelingsnøglen, er  

 for Læsø Kommune 90 minutter, svarende til den aktuelle sejltid  

 på ruten Læsø-Frederikshavn.
For Samsø Kommune anvendes den aktuelle sejltid  

 på ruten Hou-Samsø på 75 minutter.
Det er denne rute, der  

 anses som den væsentligste rute til Samsø, og sejltiden på  

 ruten Kalundborg-Samsø indgår derfor ikke i  

 fordelingsnøglen.
For kommunerne på Ærø er sejltiden  

 opgjort som et gennemsnit for de tre ruter til øen.
Den beregnede  

 sejltid bliver hermed 65 minutter.
 Det må anses for hensigtsmæssigt, at det  

 fremover er disse sejltider, der indgår i fordelingsnøglen.  

 Formålet med at fastlåse sejltiderne i fordelingsnøglen  

 på det nuværende niveau er, at kommunerne dermed ikke risikerer  

 at få reduceret deres tilskud som følge af en eventuel senere  

 indsættelse af en hurtigere færge.
3.4. Ændring af lov om trafikstøtte til de mindre  

 øer Lovforslaget tilsigter primært at sikre, at  

 amtskommuners og kommuners betaling efter lov om trafikstøtte til de  

 mindre øer sker i overensstemmelse med bestemmelserne i det forslag  

 til lov om færgefart, herunder bestemmelserne om udbud, som  

 trafikministeren har fremsat for Folketinget samtidig med fremsættelsen  

 af dette lovforslag.
Lovændringen indebærer, at staten fremover  

 yder tilskud til de af loven omfattede amtskommuner og kommuner i stedet for  

 som i dag til driften af de enkelte færgeruter.
Det er dog ikke  

 hensigten hermed at ændre på størrelsen af de statslige  

 tilskud, og amtskommunernes henholdsvis kommunernes udgifter  

 vedrørende trafikstøtteloven skal fortsat være af mindst  

 samme størrelse som statens tilskud.
Ændringen af § 4, stk. 1, skal sikre, at  

 der ikke kan ydes tilskud til betaling af lån optaget til investering i  

 færger, som ikke (længere) ejes af en kommune og/eller en  

 amtskommune.
Bestemmelsen er ikke til hinder for, at der ydes tilskud til  

 betaling af lån til en færge, som ejes af en kommune og/eller en  

 amtskommune, og som kommunen henholdsvis amtskommunen stiller til  

 rådighed for et færgeselskab, der driver færgeruten  

 på grundlag af en aftale med vedkommende myndighed, jf. § 2,  

 stk. 2, i det samtidig hermed fremsatte forslag til lov om  

 færgefart.
 Der vil dog i henhold til lovforslagets § 2 fortsat  

 ydes tilskud til betaling af lån, som kommuner og amtskommuner  

 før lovens ikrafttræden har optaget til investeringer i  

 færger og færgelejer i henhold til § 4, stk. 1, uanset  

 om den pågældende færge ejes af kommunen og/eller  

 amtskommunen.
4. Økonomiske og administrative konsekvenser Lovforslaget har ingen økonomiske konsekvenser for  

 staten.
 Forøgelsen af tilskuddet i henhold til § 22  

 forudsættes finansieret på følgende måde:
Finansiering af forøgelsen af § 22  

 tilskuddet Overførsel af Trafikministeriets tilskud til  

 færgedriften til Læsø 0,8 mio. kr.
Overført fra tilskuddet til vanskeligt stillede  

 kommuner 2,0 mio. kr.
Overført fra bloktilskuddet 4,0 mio. kr.
I alt 6,8 mio. kr.
 Virkningen for de fire kommuner af  

 forøgelsen af tilskuddet i henhold til § 22 og den ændrede  

 fordeling af tilskuddet er illustreret i nedenstående tabel, hvor der  

 tages udgangspunkt i det faktiske tilskud for 1999 og et beregnet tilskud for  

 1999, hvor det samlede tilskud forøges med 6,8 mio. kr. og den  

 foreslåede fordelingsnøgle anvendes.
Illustration af den foreslåede omlægning af  

 tilskuddet i henhold til § 22 § 22 tilskud i 1999 Tilskud fra Trafikministeriet Beregnet tilskud i henhold til lovforslaget Forskel Marstal 5,5 7,1 1,6 Ærøskøbing 5,9 8,0 2,1 Samsø 11,4 11,1 -0,3 Læsø 4,9 0,8 8,3 2,6 I alt 27,7 0,8 34,5 6,0 Den foreslåede fordeling vil  

 således medføre væsentlige forbedringer for kommunerne  

 på Ærø og Læsø, mens tilskuddet til  

 Samsø Kommune vil blive reduceret med et mindre beløb.  

 Samsø Kommune vil dog stadig være den kommune, der får det  

 største tilskud.
Det skal bemærkes, at forøgelsen af  

 § 22-tilskuddet til disse kommuner må forventes at betyde, at  

 disse kommuner vil få et mindre behov for tilskud som vanskeligt  

 stillede kommuner i henhold til § 19 i lov om kommunal udligning og  

 generelle tilskud til kommune og amtskommuner.
Det er som tidligere  

 nævnt baggrunden for, at det er valgt at finansiere en del af  

 tilskudsforøgelsen ved at overføre 2 mio. kr. fra puljen til  

 vanskeligt stillede kommuner.
 Endelig finansieres 4 mio. kr. af  

 tilskudsforøgelsen ved en reduktion af det kommunale bloktilskud.  

 Denne nedsættelse vil blive fordelt på alle landets kommuner.
5. Forholdet til EU-retten De fire kommuner, som modtager tilskud fra staten i  

 henhold til § 22 i lov om kommunal udligning og generelle tilskud til  

 kommuner og amtskommuner, yder i et vist omfang direkte eller indirekte  

 tilskud til driften af færgeruterne til Læsø, Samsø  

 og Ærø med henblik på at sikre, at driften af disse ruter  

 bliver varetaget.
Det er ikke regeringens opfattelse, at de ydede tilskud har  

 haft karakter af statsstøtte efter EF-Traktatens artikel 92,  

 stk. 1, idet de ikke har påvirket samhandlen mellem  

 medlemsstaterne.
Regeringen har herved især lagt vægt på,  

 at de pågældende færgeruter er af så udpræget  

 lokal og økonomisk begrænset karakter, at de er uden  

 grænseoverskridende konkurrencemæssig interesse, at de  

 pågældende øer økonomisk er meget svagt stillede,  

 og at de ydede tilskud til færgeruterne absolut set er af meget  

 begrænset omfang.
De pågældende ruter, som er af  

 afgørende betydning for de pågældende øers  

 økonomiske udvikling, har således ikke kunnet betragtes som  

 kommercielt levedygtige og dermed attraktive.
Det er dog samtidig regeringens opfattelse, at især  

 udviklingen i de senere og kommende år i konkurrencesituationen i EU om  

 færgetransport muligvis vil betyde, at der efterhånden også  

 vil være en grænseoverskridende kommerciel interesse hos  

 EU-redere for at få adgang til at besejle ruterne til og fra selv  

 mindre øer som Læsø, Samsø og Ærø,  

 men fortsat mod en vis offentlig betaling for opfyldelse af nødvendige  

 offentlige forpligtelser.
Da en kommerciel interesse for disse  

 færgeruter samtidig vil kunne bidrage til, at behovet for offentlig  

 betaling begrænses mest muligt, ønsker regeringen gennem  

 offentlige udbud at opmuntre til konkurrence om besejlingen.
Det indgår derfor i det forslag til lov om  

 færgefart, som trafikministeren fremsætter samtidig med dette  

 forslag, at offentlige myndigheders aftaler om at yde andre betaling for  

 varetagelsen af samfundets interesse i driften af en færgerute som  

 hovedregel kun kan indgås efter forudgående udbud.
Lovforslaget  

 om færgefart skal endvidere udelukke, at en myndigheds  

 økonomiske engagement i forhold til en færgeoperatør  

 består i andet end betaling af markedsprisen for ydelsen.  

 Trafikministerens lovforslag skal herunder sikre, at varetagelsen af  

 samfundets behov sker i overensstemmelse med EU-retten, herunder navnlig  

 cabotagesejladsforordningen (Rådets forordning (3577/92) af 7. december  

 1992 om anvendelse af princippet om fri udveksling af tjenesteydelser inden  

 for søtransport i medlemsstaterne ) (EFT 1992 L 364/7).
6. Miljømæssige og erhvervsøkonomiske  

 konsekvenser Lovforslaget har ingen miljømæssige eller  

 erhvervsøkonomiske konsekvenser.
7. Udtalelser over lovforslaget Lovforslaget har, for så vidt angår  

 ændringerne i lov om kommunal udligning og generelle tilskud til  

 kommuner og amtskommuner (lovforslagets § 1), været sendt til  

 høring i Kommunernes Landsforening, Amtsrådsforeningen, Marstal  

 Kommune, Ærøskøbing Kommune, Samsø Kommune,  

 Læsø Kommune, Fyns Amtskommune, Århus Amtskommune og  

 Nordjyllands Amtskommune.
Der er herefter indarbejdet forslag til  

 ændring af lov om trafikstøtte til de mindre øer  

 (lovforslagets § 2). Forslaget vil derfor blive sendt til fornyet  

 høring i Kommunernes Landsforening, Amtsrådsforeningen og  

 Sammenslutningen af Danske Småøer.
Bilag Vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen økonomiske konsekvenser for staten.
 En mindre omfordeling mellem kommunene.
- Administrative konsekvenser for stat, kommuner og amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgere - - Forholdet til EU-retten Lovforslaget skal sikre, at amtskommuners og kommuners  

 betaling efter lov om trafikstøtte til de mindre øer sker i  

 overensstemmelse med bestemmelserne i det forslag til lov om færgefart,  

 herunder bestemmelserne om udbud, som trafikministeren har fremsat for  

 Folketinget samtidig med fremsættelsen af dette lovforslag.  

 Lovforslaget om færgefart skal bl.a. sikre, at samfundets behov for  

 færgedrift sker i overensstemmelse med EU-retten, navnlig  

 cabotageforordningen.
Der henvises i øvrigt til afsnit 5. Forholdet  

 til EU-retten i de almindelige bemærkninger.
Bemærkninger til de enkelte  

 bestemmelser Til § 1 Til nr. 1.
 Ændringen af § 19, stk. 1,  

 indebærer, at tilskuddet til vanskeligt stillede kommuner  

 nedsættes med 2 mio. kr. fra og med år 2000. De 2 mio. kr.  

 medgår til finansiering af det forøgede tilskud i henhold til  

 lovens § 22, jf. lovforslagets § 1, nr. 2. Herudover der kun tale  

 om redaktionelle ændringer.
De fastsatte tilskudsrammer for kommuner og amtskommuner  

 er fremkommet som en fremskrivning til år 2000 af de tilskudsrammer,  

 der er fastsat for 1999. Tilskudsrammerne er fremskrevet med et  

 foreløbigt skøn for satsreguleringsprocenten for år 2000  

 på 2,6 procent.
Herefter er den kommunale tilskudsramme reduceret med 2  

 mio. kr., jf. tabellen nedenfor Fremskrivning af tilskudsrammerne Kommuner Amtskommuner Tilskud for 1999 131,9 53,7 Fremskrivning 3,4 1,4 Fremskrevet tilskud 135,3 55,1 Reduktion vedr. § 22 -2,0 I alt 133,3 55,1 På denne baggrund er den kommunale  

 tilskudsramme for år 2000 fastsat til 133,3 mio. kr. og den  

 amtskommunale tilskudsramme til 55,1 mio. kr.
 Til nr. 2.
 I den foreslåede affattelse af § 22  

 fastsættes tilskuddet efter denne bestemmelse til 35,5 mio. kr. i  

 år 2000. Det er som hidtil hensigten, at tilskuddet ydes til kommunerne  

 Læsø, Samsø, Ærøskøbing og  

 Marstal.
Dette tilskud er fremkommet som en fremskrivning af det  

 fastsatte tilskud for 1999, fremskrevet med et foreløbigt skøn  

 for satsreguleringsprocenten for år 2000 på 2,6 procent.
Herefter  

 er tilskuddet forøget med i alt 6,8 mio. kr.
Denne  

 tilskudsforøgelse finansieres ved en overførsel af  

 Trafikministeriets hidtidige tilskud til færgedriften til  

 Læsø på 0,8 mio. kr., en overførsel på 2 mio.  

 kr. fra tilskuddet til vanskeligt stillede kommuner og en reduktion af  

 bloktilskuddet til kommunerne på 4 mio. kr., jf. tabellen nedenfor:
Beregning af § 22 tilskuddet for år  

 2000 Tilskud for 1999 28,0 Fremskrivning med satsreguleringsprocenten 0,7 Overførsel af Trafikministeriets tilskud til  

 færgedriften til Læsø 0,8 Overført fra tilskuddet til vanskeligt stillede  

 kommuner 2,0 Overført fra bloktilskuddet 4,0 I alt i år 2000 35,5 Det fremgår videre af den  

 foreslåede affattelse af § 22, stk. 1, at tilskuddet fordeles  

 til de pågældende kommuner efter indbyggertal og sejltid samt med  

 et grundtilskud på 3 mio. kr. pr. ø.
 Denne fordeling af grundtilskuddet indebærer, at  

 kommunerne på Ærø må dele grundtilskuddet til  

 Ærø. Disse kommuner kan således ikke opnå en  

 økonomisk fordel ved, at øen er opdelt i to kommuner.
Den resterende del af tilskuddet fordeles som nævnt  

 efter en fordelingsnøgle, hvor der dels tages hensyn til kommunernes  

 indbyggertal og dels afstanden til fastlandet.
I denne fordelingsnøgle  

 anvendes sejltiden som et udtryk for afstanden til fastlandet, idet det i  

 højere grad er sejltiden end den fysiske afstand, der er  

 afgørende for, hvor isoleret øen er.
Fordelingsnøglen beregnes som indbyggertal x  

 sejltid.
Det indbyggertal, der indgår i beregningen, vil være  

 kommunens indbyggertal den 1. januar i beregningsåret.
De sejltider,  

 der indgår i fordelingsnøglen, er de sejltider, der er  

 gældende på nuværende tidspunkt, jf. nedenfor.
En eventuel  

 indsættelse af færger med andre sejltider vil således ikke  

 forrykke fordelingen.
 Den sejltid, der anvendes i fordelingsnøglen, er  

 for Læsø Kommune 90 minutter, svarende til den aktuelle sejltid  

 på ruten Læsø-Frederikshavn.
For Samsø Kommune anvendes den aktuelle sejltid  

 på ruten Hou-Samsø på 75 minutter.
Det er denne rute, der  

 anses som den væsentligste rute til Samsø, og sejltiden på  

 ruten Kalundborg-Samsø indgår derfor ikke i  

 fordelingsnøglen.
For kommunerne på Ærø er sejltiden  

 opgjort som et gennemsnit for de tre ruter til øen.
Den beregnede  

 sejltid bliver hermed 65 minutter.
Til § 2 Lovforslaget skal primært at sikre, at amtskommuners  

 og kommuners betaling efter lov om trafikstøtte til de mindre  

 øer sker i overensstemmelse med bestemmelserne i det forslag til lov  

 om færgefart, herunder bestemmelserne om udbud, som trafikministeren  

 har fremsat for Folketinget samtidig med fremsættelsen af dette  

 lovforslag.
Lovændringen indebærer, at staten fremover  

 yder tilskud til de af loven omfattede amtskommuner og kommuner i stedet for  

 som i dag til driften af de enkelte færgeruter.
De kommuner og  

 amtskommuner, som staten yder tilskud til efter denne lov, vil som konsekvens  

 af det samtidig hermed fremsatte forslag til lov om færgefart skulle  

 foretage et udbud af varetagelsen af den offentlige interesse i driften af de  

 færgeruter, som er omfattet af loven.
Dette vil også gælde  

 de ruter, som de pågældende kommuner og/eller amtskommuner  

 driver.
Der vil blive fastsat nærmere regler herom i medfør af  

 den foreslåede ændring af bemyndigelsen i lovens § 1,  

 stk. 1.
 Det er ikke hensigten at ændre på  

 størrelsen af de statslige tilskud, og amtskommunernes henholdsvis  

 kommunernes udgifter vedrørende trafikstøtteloven skal fortsat  

 være af mindst samme størrelse som statens tilskud.
Ændringen af § 4, stk. 1, skal sikre, at  

 der ikke kan ydes tilskud til betaling af lån optaget til investering i  

 færger, som ikke (længere) ejes af en kommune og/eller en  

 amtskommune.
Bestemmelsen er ikke til hinder for, at der ydes tilskud til  

 betaling af lån til en færge, som ejes af en kommune og/eller en  

 amtskommune, og som kommunen henholdsvis amtskommunen stiller til  

 rådighed for et færgeselskab, der driver færgeruten  

 på grundlag af en aftale med vedkommende myndighed, jf. § 2,  

 stk. 2, i det samtidig hermed fremsatte forslag til lov om  

 færgefart.
 Der vil dog i henhold til lovforslagets § 3 fortsat  

 ydes tilskud til betaling af lån, som kommuner og amtskommuner  

 før lovens ikrafttræden har optaget til investeringer i  

 færger og færgelejer i henhold til § 4, stk. 1, uanset  

 om den pågældende færge ejes af kommunen og/eller  

 amtskommunen.
Til § 3 Lovens § 1 har virkning fra og med tilskudsåret  

 2000, mens § 2 træder i kraft den 1. januar 2000, det vil sige  

 samtidig med det af trafikministeren fremsatte forslag til lov om  

 færgefart.
Det er en følge af, at de foreslåede  

 ændringer primært tilsigter at sikre, at betaling efter lov om  

 trafikstøtte til de mindre øer sker i overensstemmelse med  

 bestemmelserne i det forslag til lov om færgefart, herunder  

 bestemmelserne om udbud, som trafikministeren har fremsat for Folketinget  

 samtidig hermed.
 Stk. 3 indebærer, at der fortsat kan ydes  

 tilskud til betaling af lån, som kommuner og amtskommuner før  

 lovens ikrafttræden har optaget til investeringer i færger og  

 færgelejer i henhold til § 4, stk. 1, uanset om den  

 pågældende færge ejes af kommunen og/eller  

 amtskommunen.
Stk. 4 indebærer, at det kommunale bloktilskud  

 fra og med tilskudsåret 2000 reduceres med 4 mio. kr.
Denne reduktion  

 af det kommunale bloktilskud medgår til at finansiere forøgelsen  

 af tilskuddet i henhold til lovens § 22, jf. bemærkningerne  

 ovenfor til § 1, nr. 2.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal udligning og generelle tilskud til  

 kommuner og amtskommuner, jf. lovbekendtgørelse nr. 571 af 4. juli  

 1997, som ændret senest ved lov nr. 1015 af 23. december 1998,  

 foretages følgende ændringer:
§ 19. Indenrigsministeren yder et årligt tilskud til  

 særlig vanskeligt stillede kommuner og amtskommuner.
Tilskudsrammen  

 udgør 123 mio. kr. for kommuner og 50 mio. kr. for amtskommuner.  

 Tilskuddet reguleres fra og med 1997 én gang årligt med  

 satsreguleringsprocenten, jf. lov om en satsreguleringsprocent.
For  

 året 1997 forhøjes tilskuddet med en procent ud over  

 satsreguleringsprocenten svarende til den nedregulering, der følger af  

 forhøjelsen af arbejdsmarkedsbidragene.
 1. § 19, stk. 1, affattes således:
»Indenrigsministeren yder et årligt tilskud til  

 særlig vanskeligt stillede kommuner og amtskommuner.
Tilskudsrammen  

 udgør 133,3 mio. kr. for kommuner og 55,1 mio. kr. for amtskommuner.  

 Tilskuddet reguleres fra og med 2001 én gang årligt med  

 satsreguleringsprocenten, jf. lov om en satsreguleringsprocent.« Stk. 2 Stk. 3 2. § 22,stk. 1-3, ophæves og i stedet  

 indsættes:
 § 22. Indenrigsministeren yder et årligt  

 tilskud til kommune på øer, der består af én eller  

 to kommuner.
Stk. 2. Det er en forudsætning for  

 tilskud efter stk. 1 1)	at vedkommende kommune efter regler, der fastsættes af  

 indenrigsministeren efter indstilling fra vedkommende amtsråd, yder  

 tilskud med henblik på at lette besejlingsforholdene og at  

 støtte unge, der under uddannelse efter folkeskolen nødsages  

 til at fraflytte øerne, og 2)	at de pågældende amtskommuner til de nævnte  

 formål yder et tilskud af en størrelse, der fastsættes af  

 indenrigsministeren efter indstilling fra vedkommende amtsråd.
»Indenrigsministeren yder et årligt tilskud til  

 kommuner på øer uden fast forbindelse, der består af en  

 eller to kommuner.
Der ydes dog ikke tilskud til Fanø Kommune.  

 Tilskuddet for år 2000 udgør 35,5 mio. kr.
Tilskuddet reguleres  

 fra og med tilskudsåret 2001 én gang årligt med  

 satsreguleringsprocenten, jf. lov om en satsreguleringsprocent.
For de  

 kommuner, som modtager tilskud, fordeles tilskuddet til kommunerne efter  

 indbyggertal og sejltid samt med et grundtilskud på 3 mio. kr. pr.  

 ø.« Stk. 4 bliver herefter stk. 2.
Stk. 3. Tilskuddet for 1994 udgør 25,1 mio. kr.  

 Tilskuddet reguleres fra og med tilskudsåret 1995 én gang  

 årligt med satsreguleringsprocenten, jf. lov om en  

 satsreguleringsprocent.
For hvert af årene 1995-97 forhøjes  

 tilskuddet med én procent ud over satsreguleringsprocenten svarende  

 til den nedregulering, der følger af forhøjelsen af  

 arbejdmarkedsbidragene.
Tilskuddet fordeles til de pågældende  

 kommuner efter befolkningstal, antal 16-19- årige, transporteret  

 fragtmængde og sejltid.
Stk. 4. Indenrigsministeren kan yde tilskud til kommuner med  

 henblik på at støtte unge, der under uddannelse efter  

 folkeskolen nødsages til at fraflytte øer, der er en del af en  

 kommune.
Tilskud kan ligeledes ydes af de kommuner og amtskommuner, hvori  

 øerne er beliggende.
§ 2 I lov nr. 1094 af 29. december 1997 om trafikstøtte  

 til de mindre øer foretages følgende ændringer:
 1. § 1, stk. 1, affattes således:
 § 1. For at sikre levevilkårene for  

 beboerne i de små øsamfund yder indenrigsministeren og de  

 amtskommuner og kommuner, hvori øerne er beliggende, tilskud til  

 færgedrift og investeringer i færger og færgelejer.
 Stk. 2. Indenrigsministeren fastsætter,  

 hvilke færgeruter loven omfatter.
»For at sikre levevilkårene for beboerne i de  

 små øsamfund yder indenrigsministeren tilskud til de  

 amtskommuner og kommuner, hvori øerne er beliggende, til  

 amtskommunernes og kommunernes betaling i henhold til lov om færgefart  

 for varetagelsen af samfundets interesser i driften af de færgeruter,  

 der er omfattet af denne lov, jf. stk. 2. Indenrigsministeren yder  

 endvidere tilskud efter § 4 til investeringer i færger og  

 færgelejer.« 2. § 1, stk. 3, affattes således:
 Stk. 3. Indenrigsministeren fastsætter  

 de nærmere vilkår for tilskud og regler for afregning af  

 tilskud.
»Stk. 3. Indenrigsministeren fastsætter  

 nærmere regler om tilskud efter denne lov.« Stk. 4. Indenrigsministeren kan fastsætte, at der kan  

 ydes tilskud efter stk. 1 til vedligeholdelse af vejforbindelser til  

 Mandø.
 3. I § 1, stk. 4, ændres »kan  

 fastsætte, at der kan ydes tilskud efter stk. 1« til: »yder  

 tilskud«.
 § 2. De tilskud, som indenrigsministeren yder til  

 færgedrift, fastsættes på de årlige  

 bevillingslove.
 4. I § 2 ændres »De tilskud, som  

 indenrigsministeren yder til færgedrift« til: »Bevillingen til statens  

 tilskud som nævnt i § 1, stk. 1«.
 § 3. De amtskommuner, hvori øerne er beliggende, skal  

 årligt yde mindst samme tilskud til færgedrift efter § 1 som  

 staten, medmindre indenrigsministeren bestemmer andet.
 5. I § 3, stk. 1, ændres »mindst samme  

 tilskud til færgedrift efter § 1 som staten« til: »en  

 egenfinansieret betaling til færgedrift af mindst samme  

 størrelse som statens tilskud som nævnt i § 1,  

 stk. 1«.
 Stk. 2. Inden for amtskommunen skal de kommuner, hvori  

 øerne er beliggende, tilsammen årligt yde mindst samme tilskud  

 til færgedrift som staten, medmindre indenrigsministeren bestemmer  

 andet.
 6. I § 3, stk. 2, ændres »mindst samme  

 tilskud til færgedrift som staten« til: »en egenfinansieret betaling  

 til færgedrift af mindst samme størrelse som statens tilskud som  

 nævnt i § 1, stk. 1«.
 7. I § 3, stk. 3, affattes således:
 Stk. 3. Inden for amtskommunen fordeles amtskommunens og  

 kommunernes tilskud til færgedrift mellem færgeruterne på  

 samme måde som statens tilskud til færgedrift efter § 1,  

 medmindre amtskommunen og kommunerne er enige om en anden fordeling.
»Stk. 3. Inden for amtskommunen fordeles  

 amtskommunens og kommunernes betaling som nævnt i § 1,  

 stk. 1, for færgedrift mellem færgeruterne på samme  

 måde som statens tilskud som nævnt i § 1, stk. 1,  

 medmindre amtskommunen og kommunerne er enige om en anden fordeling.« § 4. Kommuner og amtskommuner, der har optaget lån til  

 investeringer i færger og færgelejer til færgeruter  

 omfattet af loven, modtager tilskud til betaling af ydelsen på  

 lånene, jf. dog stk. 5.
 Stk. 2 .
 Stk. 3 .
 Stk. 4 .
 Stk. 5 .
 8. I § 4, stk. 1, ændres »til  

 færgeruter omfattet af loven« til: «, som ejes af kommunen eller  

 amtskommunen med henblik på drift af en færgerute omfattet af  

 loven, jf. § 1, stk.2«.
§ 3 Stk. 1. Loven træder i kraft den 1. juli 1999, dog  

 træder § 2 først i kraft den 1. januar 2000.
 Stk. 2. § 1 har virkning fra og med tilskudsåret  

 2000.
 Stk. 3. For lån som nævnt i § 4, stk. 1,  

 i lov nr. 1094 af 29. december 1997 om trafikstøtte til de mindre  

 øer, der er optaget før den 1. januar 2000, ydes tilskud til  

 betaling af ydelse på lånene efter de hidtil gældende  

 regler.
 Stk. 4. Statens generelle tilskud til kommunerne efter  

 § 10 i lov om kommunal udligning og generelle tilskud til kommuner og  

 amtskommuner nedsættes med virkning fra og med tilskudsåret 2000  

 med 4 mio. kr.
