Efter forhandling med Landbrugsministeriet finder nærværende Ministerium  

 Anledning til at henlede Opmærksomheden paa, at Brugere af de til  

 præsteembederne hørende Skove under visse Betingelser med Fordel vil kunne  

 indmelde sig i de af Landbrugsministeriet i Medfør af Lov Nr. 111 af 1. Marts  

 1919 godkendte Smaaskovsforeninger.
I Forbindelse hermed skal man bemærke  

 følgende:
I de til Præsteembederne hørende Skove maa der i Henhold til <pa 29,  

 stk. 2, i Lov nr. 144 af 28. April 1931, jfr.Regulativ af 14. Oktober 1924  

 <pa 8, ikke hugges, plantes eller foretages større Jordarbejder uden efter  

 Anvisning af Statens Tilsynsførende med de private Skove i det paagældende  

 Amt.
Saafremt der ønskes foretaget Hugst i Skoven, skal Tilladelse hver Gang  

 gives af den Tilsynsførende efter et foretaget Eftersyn.
Dagpenge og  

 Befordringsgodtgørelse m.v. til den Tilsynsførende skal udredes af Brugeren  

 af Skoven.
Saafremt Brugeren af en Præstegaardsskov indmelder Skoven i en af de af  

 Landbrugsministeriet godkendte Smaaskovsforeninger, træffer  

 Smaaskovsforeningens Konsulent de fornødne Aftaler angaaende Skovens Drift  

 med Statens Tilsynsførende i det paagældende Amt.
Hugningsattest udstedes af  

 den Tilsynsførende for 5 Aar ad Gangen.
 Den ovenomhandlede Begunstigelse bortfalder dog, saafremt vedkommende  

 Bruger ikke nøje følger de af den Tilsynsførende givne Forskrifter med hensyn  

 til Skovens Behandling, ligesom Begunstigelsen kun kan meddeles, naar den  

 paagældende Skov med hele sit Areal er indgaaet i en Smaaskovsforening.
 Det paahviler Smaaskovsforeningens Konsulent at indberette til den  

 tilsynsførende, saafremt Brugeren udmelder sig af Smaaskovsforeningen, i  

 hvilket Tilfælde Begunstigelsen ligeledes bortfalder.
 Et Vilkaar for Optagelse i en Smaaskovsforening er det derhos, at  

 vedkommende Præstegaardsskovs Areal ikke overstiger 50 ha.
 Ved at være indmeldt i en Smaaskovsforening opnaar Brugeren, at  

 Konsulenten foretager Udvisning i saavel yngre som ældre Bevoksninger og yder  

 Vejledning ved Sortering, Opmaaling og Salg af Gavntræ. Konsulenten yder  

 endvidere Assistance ved Indkøb af Planter og Vejledning ved forefaldende  

 Kulturarbejder, ligesom han i mange Tilfælde assisterer ved Regnskabsføring.
Nærværende Ministerium vil efter det anførte betragte Indmeldelse i en af  

 de af Landbrugsministeriet godkendte Smaaskovsforeninger som en  

 hensigtsmæssig Foranstaltning til Gavn for Driften af præstegaardsskoven og  

 tillige som økonomisk fordelagtig for Brugeren.
Den til enhver Tid værende  

 Bruger - Præsten eller, hvis han ikke ønsker at overtage Driften af Skoven,  

 Menighedsraadet - er berettiget til for sin Brugstid at indmelde  

 præstegaardsskoven i Smaaskovsforeningen for det omraade, hvortil Skoven  

 hører, og maa da afholde det dermed forbundne Kontingent.
Udgift til Dagpenge  

 og Befordringsgodtgørelse m.v. til Konsulenten er indbefattet under  

 Kontingentet til Smaaskovsforeningen.
 Det fornødne Antal Eksemplarer af nærværende Cirkulære vedlægges til  

 Omdeling blandt Provstiudvalgene og Menighedsraadene.
 Kirkeministeriet, den 28. Oktober 1944.
 P.M.V.
Th.
Thomsen.
 /Louis Petersen.
 Eksp.sekr.
