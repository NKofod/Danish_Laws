Nr BTL 137 Betænkning over Forslag til lov om ændring af lov om kommunernes styrelse  

 (Forvaltningsrevision m.v.)   

 Nr L 137 1996-97, 1. samling Afgivet af Kommunaludvalget Afgivet: 19970403 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget to skriftlige henvendelser fra Foreningen  

 af Statsautoriserede Revisorer og Foreningen af Registrerede Revisorer.
 Et af udvalgets spørgsmål og indenrigsministerens svar herpå er optrykt  

 som bilag til betænkningen.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer) lovforslaget til vedtagelse  

 uændret.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
Mindretallet finder, at forvaltningsrevision er et godt styringsmiddel for  

 den kommunale forvaltning.
Mindretallet mener også, det er positivt, at mere  

 end 200 kommuner efterhånden ad frivillighedens vej har indført  

 forvaltningsrevision for at udnytte ressourcerne bedst muligt.
 Ved en frivillig mulighed for kommunerne findes den bedste motivation til  

 at få det maksimale udbytte af en given revisionsrapport.
 Den maksimale kvalitet opnås ikke ved statslig centralstyring, men derimod  

 ved at kommunerne selv finder frem til de effektive redskaber som f.eks.  

 udlicitering og privatisering.
 Mindretallet finder det betænkeligt, at man ad lovgivningens vej vil  

 pålægge samtlige kommuner pr. dato at indføre forvaltningsrevision på alle  

 områder.
 Endelig finder mindretallet, at lovforslaget udtrykker en umyndiggørende  

 holdning i forhold til det kommunale selvstyre, idet det er mindretallets  

 opfattelse, at de kommunale råd allerede i dag er deres ansvar bevidst om  

 bedst mulig ressourceudnyttelse.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF)  

 Torben Rechendorff (KF) Jens Jørgensen (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
Bilag Et af udvalgets spørgsmål til indenrigsministeren og dennes besvarelse  

 heraf Spørgsmål 4:
Medfører statsrevisorernes anbefalinger altid lovgivning? Svar:
 Jeg skal bemærke, at langtfra alle anbefalinger fra statsrevisorerne har  

 karakter af anbefalinger om tilvejebringelse af lovgivning.
 Statsrevisoratet har oplyst, at der ikke i statsrevisoratet er foretaget  

 en opgørelse over, i hvilket omfang statsrevisorernes anbefalinger har  

 medført lovgivning.
Ændringsforslag Af Aage Brusgaard (FP):
 Til § 1 1) Efter nr. 1 indsættes som nyt nummer:
 »01. § 42, stk. 2, 1. pkt., affattes således:
»Revisionen skal omfatte alle under kommunalbestyrelsen henhørende  

 regnskabsområder samt regnskaber for selvejende institutioner, med hvilke  

 kommunalbestyrelsen har indgået overenskomst med henblik på opfyldelsen af de  

 i lovgivningen pålagte forpligtelser.«» Bemærkninger Til nr. 1 Efter Fremskridtspartiets opfattelse bør der også indføres  

 forvaltningsrevision i kommunale fællesskaber og halvkommunale institutioner  

 m.v. som f.eks. affaldssorteringsfællesskaber, trafikselskaber og lignende.  

 Ændringsforslaget har til formål at pålægge også disse institutioner og  

 selskaber m.m. forvaltningsrevision.
 Selv om forvaltningsrevisionen gøres obligatorisk også for disse kommunale  

 fællesskaber og halvkommunale institutioner m.v., vil det efter  

 Fremskridtspartiets opfattelse ikke hindre de pågældende institutioner og  

 selskaber i selv at beslutte, hvem der skal udføre revisionen, forudsat at  

 der er tale om en sagkyndig revision, der kan godkendes af  

 tilsynsmyndigheden, jf. § 42, stk. 1.
