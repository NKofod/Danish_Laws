 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
Undervisningsministeren bemyndiges til at yde Københavns Teknikum statslån  

 til dækning af udgifterne ved erhvervelse af arealer ved Sømose i  

 Ballerup-Måløv kommune til opførelse af et nyt teknikum.
Erhvervelsen af  

 arealerne kan om nødvendigt gennemføres ved ekspropriation efter reglerne i  

 lov om fremgangsmåden ved ekspropriation vedrørende fast ejendom.
 Givet på Amalienborg, den 4. juni 1965.
 Under vor Kongelige Hånd og Segl.
 FREDERIK R.
