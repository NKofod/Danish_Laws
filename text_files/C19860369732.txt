A.
Arbejdstiden kendes.
 Som hovedregel er det antallet af beskæftigede timer, der er grundlag for  

 beregningen af ATP-bidraget.
 I nedenstående oversigt er vist bidragets størrelse for lønmodtagere, der  

 hos samme arbejdsgiver er beskæftiget i de i oversigten anførte antal timer,  

 samt bidraget pr. time for løsarbejdere:
ATP-bidragets størrelse Det er ikke nødvendigt at foretage en helt nøjagtig opgørelse af  

 arbejdstiden.
Det vil være tilstrækkeligt - og i de fleste tilfælde også  

 muligt - at fastslå, inden for hvilket timeinterval arbejdstiden ligger; om  

 den f.eks. udgør mellem 10 og 20 timer ugentlig, respektive mellem 43 1/3 og  

 86 2/3 time månedlig.
For løsarbejdere (f.eks. havnearbejdere og daglejere)  

 skal der dog altid betales bidrag for hver præsteret arbejdstime, selv om  

 arbejdstiden hos den enkelte arbejdsgiver har været mindre end 10 timer på en  

 uge.
B.
Arbejdstiden kendes ikke.
For de undtagelsestilfælde, hvor arbejdstiden ikke kendes eller ikke kan  

 opgøres, har loven fastsat en særlig omregningsregel.
I sådanne tilfælde  

 beregnes timetallet ved at dividere den ugentlige eller månedlige lønindtægt  

 med den gennemsnitlige timeløn i april kvartal for ikke-faglærte mandlige,  

 respektive kvindelige arbejdere i hele landet.
 Danmarks Statistik har nu offentliggjort den gennemsnitlige timeløn for  

 april kvartal 1986. For beskæftigelse i 1987 (1. januar - 31. december)  

 gælder herefter følgende timeløn ved udregning af timetallet for  

 lønmodtagere, hvis arbejdstid ikke kendes eller ikke kan opgøres:
 Oversigten gælder kun for beskæftigelse i året 1987. Den anvendes således  

 første gang ved beregningen af bidrag for januar kvartal 1987, der skal  

 indbetales pr. 1. april 1987.
 Beløbene må ventes at blive ændret, når de gennemsnitlige timelønninger  

 for april kvartal 1987 foreligger i slutningen af 1987. Nærmere orientering  

 om de ændrede beløb vil til den tid blive givet fra ATPhuset.
 Indberetning af ATP-bidrag for kalenderåret 1986.
 ATP-bidrag for beskæftigelse i 1986 skal som hovedregel indberettes for  

 hver enkelt lønmodtager på den oplysningsseddel, som indsendes til  

 ligningsmyndighederne senest den 20. januar 1987.
Arbejdsgivere, der ikke har pligt til at indsende oplysningsseddel til  

 ligningsmyndighederne (f.eks. ved beskæftigelse af privat hushjælp), skal  

 indberette ATP-bidrag for 1986 på særlige indberetningslister, der rekvireres  

 i ATPhuset.
Listerne tilbagesendes i udfyldt stand til ATPhuset senest den  

 20. januar 1987.
 Yderligere oplysninger om ATP-ordningen findes i »Vejledning om  

 ATP«, som kan fås i pengeinstitutter, arbejdsformidlingskontorer,  

 kommunekontorer samt ATPhuset.
