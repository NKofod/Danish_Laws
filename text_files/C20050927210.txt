Cirkulæreskrivelse  

 om styrkelse af samarbejdet mellem  

  

 fødevareregionerne og politikredsene i dyreværnssager (Til samtlige politimestre og Politidirektøren i  

 København) 1.  

  

 Med henblik på at  

 styrke politiets og anklagemyndighedens arbejde i dyreværnssager besluttede  

 Politimesterforeningen på et møde den 20. januar 2003 efter drøftelse med  

 Justitsministeriet at nedsætte en arbejdsgruppe, hvor man i samarbejde med  

 blandt andet veterinære eksperter fik til opgave at udarbejde en manual for  

 politikredsenes behandling af dyreværnssager.
Arbejdsgruppen fik desuden til  

 opgave at overveje, om der er behov for et styrket samarbejde mellem de  

 lokale  

 fødevareregioner og de enkelte politikredse og i givet fald komme med forslag  

 til, hvordan samarbejdet kan styrkes.
Endelig skulle arbejdsgruppen virke som  

 styregruppe for arbejdet med udvikling af en efteruddannelse om  

 dyreværnssager  

 for polititjenestemænd og politiets jurister, hvor eksperter fra blandt andet  

 Rigsadvokaten og Fødevarestyrelsen underviser.
Justitsministeriet har  

 ved brev af 16. juni 2004 modtaget Politimesterforeningens arbejdsgruppes  

 anbefalinger til, hvordan samarbejdet mellem landets fødevareregioner og  

 politikredse kan styrkes.
Politimesterforeningens arbejdsgruppes anbefalinger  

 vedlægges.
 Det fremgår af  

 arbejdsgruppens anbefalinger om et styrket samarbejde mellem  

 fødevareregionerne  

 og politikredsene, at fødevareregionerne og politikredsene som de  

 væsentligste  

 myndighedsaktører bør samarbejde på alle de områder, hvor deres opgaver kun  

 kan  

 løses efter inddragelse af begge myndigheder.
2.  

  

 Det eksisterende  

 samarbejde mellem fødevareregionerne og politikredsene bør efter  

 arbejdsgruppens  

 opfattelse styrkes ved, at der årligt afholdes et møde mellem  

 fødevareregionen  

 og politikredsene i regionens område.
På de årlige møder skal man bl.a.  

 drøfte  

 aktuelle fokusområder og myndighedernes sagsbehandling indenfor forskellige  

 typer af sager, ligesom det vil være et oplagt forum til faglig  

 opdatering/ajourføring af hinanden.
Det forudsættes, at deltagerne i de  

 årlige  

 møder udpeges af hver af de implicerede myndigheder, men der bør efter  

 arbejdsgruppens opfattelse indgå ansatte på såvel ledelsesniveau som  

 sagsbehandlerniveau.
 Justitsministeriet skal  

 på denne baggrund anmode politimestrene om, at politikredsene i hver enkelt  

 fødevareregions område mindst én gang årligt afholder et møde med  

 fødevareregionen.
Inden for hver  

 fødevareregions geografiske område udpeges én politimester som ansvarlig for,  

 at der afholdes et årligt møde mellem fødevareregionen og politikredsene i  

 regionens  

 område.
Justitsministeriet har valgt at udpege følgende politimestre som  

 ansvarlige:
Fødevareregion Esbjerg: Politimesteren i Esbjerg Fødevareregion Fyn: Politimesteren i Odense Fødevareregion Herning: Politimesteren i Herning Fødevareregion København og Nordøstsjælland: Politidirektøren i  

 København Fødevareregion Nordjylland: Politimesteren i Aalborg Fødevareregion Ringsted: Politimesteren i Ringsted Fødevareregion Sønderjylland: Politimesteren i Haderslev Fødevareregion Vejle: Politimesteren i Vejle Fødevareregion Viborg: Politimesteren i Viborg Fødevareregion Århus: Politimesteren i Århus Justitsministeriet skal  

 på denne baggrund anmode om, at de ansvarlige politimestre inden udgangen af  

 2005 forestår afholdelsen af et første møde mellem fødevareregionen og  

 politikredsene i regionens område.
Justitsministeriet skal endvidere anmode  

 de  

 ansvarlige politimestre om fremover at forestå afholdelsen af et årligt møde  

 mellem fødevareregionen og politikredsene i regionens område.
3.  

  

 Arbejdsgruppen  

 anbefaler endvidere, at der dannes regionale netværk med repræsentanter for  

 fødevareregionen og politikredsene i området.
Formålet med netværket skal  

 være,  

 at der som supplement til de årlige fællesmøder skabes et forum af særligt  

 sagkyndige, som ved udvikling af et gensidigt personkendskab vil formå mere  

 uformelt at kommunikere og informere hinanden hurtigt og effektivt til gavn  

 for  

 myndighedernes opgaveløsning.
 Justitsministeriet skal  

 på denne baggrund anmode om, at de ovenfor udpegede politimestre i  

 forbindelse  

 med afholdelsen af det første årlige møde mellem fødevareregionen og  

 politikredsene  

 sikrer, at der udpeges mindst én person fra hver kreds, som kan indgå i et  

 netværk som beskrevet ovenfor, samt at de ovenfor udpegede politimestre  

 forestår etableringen af et sådant netværk.
4.  

  

 Endelig anbefaler  

 arbejdsgruppen, at der i de enkelte politikredse som supplement til  

 netværkene  

 etableres en kontaktpersonordning med deltagelse af en repræsentant for en  

 dyreværnsorganisation.
Kontaktpersonen fra en dyreværnsorganisation skal  

 blandt  

 andet kunne kommunikere uformelt med myndighedens kontaktperson med respekt  

 for  

 myndighedernes iagttagelse af de gældende regler om tavshedspligt.
 Justitsministeriet skal  

 på denne baggrund anmode om, at der som beskrevet i arbejdsgruppens  

 anbefalinger,  

 og efter drøftelse i de regionale netværk, i hver enkelt politikreds snarest  

 muligt  

 søges etableret en kontaktpersonsordning med deltagelse af én eller flere  

 repræsentanter fra lokale eller landsdækkende dyreværnsorganisationer.
 5.  

  

 Hvis en politikreds  

 strækker sig over to fødevareregioners område, bør den pågældende politikreds  

   

 i det omfang det er relevant  etablere det ovennævnte samarbejde med  

 begge  

 fødevareregioner.
Justitsministeriet, den 14. april  

 2005 Anne Tønnes Bilag 1 Politimesterforeningen  Arbejdsgruppen  

 vedrørende dyreværnssager Styrket samarbejde mellem fødevareregionerne og  

 politikredsene Dyreværnslovens generelle formål er at sikre, at dyr  

 behandles forsvarligt og beskyttes bedst muligt mod smerte, lidelse, angst,  

 varigt men og væsentlig ulempe, jfr. § 1.
 De bestemmelser i loven eller de i medfør af loven  

 udstedte bekendtgørelser, som indeholder specifikke regler om, hvordan dyr  

 skal  

  og ikke må  behandles, retter sig primært mod de personer, der  

 holder dyr.
 Til at påse, at lovens bestemmelser overholdes, er i en  

 række bestemmelser i loven og bekendtgørelserne fastsat pligter for  

 forskellige  

 myndigheder, råd og dyrlæger.
 Den væsentligste tilsyns- og kontrolvirksomhed udøves af  

 fødevareregionerne, jfr. §  

 24 a.
 Politiets virksomhed på området vedrører dels administrative  

 opgaver i forbindelse med godkendelse og tilsyn af visse former for hold af  

 og  

 handel med dyr, dels efterforskning og påtale af overtrædelser af  

 dyreværnslovgivningen.
 Fødevareregionerne og politikredsene bør som de  

 væsentligste myndighedsaktører samarbejde på alle de områder, hvor deres  

 opgaver kun kan løses efter inddragelse af begge myndigheder.
Arbejdsgruppen anbefaler 1.  

 	  

 afholdelse af  

  

 årlige møder  

  

 mellem fødevareregionen og  

 politikredsene i regionens område 2.  

 	  

 dannelse af  

  

 regionale netværk  

  

 med repræsentanter  

 for fødevareregionen og politikredsene 3.  

 	  

 som supplement til  

 netværkene etablering af en  

  

 kontaktpersonordning  

  

 i politikredsene.
1. Årlige møder Arbejdsgruppen anbefaler, at der afholdes årlige møder  

 mellem fødevareregionerne og politikredsene i området.
 Den betydelige offentlige interesse for dyrevelfærd,  

 omfanget af fødevareregionernes og politikredsenes kontrol-, tilsyns- og  

 undersøgelsesvirksomhed og myndighedernes sammenfaldende interesse for og  

 pligt  

 til effektiv indsats tilsiger faste årlige møder.
På en række andre særlovsområder, hvor politiet  

 samarbejder med andre offentlige myndigheder om lovgivningens overholdelse,  

 er  

 etableret faste rutiner, hvori årlige  eller oftere  møder  

 indgår.
Det gælder  

 for eksempel samarbejdet mellem politiet og told- og skattemyndighederne om  

 skatte-, afgifts- og toldlovgivningen.
 På årlige møder kan blandt andet følgende emner indgå i  

 drøftelserne:
 1.  

 	  

 Aktuelle  

 fokusområder.
 2.  

 	  

 Myndighedernes  

 sagsbehandling i dyreværnssager, herunder sager fra slagterier og andre  

 transportsager.
 3.  

 	  

 Myndighedernes  

 sagsbehandling indenfor tilladelsesområdet, hvor begge myndigheder er  

 involveret.
 4.  

 	  

 Kompetencer for  

 medarbejdere, som indgår i netværket.
 5.  

 	  

 Faglig opdatering /  

 ajourføring.
 Deltagere i de årlige møder  

 udpeges af hver af de implicerede myndigheder, men der bør efter  

 arbejdsgruppens  

 opfattelse indgå ansatte på såvel ledelses- som sagsbehandlerniveau.
2. Netværk Arbejdsgruppen anbefaler, at der mellem fødevareregionerne  

 og politikredsene i området etableres et netværk, hvor hver politikreds  

 udpeger  

 mindst én medarbejder, og regionen udpeger et antal medarbejdere.
 Formålet med netværket skal være, at der skabes et forum  

 af særligt sagkyndige, som ved udvikling af et gensidigt personkendskab vil  

 formå mere uformelt at kommunikere og informere hurtigt og effektivt til gavn  

 for myndighedernes opgaveløsninger.
 Kommunikationen og informationen vil primært vedrøre  

 enkeltsager, som behandles i den enkelte politikreds og vil derfor typisk  

 foregå mellem en netværksperson i fødevareregionen og netværkspersonen i den  

 involverede politikreds.
Men i nogle sager kan mere end én politikreds være eller  

 blive involveret.
Det vil indebære, at netværkspersonerne i de enkelte  

 politikredse vil kommunikere med hinanden, og eventuelt også, at flere  

 netværkspersoner i fødevareregionen kommunikerer indbyrdes.
Denne udvikling  

 vil  

 tilfredsstille behovet for effektivt samarbejde mellem politikredsene i sager  

 med kredsgrænseoverskridende overtrædelser, og der vil endvidere ske en  

 vidensudveksling til gavn for efterforskningens og påtalens kvalitet  

 generelt.
 Derfor anbefaler arbejdsgruppen, at netværksordningen  

 gennemføres og praktiseres som et forum, der både kan kommunikere i aktuelle  

 anledninger og mødes på tværs af kredsene eller regionalt efter behov   

 som  

 supplement til de årlige fællesmøder, nævnt ovenfor.
3. Kontaktpersonordning Arbejdsgruppen anbefaler, at der i de enkelte politikredse  

 etableres en kontaktpersonordning med deltagelse af en repræsentant for en  

 dyreværnsorganisation.
 Arbejdsgruppen har taget ad notam, at der på andre  

 særlovsområder, senest på området vedrørende illegal arbejdskraft, er dannet  

 regionale netværk og kredsbaserede kontaktpersonordninger, hvor ikke alene de  

 involverede myndigheder  blandt andet politi- og told- og  

 skattemyndigheder   

 men også arbejdsmarkedets parter deltager som interessenter.
Arbejdsgruppen har samtidig erfaring for, at en god og  

 saglig dialog mellem lokale myndigheder og private interesseorganisationer  

 kan  

 fremme en gensidig forståelse for myndighedens dispositioner og  

 opgaveløsninger, og for interesseorganisationens indsats.
En sådan dialog kan  

 samtidig medvirke til at undgå misforståelser og deraf følgende unødig og  

 forkert offentlig eksponering.
 Kontaktpersonen fra en dyreværnsorganisation skal kunne  

 kommunikere uformelt med myndighedens kontaktperson, med respekt for  

 myndighedernes iagttagelse af gældende regler om tavshedspligt.
Arbejdsgruppen har drøftet et sådant initiativ med Dyrenes  

 Beskyttelse.
Denne forening har en landsdækkende organisering, den besidder  

 fagkundskab vedrørende alle dyrearter, og den er repræsenteret i forskellige  

 nationale udvalg.
Dyrenes Beskyttelse har tilsluttet sig initiativet og givet  

 tilsagn om, at lokale repræsentanter for foreningen vil kunne udpeges som  

 kontaktpersoner.
Arbejdsgruppen vurderer, at repræsentanter for Dyrenes  

 Beskyttelse  

 på dækkende vis vil kunne varetage behovet for kontakt mellem myndighederne  

 og  

 dyreværnsforeninger.
 Arbejdsgruppen udelukker ikke herved, at personer fra andre  

 dyrevelfærdsforeninger knyttes til kontaktpersonordningen efter lokal  

 beslutning.
