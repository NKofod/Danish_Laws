Ansøgning om patent på »fremgangsmåde til fremstilling af et  

 batteri bestående af oven på hinanden stablede celler« blev afslået af  

 Patentdirektoratet med den begrundelse, at opfindelsen manglede  

 opfindelseshøjde.
Denne afgørelse indbragte klageren for Patentankenævnet og  

 fremhævede, at fremgangsmåden især havde betydning, når mange batterier  

 skulle stables oven på hinanden med henblik på at forhindre, at batterivæske  

 sivede ud.
Fremgangsmåden havde overaskende vist sig at gøre batteriet helt  

 tæt og udgjorde en maskinel og økonomisk besparelse.
Ankenævnte udtalte, at  

 det ansøgte fandtes at adskille sig fra kendt teknik og at den angivne  

 overraskende tekniske virkning fandtes tilstrækkeligt sandsynliggjort.
Det af  

 direktoratet anførte var således ikke til hinder for udstedelse af patent.
År 1988, den 30. november afsagde patentankenævnet (Grønning-Nielsen, Hans  

 Chr.
Thomsen, Franck, Laubst, Asger Nielsen) følgende k e n d e l s e i sagen j.nr.
P. 30/87: Klage fra A/S Hellesens, Søborg, v/Patentbureau Chas.
Hude over patentdirektoratets afgørelse af 8. september 1987 af patentansøgning nr.  

 4547/85.
Den 4. oktober 1985 indleverede klageren en ansøgning om patent på  

 »fremgangsmåde til fremstilling af et batteri bestående af oven på  

 hinanden stablede celler«.
Ansøgningens krav lød således:
 »1. Fremgangsmåde til fremstilling af et batteri bestående af en  

 eller flere oven på hinanden stablede celler, der er integrerende forbundet  

 langs omkredsen, hvor hver celle har en zinkanode (5), en alkalisk  

 elektrolyt, en katode (3) af kviksølvoxid, sølvoxid eller brunsten eller en  

 blanding heraf, og en celleindkapsling i form af en plastskål (1), hvor der  

 såvel indvendigt som udvendigt på bunden (8) af hver skål er anbragt en  

 terminalplade (6,7), som ligger an mod et væsentligt areal af bundens yder-  

 og inderside, idet i hvert fald den ene terminalplade (7) har mindst en  

 fremspringende knop (9), som strækker sig gennem et i forhold til bundens  

 diameter relativt lille hul (8a) i skålens bund (8) og er således forbundet  

 med den anden terminalplade (6) ved punktsvejsning, at pladerne (6,7) klemmer  

 om og under tryk ligger an mod materialet i skålbunden, som er af eller  

 inkorporerer elastomert materiale, k e n d e t e g n e t ved, at der inden  

 punktsvejsningen af terminalpladerne tilføres en tætnende masse (10) til  

 hullet (8a) i skålens bund, idet den tætnende masse under punktsvejsningen  

 presses til side.
 2. Fremgangsmåde ifølge krav 1, k e n d e t e g n e t ved, at den tætnende  

 masse udgøres af bitumen iblandet et opløsningsmiddel, såsom mineralsk  

 terpentin.
 3. Fremgangsmåde ifølge krav 1, k e n d e t e g n e t ved, at der til  

 punktsvejsningen anvendes i hvert fald en afrundet elektrode.
 4. Fremgangsmåde ifølge krav 1, k e n d e t e g n e t ved, at der til  

 punktsvejsningen anvendes en forholdsvis spids elektrode og en i hovedsagen  

 plan elektrode.
5. Fremgangsmåde til fremstilling af et batteri bestående af oven på  

 hinanden stablede celler, i hovedsagen som ovenfor beskrevet under henvisning  

 til tegningen.« Direktoratet udtalte i skrivelse af 14. juli 1986:
 »1. Som det også fremgår af beskrivelsen til nærværende ansøgning,  

 adskiller opfindelsen sig udelukkende fra den teknik, der kendes fra DK  

 patentskrift nr. 144.449 ved, at der under fremstillingen anvendes en  

 tætningsmasse omkring polgennemføringerne i stedet for 0-ringe.
 2. Fra DK fremlæggelsesskrift nr. 132.726, DE fremlæggelsesskrift nr. 23  

 23 917, DE offentliggørelsesskrift nr. 25 27 576, GB patentansøgning nr.  

 2.064.204, m.fl. er det kendt at anvende bitumen, asfalt og andre, som  

 plastiske materialer til tætning af et elektrisk batteri omkring dettes  

 poler.
 3. Andre tilsvarende fremgangsmåder til tætning af en polbolts  

 gennemføring gennem et batteris låg kendes fra US patentskrifterne nr.  

 4.076.908, nr. 4.326.016, nr. 4.245.014, nr. 2.024.637 og nr. 1.675.978, samt  

 fra DE fremlæggelsesskrift nr. 24 20 879.
 4. Opfindelsen ses kun at bestå i en umiddelbart indlysende anvendelse af  

 ovennævnte kendte tætningsmidler til udførelse af den tætning, som ifølge  

 ovennævnte DK patentskrift nr. 144.449 udføres ved hjælp af en 0-ring.
5. Ansøgningen skønnes derfor ikke at omhandle en patenterbar  

 opfindelse.« Klageren fremsendte herefter med skrivelse af 3. september 1986 følgende  

 nye patentkrav:
 »1. Fremgangsmåde til fremstilling af en terminalgennemføring til et  

 batteri bestående af en eller flere oven på hinanden stablede celler, der er  

 integrerende forbundet langs omkredsen, hvor hver celle har en zinkanode (5),  

 en alkalisk elektrolyt, en katode (3) af kviksølvoxid, sølvoxid eller  

 brunsten eller en blandig heraf og en celleindkapsling i form af en plastskål  

 (1), hvor der såvel indvendigt som udvendigt på bunden (8) af hver skål er  

 anbragt en terminalplade (6,7), som ligger an mod et væsentligt areal af  

 bundens yder- og inderside, idet i hvert fald den ene terminalplade (7) har  

 mindst en fremspringende knop (9), som strækker sig gennem et i forhold til  

 bundens diameter relativt lille hul (8a) i skålens bund (8) og er således  

 forbundet med den anden terminalplade (6) ved punktsvejsning, at pladerne (6,  

 7) klemmer om og under tryk ligger an mod materialet i skålbunden (8), som er  

 af eller inkorporerer elastomert materiale, k e n d e t e g n e t ved, at der  

 inden punktsvejsningen af terminalpladerne tilføres en dråbe af en i og for  

 sig kendt tætnende masse til hullet (8a) i skålens bund (8), idet man  

 udnytter at den tætnende masse (10) under punktsvejsningen presses ud til  

 siden, således at man undgår centreringsproblemer.
 2. Fremgangsmåde ifølge krav 1, k e n d e t e g n e t ved, at der til  

 punktsvejsningen anvendes i hvert fald en afrundet elektrode.
 3. Fremgangsmåde ifølge krav 1, k e n d e t e g n e t ved, at der til  

 punktsvejsningen anvendes en forholdsvis spids elektrode og en i hovedsagen  

 plan elektrode.
 Om modholdene oplyste klageren:
»DE fremlæggelsesskrift nr. 2.323.917 har ikke relation til  

 polgennemføringer i forbindelse med batterier bestående af stablede celler og  

 er derfor ingen nyhedshindring.
Punktsvejsninger er heller ikke omtalt.
 DE offentliggørelsesskrift nr. 2.527.576 omtaler heller ikke  

 punktsvejsninger i forbindelse med polgennemføringer, og er derfor heller  

 ikke nogen nyhedsændring.
De øvrige skrifter synes at være mindre relevante.« Direktoratet afslog derefter ved skrivelse af 8. september 1987  

 ansøgningen med følgende begrundelse:
 1. Det må fastholdes, at det, at forsegle en batteripol ved at påføre en  

 flydende masse, er kendt fra de tidligere modholdte US patentskrifter nr.  

 4.245.014, nr. 4.076.908 og nr. 2.024.637.
 2. Ydermere er det fra ovennævnte US patentskrift nr. 4.245.014 kendt at  

 udføre en sådan tætning, hvor tætningsmassen efter påføring udsættes for pres  

 og klemmes ud mellem to flader: dette sker ifølge den i skriftet angivne  

 fremgangsmåde ved stramning af polboltens møtrik.
 3. Det må på baggrund heraf fastholdes, at den i nærværende ansøgning  

 omhandlede ændring af den fra det ligestilledes tidligere fremdragne DK  

 patentskrift nr. 144.449 kendte fremgangsmåde bestående i anvendelsen af en  

 kendt, flydende tætningsmasse til erstatning af den, ved fremgangsmåden  

 ifølge patentskriftet, anvendte 0-ring er nærliggende for en fagmand.
4. Ansøgningen skønnes derfor vedblivende ikke at omhandle en patenterbar  

 opfindelse.' Denne afgørelse har klageren ved skrivelse af 5. november 1987 indbragt  

 for Patentankenævnet.
 Klageren har i skrivelse af 7. januar 1988 på grundlag af kravene af 3.  

 september 1986 nedlagt påstand om, at direktoratets afgørelse omstødes og at  

 Patentankenævnet godkender opfindelsens patenterbarhed.
 Klageren har bl.a. anført:
 »Det er nyt at foretage en punktsvejsning i forbindelse med et  

 tætningsmiddel.
 Derved opnås en tættere terminalgennemføring end hidtil kendt, hvilket  

 øjensynlig er en følge af, at der under punktsvejsningen sker en opvarmning  

 og derigennemen blødgøring af tætningsmidlet, således at det lettere trænger  

 ud i alle hulrum, hvorefter tætningsmidlet til dels størkner, når  

 punktsvejsningen er afsluttet.
Det skal i den forbindelse nævnes, at der stables 6 celler ovenpå  

 hinanden.
Hvis blot en af terminalgennemføringerne er utæt, må hele batteriet  

 kasseres.
Der må derfor stilles særlig strenge krav til tætheden af  

 terminalforbindelsen.
 Der er således både nyhed og teknisk effekt, og den tekniske effekt er  

 meget væsentlig.
 Det modholdte USA patentskrift nr. 4.245.014 omtaler ikke punktsvejsninger  

 og er således ikke nogen nyhedsændring.
De øvrige modholdte USA patentskrifter nr. 4.076.908 og 2.024.637 omtaler  

 heller ikke punktsvejsninger og er således heller ikke nogen nyhedsændring.  

 Den i dansk patentskrift nr. 144.449 omtalte tætningsring giver en højere  

 kassationsprocent som følge af centreringsproblemerne og er således heller  

 ikke nogen nyhedsændring.« Ankenævnet har behandlet sagen i sit møde den 18. oktober 1988.
 For klageren og med afdelingsleder Erik Hennesø mødte civilingeniør Jørgen  

 Siiger.
 Patentdirektoratet var repræsentere ved konsulent Gunnar Pedersen.
Klageren har navnlig fremført, at en tæt terminalgennemføring især er af  

 betydning, når mange batterier stables oven på hinanden, således at det  

 forhindres, at batterivæske siver ud.
Tidligere har man brugt punktsvejsning  

 på rene svejseflader, og det var ikke givet, at punktsvejsning gennem  

 tætningsmassen var mulig.
Det har imidlertid overraskende vist sig, at  

 fremgangsmåden gør batteiet helt tæt og er velegnet til masseproduktion.
Det  

 er en maskinel og økonomisk besparelse at undgå tætningsringe og problemerne  

 med at centrere disse.
 Ankenævnet skal udtale:
 Det ansøgte findes at adskille sig fra kendt teknik som beskrevet i  

 ankebegrundelsen, og den angivne overraskende tekniske virkning finde  

 tilstrækkeligt sandsynliggjort.
Herefter bestemmes:
 Det i direktoratets afslagsskrivelse af 8. september 1987 anført findes  

 ikke til hinder for udstedelse af patent.
