 Efterløn,  

 bibeskæftigelse, 400 timer, landbrug, ægtefælle I/S.
 Ankenævnet har behandlet XXX klage på vegne af YYY på  

 møde den 8. september 2005.
Nævnet traf denne A F G Ø R E L S E Deres klient får dispensation til at deltage i driften  

 af landbrug samtidig med efterløn som bibeskæftigelse efter 400 timers  

 ordningen.
 Ankenævnet ændrer således direktoratets afgørelse af  

 den ZZ.
B E G R U N D  

 E L S E Arbejdsmarkedets Ankenævn lægger til grund, at Deres  

 klient ejer ejendommen sammen med sin hustru, som har drevet landbruget siden  

 YY.
 Da de begge ejer og dermed må anses som deltagere i  

 driften af landbruget, anses landbruget for et I/S, da et sådant selskab kan  

 stiftes formløst blot ved parternes handlinger når begge parter er ejere.
Når landbruget anses som et I/S, skal Deres klients  

 arbejdsindsats vurderes ud fra hans personlige indsats i virksomheden.
Der  

 skal  

 derfor ikke foretages en vurdering af den samlede indsats i virksomheden.
 Ifølge oplysningerne har Deres klient indtil ophøret på  

 arbejdsmarkedet ikke deltaget med personligt arbejde i virksomhedens drift.
 Deres klients hustru har gennem en længere årrække  

 drevet virksomheden alene.
 Tidsforbruget i virksomheden er omdiskuteret, men må  

 antages maksimalt at udgøre 623,4 timer.
 Ifølge oplysninger givet af Deres klient udføres  

 arbejdet i virksomheden udelukkende af hans hustru.
 På det foreliggende grundlag finder Arbejdsmarkedets  

 Ankenævn, at det er sandsynliggjort, at Deres klients personlige arbejdstid i  

 virksomheden ikke overstiger 400 timer.
 Arbejdsmarkedets Ankenævn har i denne forbindelse især  

 lagt vægt på virksomhedens karakter af et I/S, samt at Deres klient ikke før  

 ophør med lønarbejde har deltaget i virksomhedens drift ved personligt  

 arbejde.
Arbejdsmarkedets Ankenævn skal bemærke, at der bl.a. på  

 grund af indskrænkningen ved ophør med malkebesætning i XX ikke synes at være  

 problemer med størrelsen af dækningsbidrag 1. I den forbindelse skal nævnet  

 påpege, at når ægtefællerne ikke har nogen aftale må andelene i det fælles  

 I/S  

 anses for lige.
Deres klients andel i dækningsbidrag 1 må derfor sættes til  

 halvdelen af det samlede dækningsbidrag 1. Deres klients andel af  

 dækningsbidrag 1 må derfor ikke på noget tidspunkt overskride den fastsatte  

 grænse, som reguleret for 2005 udgør 59.238 kr.
 På grundlag af det fremlagte dækningsbidrag 1 for XX og  

 virksomhedens begrænsninger i antal dyr og areal, anser Arbejdsmarkedets  

 Ankenævn det for sandsynliggjort, at Deres klients andel af dækningsbidrag 1  

 ikke vil overstige grænserne efter 400 timers ordningen i perioden med  

 efterløn.
R E G L E R Ankenævnet henviser til:
 Lov om arbejdsløshedsforsikring m. v., jf.  

 lovbekendtgørelse nr. 708 af 13. august 2003, § 74 f, stk. 4.
 Direktoratet for Arbejdsløshedsforsikringens  

 bekendtgørelse nr. 315 af 20. maj 1999 om selvstændig virksomhed samtidig med  

 efterløn som er ændret ved bekendtgørelse nr. 591 af 22. juni 2001 og nr. 849  

 af 16. oktober 2002 om ændring af bekendtgørelse om selvstændig virksomhed  

 samtidig  

 med efterløn, § 15, stk. 1, 2, 3, og 4.
O P L Y  

 S N I N G E R N E I S A G E N Sagen er afgjort på grundlag af de akter, som ankenævnet  

 har modtaget fra direktoratet.
På ankenævnets vegne xx  

  

 fuldmægtig De kan læse om afgørelsens retlige grundlag på de  

 følgende sider.
Kopi til:  

  

 X, Y og Z Regler Lov om arbejdsløshedsforsikring m. v., jf. lovbekendtgørelse nr. 708 af  

 13. august 2003.
§ 74 f Stk. 4.  

  

 Direktøren for  

 Arbejdsdirektoratet kan tillade, at et medlem kan videreføre eller påbegynde  

 selvstændig virksomhed som bibeskæftigelse i efterlønsperioden, hvis  

 medlemmet  

 sandsynliggør, at arbejdstiden i virksomheden kan holdes under 400 timer pr.  

 år.
Virksomhedens indtægt må ikke overstige 50.000 kr. pr. år.
Beløbet  

 reguleres med satsreguleringsprocenten, jf. lov om en satsreguleringsprocent.  

 Hvis virksomheden drives som interessentskab, medregnes alene medlemmets  

 personlige  

 arbejdstid i virksomheden, og indtægten opgøres alene i forhold til  

 medlemmets  

 ideelle andel af virksomheden.
 Direktoratet for Arbejdsløshedsforsikringens bekendtgørelse nr. 315 af  

 20. maj 1999 om selvstændig virksomhed samtidig med efterløn som er ændret  

 ved  

 bekendtgørelse nr. 591 af 22. juni 2001 og nr. 849 af 16. oktober 2002 om  

 ændring af bekendtgørelse om selvstændig virksomhed samtidig med efterløn:
 § 15.  

  

 Direktøren for Arbejdsløshedsforsikringen kan efter indstilling fra a-kassen  

 tillade drift af selvstændig virksomhed som bibeskæftigelse i perioden med  

 efterløn, jf. § 74 f, stk. 4, i loven.
 Stk. 2.  

  

 Medlemmet  

 skal sandsynliggøre, at den samlede arbejdstid i virksomheden højst udgør 400  

 timer pr. kalenderår, jf. dog stk. 4.
 Stk. 3.  

  

 Virksomhedens  

 indtægt må ikke overstige 50.000 kr. pr. regnskabsår, jf. dog § 16,  

 stk. 2.  

 Ved indtægt forstås virksomhedens dækningsbidrag 1, det vil sige  

 nettoomsætning  

 fratrukket vareforbrug, jf. dog stk. 4.
Stk. 4.  

  

 For  

 interessentskaber skal medlemmet sandsynliggøre, at medlemmets personlige  

 arbejdstid i virksomheden højst udgør 400 timer pr. kalenderår, jf.  

 stk. 2.  

 Indtægten, jf. stk. 3, ved interessentskabet opgøres i forhold til  

 medlemmets ideelle andel af interessentskabet.
Medlemmets virksomhed udgør  

 alene medlemmets ideelle andel af det samlede interessentskab.
