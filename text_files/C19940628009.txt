GENERELLE BEMÆRKNINGER Finansministeriet og Specialarbejderforbundet i Danmark har den 25. marts  

 1994 indgået medfølgende organisationsaftale for specialarbejdere m.fl. i  

 staten.
 Organisationsaftalen udgør sammmen med StK-fællesoverenskomsten af 22.  

 juni 1993 det samlede overenskomstgrundlag.
(se FCIR 6770 19931019) Den hidtidige organisationsaftale af 21. juni 1991 for specialarbejdere  

 m.fl. i statens tjeneste mv. (cirk. af 26. august 1991 APD nr. 81/91) ophæves  

 hermed.
Bemærkninger til organisationsaftalens enkelte bestemmelser Til § 1. Dækningsområdet Organisationsaftalen omfatter samtlige ikke-tjenestemandsansatte  

 specialarbejdere, jernbanearbejdere, postarbejdere og medhjælpere m.fl. i  

 statens tjeneste, medmindre de pågældende allerede er omfattet af en anden  

 organisationsaftale/overenskomst eller en anden organisations  

 forhandlingsret.
Finansministeriet Den 14. april 1994 P.M.V.
 E.B.
Jette Skov ORGANISATIONSAFTALE FOR SPECIALARBEJDERE M.FL.
I STATEN Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens dækningsområde/personkreds Organisationsaftalen gælder alle specialarbejdere og medhjælpere m.fl. i  

 statens tjeneste samt pedelmedhjælpere ved AMU-centrene.
 Stk. 2. Undtaget herfra er specialarbejdere mv., for hvilke der er  

 indgået særskilt overenskomst.
§ 2.  Ansættelsesform Med hensyn til ansættelse på timeløn og overgang til månedsløn gælder  

 fællesoverenskomstens kap.
II.
§ 3.  Løn Lønnen beregnes på grundlag af en årsløn, der svarer til lønnen på  

 skalatrin 9, 10, 11, 12, 13, 14 og 15, der alle er 2-årige på nær skalatrin  

 9, der er 1-årigt.
 Stk. 2. Ved oprykning til skalatrin 15 og ved fratræden bortfalder  

 eventuelt puljetillæg på 1.831,16 kr. eller 2.288,96 kr. (okt. 1984-niveau).  

 Tillæggene udgør pr. 1. april 1993 2.259,70 kr. og 2.887,40 kr. årligt og  

 reguleres i øvrigt som tjenestemænds særlige og generelle tillæg.
 Stk. 3. Til ansatte, der den 1. april 1993 var på sluttrin, ydes ultimo  

 marts 1994 et engangsvederlag på 1.736 kr.
§ 4.  Arbejdstid Arbejdstiden er 37 timer ugentlig.
 Stk. 2. Tidspunktet for arbejdstidens begyndelse og ophør samt spisetiden  

 er den i de enkelte institutioner hidtil gældende.
Stk. 3. Enhver ændring af arbejdstidens begyndelse og ophør kan kun finde  

 sted efter drøftelse med de ansatte.
Kan enighed ikke opnås mellem  

 institutionen og de ansatte, skal spørgsmålet forinden iværksættelse af  

 ændringen gøres til genstand for drøftelse mellem institutionen og forbundets  

 lokalafdeling.
§ 5.  Deltidsansættelse Deltidsansættelse med forholdsmæssig løn vil kunne finde sted for  

 arbejdere, der er fyldt 55 år, under forudsætning af forudgående drøftelse  

 mellem institutionen og forbundet.
§ 6.  Overarbejde Ved overarbejde forstås arbejde ud over 74 timer inden for en samlet  

 periode på 2 arbejdsuger.
Stk. 2. Ved beregning af den højeste arbejdstid medtages sygedage i  

 dageantallet, idet den tjeneste, der skulle have været udført den pågældende  

 dag, samtidig medregnes i arbejdstidsopgørelsen.
Såfremt der ikke for den  

 pågældende dag har været fastsat en bestemt arbejdstid, indgår dagen i  

 arbejdstidsopgørelsen med 7,4 timer, dog med 6 1/6 time, såfremt der på  

 tjenestestedet arbejdes alle ugens 6 hverdage.
Det for hver normperiode (2  

 arbejdsuger) beregnede overarbejde afrundes opad til mangefold af 1/2 time.
Stk. 3. Overarbejde skal afspadseres inden udløbet af efterfølgende  

 kvartal, med mindre særlige forhold gør sig gældende.
Fritiden skal være af  

 samme varighed som det præsterede overarbejde med tillæg af 50 pct., som  

 afrundes opad til hele timer.
Stk. 4. For fritimerne ydes almindelig timeløn.
Når erstatningsfritiden  

 ydes som hele fridage, kan der den enkelte dag højst udlignes 7,4 timer, dog  

 højst 6 1/6 time, såfremt der på tjenestestedet arbejdes alle ugens 6  

 hverdage, jf. stk. 2.
Stk. 5. For den fritid, der ikke er givet inden fristens udløb, samt for  

 overarbejde ud over 5 1/2 time i en enkelt normperiode (2 arbejdsuger),  

 udbetales overarbejdspenge efter de for tjenestemænd gældende satser.
Der  

 bortses i så fald fra det i stk. 3 omhandlede tillæg til fritiden.
 Stk. 6. Som betaling for tilkald uden vagt ydes en mindstebetaling for 3  

 timer.
§ 7.  Arbejdstidsbestemte tillæg Der ydes efter de for tjenestemænd gældende regler natpenge, godtgørelse  

 for tjeneste på lørdage og søn- og helligdage mv., grundlovsdag og  

 juleaftensdag, godtgørelse for delt tjeneste og overarbejdsbetaling, jf. § 6.
§ 8.  Arbejdsbestemte tillæg Til lastbilchauffører, af hvem der kræves kørekort til anhænger, ydes for  

 de timer, hvor de pågældende beskæftiges ved kørsel med lastbiler over 3,5  

 tons, et reguleret tillæg på 4,60 kr. pr. time (okt. 1984-niveau). Tillægget  

 reguleres som tjenestemændenes særlige tillæg.
Stk. 2. Til arbejdere, der i henhold til Arbejdsministeriets  

 bekendtgørelse nr. 136 af 28. marts 1978 om gaffeltruckførercertifikat har  

 certifikat til at føre gaffeltruck, ydes et reguleret tillæg på 1,62 kr. pr.  

 time (okt. 1984-niveau). Tillægget ydes pr. påbegyndt time og kun for den  

 tid, hvori trucken betjenes.
Tillægget reguleres som tjenestemændenes særlige  

 tillæg.
 Stk. 3. Til arbejdere, som i henhold til Arbejdsministeriets  

 bekendtgørelse nr. 509 af 15. oktober 1976 med senere ændringer har  

 kranførercertifikat, ydes for de timer, hvori de pågældende betjener kraner,  

 hvortil der kræves certifikat, et reguleret tillæg på 1,62 kr. pr. time (okt.  

 1984-niveau). Tillægget reguleres som tjenestemændenes særlige tillæg.
§ 9.  Ikrafttræden og opsigelse Organisationsaftalen har virkning fra den 1. april 1993 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1995.
København, den 25. marts 1994 Specialarbejderforbundet  

 Finansministeriet i Danmark P.M.V.
 E.B.
