Nr LSF 208 Forslag til Lov om ændring af lov om internationalt udviklingssamarbejde  

 (Ophævelse af lånebistanden som bistandsform, forhøjelse af  

 investeringsgarantirammen, Center for Udviklingsforsknings funktioner og  

 ledelsesstruktur m.v.) Fremsat af udenrigsministeren (Uffe Ellemann-Jensen) den 15. februar 1989 Vedtaget ved tredjebehandling den 18. maj 1989 Lov nr. 344 af 24/05/1989 § 1 I lov om internationalt udviklingssamarbejde, jf. lovbekendtgørelse nr.  

 285 af 1. april 1976, som ændret senest ved lov nr. 182 af 8. maj 1985,  

 foretages følgende ændringer:
 1. § 5, nr. 1 og 3, ophæves.
 Nr. 2 bliver herefter nr. 1, og nr. 4-5 bliver nr. 2-3.
 2. I § 8, stk. 1 , ændres »500 mio. kr.« til: »2.500  

 mio. kr.«.
 3. I § 12, stk. 1, og to steder i stk. 2 ændres  

 »Forskningsrådet for udviklingsforskning« til: »Rådet for  

 Ulandsforskning«.
 4. § 12, stk. 3 og 4, affattes således:
» Stk. 3. Center for Udviklingsforskning er en selvstændig  

 institution under Udenrigsministeriet.
Centrets opgave er at udføre  

 samfundsvidenskabelig udviklingsforskning og at yde service og vejledning ved  

 forskeruddannelse på området gennem et samarbejde med andre  

 forskningsinstitutioner og højere læreanstalter.
Centret skal bidrage til at  

 stimulere interessen for samfundsvidenskabelig udviklingsforskning i Danmark  

 og medvirke til at udbrede kendskabet til den danske og internationale  

 forskning på området.
Centret kan yde konsulent- og rådgivningsvirksomhed i  

 det omfang, dette er foreneligt med varetagelsen af de øvrige opgaver.
De  

 nærmere regler for centrets virksomhed fastsættes i en statut, der godkendes  

 af udenrigsministeren.
Stk. 4. Centret ledes af en bestyrelse på 7-11 medlemmer, der udnævnes af  

 udenrigsministeren for en periode på 3 år.
Udenrigsministeren udnævner efter  

 indstilling fra bestyrelsen en direktør, der med ansvar over for bestyrelsen  

 fungerer som faglig og administrativ leder af centret.« 5. I § 18, stk. 1 , ændres »en afdeling« til: »et  

 departement«, og i stk. 2 ændres »den i stk. 1 nævnte  

 afdeling« til: »det i stk. 1 nævnte departement«.
§ 2 Loven træder i kraft den 1. juli 1989.
Oprindeligt fremsat forslag § 1 I lov om internationalt udviklingssamarbejde, jf. lovbekendtgørelse nr.  

 285 af 1. april 1976, som ændret senest ved lov nr. 182 af 8. maj 1985,  

 foretages følgende ændringer:
 1. § 5, nr. 1 og 3 ophæves.
 Nr. 2 bliver herefter nr. 1, og nr. 4-5 bliver nr. 2-3.
 2. I § 8, stk. 1 , ændres »500 mio. kr.« til: »2.500  

 mio. kr.«.
 3. I. § 12, stk. 1 og to steder i stk. 2 ændres  

 »Forskningsrådet for udviklingsforskning« til: »Rådet for  

 U-landsforskning«.
 4. § 12, stk. 3 og 4, , affattes således:
» Stk. 3. Center for Udviklingsforskning er en selvstændig  

 institution under Udenrigsministeriet.
Centrets opgave er at udføre  

 samfundsvidenskabelig udviklingsforskning og at yde service og vejledning ved  

 forskeruddannelse på området gennem et samarbejde med andre  

 forskningsinstitutioner og højere læreanstalter.
Centret skal bidrage til at  

 stimulere interessen for samfundsvidenskabelig udviklingsforskning i Danmark  

 og medvirke til at udbrede kendskabet til den danske og internationale  

 forskning på området.
Centret kan yde konsulent- og rådgivningsvirksomhed i  

 det omfang, dette er foreneligt med varetagelsen af de øvrige opgaver.
De  

 nærmere regler for centrets virksomhed fastsættes i en statut, der godkendes  

 af udenrigsministeren.
Stk. 4. Centret ledes af en bestyrelse på 7-11 medlemmer, der udnævnes af  

 udenrigsministeren for en periode på 3 år.
Udenrigsministeren udnævner efter  

 indstilling fra bestyrelsen en direktør, der med ansvar over for bestyrelsen  

 fungerer som faglig og administrativ leder af centret.«.
 5. I § 18, stk. 1 , ændres »en afdeling« til: »et  

 departement«, og i stk. 2 , ændres »den i stk. 1 nævnte  

 afdeling« til: »det i stk. 1 nævnte departement«.
§ 2 Loven træder i kraft den 1. juli 1989.
Bemærkninger til lovforslaget Almindelig bemærkninger I.
Ophævelse af lånebistanden som bistandsform Ved Lov nr. 94 af 19. marts 1962 om teknisk samarbejde med  

 udviklingslandene blev der åbnet adgang til at yde statslån til  

 udviklingslandene inden for en beløbsramme af 100 mio. kr.
Beløbet er siden  

 blevet forhøjet ved en række efterfølgende love.
Ved lov nr. 297 af 10. juni  

 1971 om internationalt udviklingssamarbejde bevaredes adgangen til at yde  

 statslån, dog uden en lovfæstet beløbsramme for omfanget af de samlede  

 statslån.
 Den 24. november 1988 drøftedes i Folketinget udenrigsministerens  

 redegørelse for en af Udenrigsministeriets departement for internationalt  

 udviklingssamarbejde (Danida) udarbejdet handlingsplan for Danmarks  

 samarbejde med udviklingslandene (Folketingets Forhandlinger 1988-89:  

 2459-2529). På baggrund af redegørelsesdebatten i Folketinget foreslås  

 adgangen til at yde statslån til udviklingslandene ophævet, således at al  

 dansk udviklingsbistand herefter ydes på gavevilkår.
II.
Forhøjelse af investeringsgarantirammen Investeringsgarantiordningen indførtes i 1966 i forbindelse med lov om  

 ændring af lov om teknisk samarbejde med udviklingslandene.
Ordningen har til  

 formål at fremme danske virksomheders direkte investeringer i udviklingslande  

 som led i disses økonomiske udvikling.
Garanti ydes kun mod tab, forårsaget  

 af politiske forhold, og der betales en årlig præmie på 0,5 pct. af  

 garantibeløbet med en selvrisiko på 10 pct.
I de seneste 20 år har der i gennemsnit pr. år været ca. 30 policer i  

 kraft.
Siden ordningens indførelse har der kun i ganske enkelte tilfælde  

 været udbetalt erstatning til investorer.
Ved udgangen af 1988 var der et  

 indestående beløb på godt 11 mio. kr. i den til imødegåelse af tab oprettede  

 investeringsganrantifond, hvortil forsikringspræmierne indbetales.
I en årrække har den samlede garantiforpligtelse ligget nogenlunde  

 konstant på 300-400 mio. kr.
Imidlertid har der inden for det seneste år  

 kunnet konstateres en stigning i antallet af ansøgninger, hvoraf flere har  

 vedrørt væsentligt større garantibeløb, end det tidligere har været  

 tilfældet.
Med uændret garantiramme må det forudses, at velbegrundede  

 ansøgninger om garanti må afvises.
Hertil kommer, at der med Verdensbankens etablering af en  

 investeringsgarantiordning Multilateral Investment Garantee Agency (MIGA) i  

 1988, må forventes et yderligere pres på den danske ordning, idet  

 Verdensbankens garantiordning åbner mulighed for at supplere nationale  

 ordninger.
Dette vil kunne komme på tale f.eks. ved samarbejde mellem danske  

 og udenlandske virksomheder om større investeringsprojekter.
 Da beløbrammen for investeringsgarantier siden vedtagelsen af lov nr. 297  

 af 10. juni 1971 om internationalt udviklingssamarbejde har været uændret på  

 500 mio. kr., bør denne af ovennævnte grunde samt henset til den stedfundne  

 prisudvikling forhøjes til 2.500 mio. kr.
III.
Center for Udviklingsforsknings funktioner og ledelsesstruktur Siden 1976, hvor de paragraffer i loven af 1971, der omhandlede  

 udviklingsforskning, blev justeret, har der været gennemført en række  

 undersøgelser af Center for Udviklingsforsknings administration og  

 organisation.
Senest har et udvalg vedrørende Center for Udviklingsforsknings  

 fremtid, nedsat af Udenrigsministeriet i april 1988 og bestående af  

 repræsentanter for Forskningsrådet for Udviklingsforskning, Center for  

 Udviklingsforskning og Udenrigsministeriet behandlet såvel organisatoriske  

 som faglige aspekter af centrets virke.
Udvalget aflagde i september 1988 en  

 rapport, der har været forelagt Styrelsen for Internationalt  

 Udviklingssamarbejde.
Udvalget fandt, at de gældende regler for centrets  

 virksomhed ikke tilstrækkeligt klart afspejler de opgaver, centret aktuelt  

 varetager eller ønskes tillagt.
Udvalget anbefalede endvidere en ændring af  

 Center for Udviklingsforsknings ledelsesstruktur.
IV. Økonomiske og administrative konsekvenser Forslaget om ophævelse af lånebistanden som bistandsform vil ikke medføre  

 merudgifter for statskassen, idet såvel lån som gaver afholdes inden for de  

 samlede årlige bevillinger til udviklingssamarbejde.
 Forslaget forventes ikke at få administrative konsekvenser.
 Forslaget om en forhøjelse af rammebeløbet for investeringsgarantier vil  

 hverken få statsfinansielle eller administrative konsekvenser.
Forslaget om Center for Udviklingsforsknings funktioner og  

 ledelsesstruktur vil ikke få statsfinansielle konsekvenser.
Den  

 administrative konsekvens ventes at blive en forenkling, idet centrets  

 ændrede ledelse vil muliggøre en noget større udlægning af administrativ  

 kompetence.
Dette vil betyde færre ansøgninger til behandling i  

 Forskningsrådet og Udenrigsministeriet, idet centrets eget forskningsprogram  

 skal indgå som en del af dettes driftsbevilling.
Bemærkninger til de enkelte bestemmelser Til § 1 Til nr. 1 Bilaterale statslån som led i den danske bistand til udviklingslandene har  

 - uanset det store gaveelement heri - bidraget til en forøgelse af  

 udviklingslandenes i forvejen betragtelige gældsbyrder.
Endvidere begrænser lånebistanden mulighederne for at vælge de mest  

 hensigtsmæssige projekter.
Mange udviklingslande viger således tilbage for at  

 anvende lån til finansiering af overførsel af viden i forbindelse med større  

 regions- og sektorstudier, træning og uddannelse samt ledelse og  

 vedligeholdelse - alt sammen elementer, der bliver stadig vigtigere for  

 bistandsindsatsens kvalitet og levedygtighed.
 En omlægning fra lånebistand til gavebistand vil derfor også styrke  

 projekternes levedygtighed ved at øge mulighederne for overførsel af dansk  

 viden (uddannelse, træning og vedligeholdelsessystemer).
 Forslaget om ophævelse af denne bestemmelse indebærer, at lånebistand som  

 bistandsform ophører.
 I konsekvens heraf ophæves bestemmelsen i § 5, nr. 3 om tilskud til  

 forundersøgelser, der tager sigte på eventuel senere dansk lånefinansiering.
Til nr. 2 Der henvises til afsnit II i de almindelige bemærkninger.
Til nr. 3 Begrebet udviklingsforskning anvendes i dag til at beskrive såvel  

 Forskningsrådets som centrets aktiviteter.
Imidlertid kan det konstateres, at  

 de aktiviteter, centret udfører, foregår på et fagligt meget snævrere felt  

 end det, hvor Forskningsrådet arbejder.
Centrets opgaver er helt overvejende forankret i samfundsfaglige  

 problemstillinger eller tværfaglige projekter med samfundsfag som tyngde.  

 Forskning af denne karakter vedrørende udviklingslandenes forandringsproces  

 og de forhold, der betinger denne, er dækket af betegnelsen  

 udviklingsforskning.
Det meget bredere felt af forskningsemner, der knytter  

 sig til andre sider af udviklingslandenes særlige forhold: tekniske,  

 naturvidenskabelige, landbrugsfaglige osv. kan sammen med den ovenfor nævnte  

 udviklingsforskning sammenfattes i betegnelsen »u-landsforskning«.
 I konsekvens heraf foreslås rådets navn ændret til »Rådet for  

 U-landsforskning«, en betegnelse som rådet selv finder er en dækkende og  

 mere præcis angivelse af rådets mandat.
Til nr. 4 Center for Udviklingsforskning er udover at være serviceinstitution for  

 udviklingsforskningen også hjemsted for en mindre gruppe fastansatte  

 forskere, der driver egen forskning.
Det foreslås derfor udtrykkeligt at  

 nævne dette forhold, der ikke hidtil har været omtalt i de gældende regler.  

 De øvrige opgaver, der indgår i forslaget, er af tilsvarende bred karakter og  

 udgør områder, der aktuelt indgår i centrets faktiske opgavevaretagelse.  

 Denne udvikling i Center for Udviklingsforsknings funktioner er resultatet af  

 en udvikling parallelt med tilsvarende forskningsinstitutioners forandring i  

 det sidste tiår.
Særligt bemærkes, at centrets rolle som vejleder for  

 forskere under uddannelse (særligt licentiatprogrammer) og konsulent- og  

 rådgivningsvirksomheden er elementer, der allerede er introduceret, men som  

 begge forudses at være i fortsat vækst.
Den nærmere redegørelse for centrets  

 opgavevaretagelse vil fremgå af en statut, der udarbejdes af den foreslåede  

 centerbestyrelse, og som skal tiltrædes af udenrigsministeren.
Det i afsnit III i de almindelige bemærkninger omtalte udvalg påpegede i  

 rapporten om Center for Udviklingsforsknings fremtid, at centret har behov  

 for en bredere og fast faglig kontakt til den øvrige danske forskningsverden.  

 Endvidere anbefalede udvalget, at centret i lighed med det for gruppen af  

 sektorforskningsinstitutioner typiske fællestræk ledes af en bestyrelse med  

 ekstern deltagelse.
I konsekvens heraf foreslås det, at der indsættes en  

 centerbestyrelse, hvis medlemmer udnævnes af udenrigsministeren efter en  

 indstillingsproducere, der sikrer såvel centret som Forskningsrådet og  

 Udenrigsministeriet indflydelse på sammensætningen.
Indsættelsen af en bestyrelse, der indstiller en direktør til  

 udenrigsministerens udnævnelse, ændrer ikke ved centrets status som  

 selvstændig institution under Udenrigsministeriet.
Sammensætningen af den  

 foreslåede bestyrelse, dens funktion og arbejdsform vil skulle fremgå af den  

 nævnte statut for centret.
Til nr. 5 I september 1984 bad udenrigsministeren administrationsdepartementet om at  

 forestå en undersøgelse af den afdeling i Udenrigsministeriet, der bistod  

 udenrigsministeren ved udførelsen af de i loven af 1971 ham pålagte opgaver.  

 Administrationsdepartementets rapport, der forelå i februar 1986, førte til,  

 at denne afdeling fra 1. november 1986 fik status af departement.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 5, nr. 1 og 3 ophæves.
 Nr. 2 bliver herefter nr. 1, og nr. 4-5 bliver nr. 2-3.
 § 5. Udenrigsministeren kan yde finansiel bistand, herunder i følgende  

 former:
1) lån til udviklingslandene eller internationale organisationer til  

 gennemførelse af udviklingsfremmende foranstaltninger i udviklingslandene, 2) støtte til finansinstitutter, der har til formål at fremme den  

 økonomiske udvikling i udviklingslandene ved erhvervelse af andele, ved  

 ydelse af garantier eller fondsbidrag eller på anden lignende måde, 3) tilskud til forundersøgelser vedrørende investeringer med henblik på  

 eventuel senere lånefinansiering (jf. § 5, 1), 4) vareleverancer til udviklingslandene, der anmoder om sådanne til støtte  

 for deres økonomiske og sociale udvikling, og 5) tilskud til uddannelses-, og sundheds-, forsknings-, sociale og  

 kulturelle institutioner i udviklingslandene.
 2. I § 8, stk. 1 , ændres »500 mio. kr.« til: »2.500  

 mio. kr.«.
 § 8. Udenrigsministeren kan inden for en beløbsramme på 500 mio. kr. give  

 garanti til virksomheder, der er hjemmehørende i Danmark, mod tab i  

 forbindelse med direkte nyinvesteringer i udviklingslandene og hermed  

 ligestillede lån.
 3. I § 12, stk. 1 og to steder i stk. 2 ændres  

 »Forskningsrådet for udviklingsforskning« til: »Rådet for  

 U-landsforskning«.
 4. § 12, stk. 3 og 4, affattes således:
» Stk. 3. Center for Udviklingsforskning er en selvstændig  

 institution under Udenrigsministeriet.
Centrets opgave er at udføre  

 samfundsvidenskabelig udviklingsforskning og at yde service og vejledning ved  

 forskeruddannelse på området gennem et samarbejde med andre  

 forskningsinstitutioner og højere læreanstalter.
Centret skal bidrage til at  

 stimulere interessen for samfundsvidenskabelig udviklingsforskning i Danmark  

 og medvirke til at udbrede kendskabet til den danske og internationale  

 forskning på området.
Centret kan yde konsulent- og rådgivningsvirksomhed i  

 det omfang, dette er foreneligt med varetagelsen af de øvrige opgaver.
De  

 nærmere regler for centrets virksomhed fastsættes i en statut, der godkendes  

 af udenrigsministeren.
Stk. 4. Centret ledes af en bestyrelse på 7-11 medlemmer, der udnævnes af  

 udenrigsministeren for en periode på 3 år.
Udenrigsministeren udnævner efter  

 indstilling fra bestyrelsen en direktør, der med ansvar over for bestyrelsen  

 fungerer som faglig og administrativ leder af centret.«.
 § 12. Udenrigsministeren kan efter indstilling fra forskningsrådet for  

 udviklingsforskning yde tilskud til forskning vedrørende udviklingslandene.
Stk. 2. Forskningsrådet for udviklingsforskning udnævnes af  

 udenrigsministeren for 3 år ad gangen.
Ministeren udpeger efter indstilling  

 fra forskningsrådet for udviklingsforskning dets formand og næstformand  

 blandt rådets medlemmer.
Stk. 3. Centret for udviklingsforskning er en selvstændig institution  

 under udenrigministeren.
Centrets opgave er gennem et samarbejde med andre  

 forskningsinstitutioner at stimulere interessen for udviklingsforskningen,  

 indsamle dokumentationsmateriale, følge den løbende udviklingsforskning i og  

 uden for Danmark samt medvirke ved gennemførelsen af forskningsprojekter  

 under forskningsrådet for udviklingsforskning.
 Stk. 4. Centret ledes af en direktør, der udnævnes af udenrigsministeren  

 efter indstilling fra forskningsrådet for udviklingsforskning.
 5. I § 18, stk. 1 , ændres »en afdeling« til: »et  

 departement«, og i stk. 2 , ændres »Den i stk. 1 nævnte  

 afdeling« til: »Det i stk. 1 nævnte departement«.
 § 18. Udenrigsministeren bistås ved udførelsen af de opgaver, der ved  

 denne lov er pålagt ham, af en afdeling i Udenrigsministeriet.
 Stk. 2. Den i stk. 1 nævnte afdeling i Udenrigsministeriet varetager  

 tillige sekretariatsforretningerne i forbindelse med styrelsens og rådets  

 virksomhed.
