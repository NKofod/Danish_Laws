Pressenævnets kendelse i sag nr. 12-70-00330 Resumé Klager  en person  klagede over indslaget Gravhøj åbnet i Ulfborg bragt i TV/MIDT-VEST.
 Pressenævnets formand udtaler:
Det er en betingelse for, at Pressenævnet kan behandle en klage, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
 I tilfælde, hvor den berørte person var død, da omtalen blev offentliggjort, kan en klage efter nævnets praksis under visse omstændigheder indgives af visse nære pårørende, herunder ægtefælle, forældre, børn, børnebørn og søskende.
Klagen angår offentliggørelse af billedmateriale af [Klager]s forfædres gravkammer.
Klager er ikke selv nævnt eller afbilledet i indslaget.
Sådan som sagen foreligger oplyst, kan [Klager] ikke anses for omfattet af den kreds af nære pårørende, der kan klage over omtale af en anden person.
Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over indslaget Gravhøj åbnet i Ulfborg bragt i TV/MIDT-VEST den 18. september 2012 kl. 19.30, idet hun mener, at god presseskik er tilsidesat.
[Klager] har til støtte for klagen bl.a. anført, at indslaget krænker hendes forfædres gravfred.
Hun klager på egne vegne.
Den nuværende ejer af gravkammeret, Realdania Byg A/S, står ikke bag klagen til Pressenævnet.
 [Klager] har ikke efterkommet Pressenævnets anmodning om at oplyse slægtskabet til de gravlagte personer.
 Pressenævnets formand udtaler:
Det er en betingelse for, at Pressenævnet kan behandle en klage, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
 I tilfælde, hvor den berørte person var død, da omtalen blev offentliggjort, kan en klage efter nævnets praksis under visse omstændigheder indgives af visse nære pårørende, herunder ægtefælle, forældre, børn, børnebørn og søskende.
Klagen angår offentliggørelse af billedmateriale af [Klager]s forfædres gravkammer.
Klager er ikke selv nævnt eller afbilledet i indslaget.
Sådan som sagen foreligger oplyst, kan [Klager] ikke anses for omfattet af den kreds af nære pårørende, der kan klage over omtale af en anden person.
Klagen afvises herefter, jf. medieansvarsloven § 43, stk. 2, nr. 2.
