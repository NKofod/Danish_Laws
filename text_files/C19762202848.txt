Opbygning og varighed Uddannelsens mål Lærlingen skal i læretiden opnå erhvervskompetence som finmekaniker i  

 overensstemmelse med nedenstående uddannelsesregler og den for teknisk skole  

 fastsatte kursusplan.
Uddannelsens tilrettelægning De krævede praktiske og teoretiske færdigheder behandles/indlæres på  

 teknisk skole.
 Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i det/de arbejdsdiscipliner,  

 der er gennemgået i det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens lærlingeudvalg.
Teknisk skole Den faglige del af undervisningen på teknisk skole omfatter praktik og  

 teori med hovedvægten lagt på brug af håndværktøj, spåntagende maskiner,  

 måleudstyr og andet værkstedsudstyr.
 Pensum er opdelt således:
 Trin 1 (forskole) - varighed 12 uger.
 Skruestikarbejde, drejning, fræsning, måling, slibning af håndværktøj,  

 drejestål og bor, hærdning samt øvelser i demontage og montage.
Trin 2 - varighed 9 uger (brancherettet undervisning) Drejning, fræsning, boring, gevindskæring, rivning, slibning af bor og  

 drejestål, montage, elektronik samt punktsvejsning og hårdlodning.
Trin 3 - varighed 9 uger (brancherettet undervisning) Drejning, fræsning, boring, gevindskæring, rivning slibning af bor og  

 drejestål, montage,el- og pneumatisk styringsteknik, måle- og kontrolteknik  

 samt gassvejsning og el-svejsning.
Trin 4 - varighed 2 uger (brancherettet undervisning) Repetition afsluttet med en faglig afslutningsprøve i henhold til  

 lærlingelovens § 15.
 Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
Uddannelsen hos læremesteren skal omfatte fremstilling, kontrol, montering, tilpasning og justering af finmekaniske komponenter og apparater i mindre seriestørrelser udført i såvel stål og metal som kunststoffer.
 Uddannelsen skal gennemføres under hensyntagen til de krav om tolerancer  

 og bearbejdning samt til de specielle teknologier og materialekrav der er  

 karakteristiske for branchen.
 Følgende arbejdsområder skal indgå i uddannelsen:
 - drejning:
langdrejning, plandrejning, udboring, afstikning, frigangsstikning,  

 konusdrejning, roulettering og gevindskæring - fræsning:
radiusfræsning og opslidsning af tyndvæggede emner, delingsfræsning,  

 notfræsning, planfræsning og rodehovedfræsning - boring, gevindskæring og rivning - montering - demontering - skruestikarbejde, herunder opmærkning, tilpasning og montage - blød- og hårdlodning - måling - værktøjsslibning, herunder slibning af bor og drejestål.
Ønskeligt supplement til virksomhedsuddannelsen - facondrejning - stikkelfræsning, herunder slibning af stikler - el- og gassvejsning - el- og pneumatisk styringer - geometrisk måling - limning.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Lærlingerådet,den 13. august 1976.
 P.F.V.
