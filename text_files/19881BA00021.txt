Nr BSF 21 Forslag til folketingsbeslutning om ændring og ophævelse af  

 formuebeskatningen af personer Fremsat af Bente Juncker (CD) Erhard Jakobsen (CD) Mimi Jakobsen (CD) Arne  

 Melchior (CD) den 10. november 1988 Folketinget pålægger regeringen at fremsætte lovforslag om ændring af formuebeskatningen efter følgende retningslinjer:
 1. Alle personer, der den 1. januar 1988 var fyldt 60 år, fritages med  

 virkning fra indkomståret 1988 for formuebeskatning.
 2. Formueskatten afvikles over tre år ved reduktion af skatteprocenten  

 således:
 1988 1,4 pct.
 1989 0,7 pct.
 1990 0,0 pct.
Bemærkninger til forslaget Begrundelsen for straks at ophæve formueskatten for personer, der er fyldt  

 60 år, er bl.a. den stigende flytning fra Danmark.
Ifølge oplysninger fra  

 Statsskattedirektoratet er der over en seks-årig periode sket fraflytninger,  

 således at personer med et samlet kapitalgrundlag på 3,5 mia. kr. har forladt  

 landet.
Da de personer, som har foretaget det pågældende skridt, ofte er  

 personer, der gennem et langt liv har opsparet og investeret kapitalen i  

 deres virksomheder, er det for at bevare de små og mellemstore virksomheder i  

 Danmark på danske hænder påkrævet straks at fritage ældre borgere for  

 formuebeskatningen.
Samtidig indebærer en sådan fritagelse, at personer, der  

 livet igennem har opsparet deres formue i egen bolig, fritages for  

 formuebeskatningen.
Beskatningen af de små og mindre erhvervsdrivendes formue medfører i en  

 lang række situationer, at de på grund af sammenhængen mellem vigende indtægt  

 og formueskatten er nødt til at reducere kapitalgrundlaget i virksomheden  

 eller afhænde den til tredjemand.
Betalingen af formueskatten medfører ofte,  

 at virksomhedsejeren er nødsaget til at trække et beløb ud af virksomheden,  

 der er tre gange så stort som det beløb, der skal betales i formueskat, idet  

 udtrækket ofte beskattes enten som løn eller udbytte.
 Formueskatten er et levn fra de tider, hvor samfundet var statisk og må i  

 dag anses for en uhensigtsmæssig beskatningsform.
Ud over at have en skadelig virkning på væksten i erhvervslivet og dermed  

 på beskæftigelsen, forvrider formueskatten det naturlige ejerforhld til  

 produktionsapparatet, idet alene fysiske personer pålægges formueskat.
Den  

 danske formueskat begunstiger i øvrigt udenlandske investorer på bekostnng af  

 danske.
Dette gælder såvel i de situationer, hvor danske investorer i  

 konkurrence med udlændinge investerer i danske virksomheder, som i de  

 situationer, hvor danske investorer investerer i udenlandske virksomheder.
 Set i lyset af, at de store lande i Fællesmarkedet (England, Frankrig og  

 Italien) ikke har nogen formuebeskatning, og at den vesttyske  

 formuebeskatning på grund af de særlige nedslagsregler kun andrager ca. 0,4  

 pct., er det magtpåliggende, at det danske erhvervsliv og de danske  

 investorer i den nuværende alvorlige økonomiske situation får det ekstra skub  

 fremad, som en ophævelse af formueskatten vil medføre.
 Provenu: Fuldt gennemført vurderer forslagsstillerne, at forslaget ikke  

 vil give noget provenutab for staten, jf. skatteministerens bemærkninger i  

 den skriftlige fremsættelse til forslag til lov om ændring af  

 personskatteloven. (Lempelse af formueskat) (L 83):
