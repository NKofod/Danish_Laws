Nr BSF 16 Forslag til folketingsbeslutning om værnepligtiges ret til at forblive i  

 det offentlige sygesikringssystem og beholde deres sygesikringsbevis Fremsat af Pelle Voigt (SF) Hanne Thanning Jacobsen (SF) Lene Brandt  

 Larsen (SF) Ebba Strange (SF) Jens Thoft (SF) den 10. november 1988 Folketinget opfordrer regeringen til at sikre, at værnepligtige under indkaldelse kan bibeholde deres tilknytning til den offentlige sygesikring og beholde deres sygesikringsbevis.
Bemærkninger til forslaget Tiden er for længst løbet fra de dage, da værnepligtige rangerede på linje  

 med tvangsindlagte og straffefanger i lovgivningen.
De værnepligtige er nu  

 blevet lønmodtagere og skatteborgere.
 Hertil kommer, at de værnepligtige efter arbejdstids ophør (herunder  

 weekender og ferier) forlader deres tjenestested.
 Endelig kan forsvaret ikke altid stille den nødvendige lægetjeneste til  

 rådighed på grund af mangel på læger.
 Ved at værnepligtige bevarer retten til ydelser fra den offentlige  

 sygesikring, kan der findes besparelser i forsvarets lægetjeneste, idet bl.a.  

 unødvendige indlæggelser på infirmerierne på grund af banale sygdomme kan  

 undgås.
 Beslutningsforslaget er en genfremsættelse af et i folketingsåret 1987-88,  

 1. samling, fremsat forslag (se Folketingstidende 1987-88, 1. samling,  

 forhandlingerne sp. 6556 og sp. 8608 samt tillæg A sp. 4117).
