 Til samtlige til eksport af fersk kød autoriserede virksomheder og  

 dyrlægerne ved disse.
Ifølge Organisationen Danske Slagterier forlanger Uruguays myndigheder, at  

 sundhedsattester for fersk svinekød fra Danmark er forsynet med en  

 attestation vedrørende bl.a.
Aujeszky's sygdom, rhinitis og rødsyge samt  

 svinedysenteri og TGE (Transmissible Gastroenteritis).
 På den baggrund har Veterinærdirektoratet tidligere tilladt nedenstående  

 bagsidetilføjelse anvendt ved eksport til Uruguay af fersk svinekød, som  

 stammer fra slagtninger foretaget på øerne øst for Storebælt, eller på  

 følgende virksomheder/fusioner i Jylland:
Thisted-Fjerritslev Andels-Svineslagteri, Thisted afd., SUNDBY-WENBO, øst JYSKE slagterier Tulip, Hammel afd.:
 »That the meat originates from farms and areas free from outbreaks of  

 the following contagious diseases: Aujeszky disease, brucellosis,  

 trichinosis, cysticercosis and Transmissible Gastroenteritis for the last 6  

 months and that the meat is free of rhinitis, erysipelas and Vibrionic  

 Dysentery«.
 Under hensyn til den senere tids udvikling med hensyn til geografisk  

 udbredelse af Aujeszky's sygdom i Jylland har Organisationen Danske  

 Slagterier anmodet Veterinærdirektoratet om at tillade bagsidetilføjelsen  

 anvendt blandt andet for slagterier i Midtjylland.
Med henvisning hertil meddeler Veterinærdirektoratet herved tilladelse som  

 ansøgt for alle slagterier i Jylland med undtagelse af Slagteriregion Syd, Blans og Skærbæk Eksportslagteri a.m.b.a., Skærbæk.
 Da attesten ordlyd efter forekomst af Aujeszky's sygdom på Fyn ikke svarer  

 til de faktiske forhold for Tulip, Fåborg, meddeles samtidig for  

 fuldstændighedens skyld, at tilladelsen ikke længere gælder for denne  

 virksomhed.
Tilladelsen gælder for svinekød, som er slagtet, udskåret og emballeret på  

 ovennævnte virksomheder.
Tilladelsen er betinget af, at der i en periode på  

 14 dage forud for udskæringen og emballeringen ikke på opskæringsvirksomheden  

 er modtaget råvarer fra de virksomheder, som ikke er omfattet af tilladelsen.
 Dyrlægerne ved pågældende virksomheder anmodes herved om at sikre sig, at  

 betingelserne er opfyldt, før attestationen afgives.
 Varer, som efter emballering oplægges på frysehus, kan ikke eksporteres  

 til Uruguay, medmindre de fra opskæringsvirksomheden er ledsaget af  

 sundhedscertifikat forsynet med førnævnte bagsidetilføjelse.
 Ordlyden vedrørende rhinitis, rødsyge og dysenteri er efter  

 Veterinærdirektoratets opfattelse en bekræftelse på, at kødkontrolinstruksens  

 bedømmelsesregler er fulgt.
 Det bemærkes, at varer til Uruguay herudover skal ledsages af  

 radioaktivitetsattestation, jfr. cirkulæreskrivelse herfra af 26. november  

 1986 (K.K. 3263-1986).
 Cirkulæreskrivelse af 5. august 1987 (K.K. 3263-1986) om samme emne  

 tilbagekaldes.
 P.V.V.
