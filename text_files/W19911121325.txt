 Civilretsdirektoratet stadfæstede statsamtets afgørelse, hvorved  

 moderen meddeltes afslag på en ansøgning om fritagelse for at oplyse  

 faderskabet til det af hende fødte barn.
Der verserede faderskabssag ved retten vedrørende en anden oplyst  

 faderskabsmulighed.
I denne situation var der ikke hjemmel til at meddele  

 moderen fritagelse for at oplyse faderskabet iht.
 børneloven § 10, stk. 1. Moderen er under vidnetvang forpligtet til at  

 afgive forklaring om, hvem der har haft samleje med hende inden for  

 avlingstiden, jf. retsplejeloven § 456 i, stk. 2.
