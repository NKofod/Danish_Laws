Nr BTL 132 Betænkning over Forslag til lov om erhvervsfremme   

 Nr L 132 1989-90, 1. samling Afgivet af Erhvervsudvalget Afgivet: 19900508 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Arbejderbevægelsens Erhvervsråd, Assurandør-Societetet, Danmarks Sparekasseforening, Den Danske Bankforening, Erhvervsudvalget for Viborg Amt, Foreningen af Danske Børsmæglerselskaber, Foreningen af Rådgivende Ingeniører, Håndværksrådet, Industrirådet, Ingeniør-Sammenslutningen, Kommunernes Landsforening, Landbrugsraadet, Pensionskasserådet, Realkreditrådet og Samrådet for de Regionale Egnsudviklingsudvalg.
 Der er af industriministeren og af et flertal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse med de af industriministeren og  

 af flertallet stillede ændringsforslag.
Flertallet ønsker at tilkendegive, at sigtet med lovgivningen har været en  

 forenkling af de administrative systemer og ikke udvidede  

 ministerbemyndigelser.
Derfor ønsker udvalget, at ministeren giver  

 Folketinget en redegørelse, når de i henhold til loven nedsatte udvalg har  

 afgivet deres indstilling til ministeren om udfyldelsen af lovens rammer, og  

 inden de fremtidige erhvervsfremmeaktiviteter sættes i gang, ved at loven i  

 sin helhed sættes i værk, således at Folketinget inddrages i fastlæggelsen af  

 retningslinierne for erhvervsfremmeforanstaltningerne.
 Flertallet finder det afgørende, at der i Folketinget bliver en debat om  

 udfyldelse af lovens rammer, da der er tale om en vidtgående  

 bemyndigelseslov, samtidig med at en lang række love afskaffes.
 Et mindretal inden for flertallet (Socialdemokratiets medlemmer af  

 udvalget) ønsker endvidere at udtale følgende:
 I henhold til lovforslagets § 2 ønsker Socialdemokratiet at pege på, at  

 følgende kriterier er vigtige for indsatsen i henhold til lovforslagets § 2,  

 nr. 1-10.
Ad nr. 1 og 2 Under udvikling og formidlingsarbejde bør erhvervsfremmeordningerne  

 indrettes på at stimulere virksomhederne til såvel at videreudvikle kendt  

 teknologi som til at udvikle ny teknologi og anvendelse af erhvervsmæssig  

 relevant forskning samt udnyttelse af offentlig brugerviden.
Deltagelse i EF-forskningsprogrammer er i denne forbindelse en væsentlig  

 opgave.
Der tænkes herved både på deltagelse i programmernes tilblivelsesfase  

 og gennemførelsesfase.
Af de eksisterende ordninger bør udviklingsfondes ordninger vedrørende  

 udlån og udviklingskontrakter samt statstilskudsordningen til  

 produktudvikling prioriteres og i hovedtræk videreføres.
Endvidere må  

 formidlingsaktiviteten mellem offentlige brugere i Danmark og i udlandet og  

 danske virksomheder sikres.
Ad nr. 5 og 6 Under eksport og fremme af internationalisering bør der satses på  

 erhvervsfremmeordninger, der direkte medvirker til at øge afsætningen på de  

 udenlandske markeder.
Det gælder ordninger, som stimulerer eksportfremstød på  

 interessante markeder, ordninger, der tilskynder til undersøgelse af nye  

 markeder, specialordninger til opdyrkning af det potentielt store Østmarked  

 såvel som ordninger af mere generel garantistillelseskarakter som almindelig  

 og speciel eksportkredit.
 Herudover bør der også satses på erhvervsfremmeordninger, der sigter mod  

 at støtte danske virksomheders etablering af filialer og datterselskaber på  

 de udenlandske markeder.
 Af de eksisterende ordninger bør eksportkonsulentordningen, støtte til  

 virksomheders markedsudviklingsprogrammer på nye markeder og støtte til  

 projekteksport og tilbudsgivning prioriteres og videreføres.
Ad nr. 7 og 8 Under teknologisk infrastruktur indgår bl.a. en styrkelse af Dansk  

 Teknologisk Instituts og ATV-institutternes muligheder for at fremme danske  

 virksomheders konkurrenceevne.
Særlige erhvervsrettede  

 videnspredningsprogrammer ved institutter på de højere læreanstalter,  

 bevillinger til erhvervsforskere og teknologistipendiater til hjemtagning af  

 teknologiske landvindinger fra udlandet bør ligeledes prioriteres.
Især med henblik på det indre marked bør det sikres, at danske  

 virksomheder sættes i stand til at opfylde nye standarder og normer.
Det vil  

 kræve en væsentlig indsats på kvalitetssikringsområdet samt prøvnings- og  

 certificeringsområdet.
 I samme forbindelse er det vigtigt, at der etableres mulighed for fremme  

 af iværksætteraktiviteter og netværkssamarbejde m.m.
Ad nr. 9 og 10 Under regionalpolitik bør indgå aktiviteter med henblik på at fremme  

 regional udvikling i de enkelte egne af landet, herunder bl.a. aktiviteter  

 med henblik på at matche den regionale støtte i andre EF-lande.
Der tænkes  

 her på regionalstøtte, styrkelse af den regionale teknologiske service,  

 regionale udviklingsanalyser og programmer.
 Styrkelse og koordinering af dansk udenlandsturisme bør også inddrages.
 Sikring af aktiv dansk deltagelse i EF's strukturfonds- og  

 infrastrukturprogrammer bør ligeledes være en prioriteret opgave.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse med de af industriministeren stillede ændringsforslag.
 Et andet mindretal (Fremskridtspartiets medlem af udvalget) kan  

 stemme for de af industriministeren stillede ændringsforslag, men vil i  

 øvrigt redegøre for sin stilling til lovforslaget senest ved 3. behandling.
Ændringsforslag Af et flertal (S, SF, CD og KRF):
Til § 1 1) Efter nr. 4 indsættes som nyt nummer:
»01) At fremme start af nye virksomheder.« 2) Efter nr. 4 indsættes som nyt nummer:
»02) At fremme erhvervsudvikling gennem regionale  

 foranstaltninger.« Til § 4 3) I stk. 1 indsættes efter  

 »erhvervsudviklingsråd«: », et regionalt råd«.
 4) I stk. 3 indsættes efter  

 »Erhvervsudviklingsrådet,»: »Regionalrådet,».
Til § 5 5) I stk. 2, nr. 2, udgår ordene »regionale og«.
 Af industriministeren, tiltrådt af udvalget:
Til § 6 6) I stk. 1, 1. pkt., ændres »16 medlemmer« til:  

 »18 medlemmer«.
 Af et flertal (S, SF, CD og KRF):
Ny paragraf 7) Efter § 6 indsættes som ny paragraf:
 »§ 01. Regionalrådet rådgiver regeringen om forhold af  

 væsentlig betydning for den regionale erhvervsudvikling.
 Stk. 2. Regionalrådet har inden for rammerne af § 2 til opgave at  

 samordne, vurdere og iværksætte foranstaltninger til vedligeholdelse og  

 fremme af den samfundsmæssige indsats for den regionale erhvervsmæssige  

 infrastruktur samt fremme af den samfundsmæssige indsats vedrørende  

 forskning, udvikling og strukturtilpasning, der tager særligt sigte på  

 regionalpolitikken.
 Stk. 3. Regionalrådet kan i ugunstigt stillede områder tage  

 særlige initiativer til fremme af erhvervsudviklingen.
Stk. 4. Regionalrådet kan indstille til ministeren at forsøge med  

 en decentral koordinering baseret på erhvervsmæssigt sammenhængende  

 områder.« Ny paragraf 8) Efter § 6 indsættes som ny paragraf:
»§ 02. Regionalrådet består af en formand og 14 medlemmer.  

 Rådets formand og medlemmer udpeges af industriministeren.
Industriministeren  

 udpeger en næstformand blandt rådets medlemmer.
Rådet sammensættes således,  

 at erhvervsmæssig, kommunal, lokal og regional teknologisk, finansiel og  

 samfundsmæssig indsigt er repræsenteret.
 Stk. 2. Formanden og medlemmerne udpeges for indtil 3 år ad gangen  

 og kan udpeges i alt 2 gange.
Stk. 3. Industriministeren fastsætter en forretningsorden for  

 rådet.
I forretningsordenen kan optages bestemmelser om, i hvilket omfang  

 Industri- og Handelsstyrelsen træffer afgørelse på rådets vegne.« Af industriministeren, tiltrådt af udvalget:
Til § 10 9) I stk. 1, 1. pkt., indsættes efter  

 »referencenormaler,» ordene: »regler om vejere og  

 målere,».
Til § 16 10) I stk. 2 udgår 2. pkt.
 11) Efter stk. 3 indsættes som nye stykker:
 »Stk. 4. Henlægger industriministeren sine beføjelser efter  

 §§ 10-12 til Industri- og Handelsstyrelsen, kan ministeren fastsætte regler  

 om klageadgangen, herunder at klager ikke kan indbringes for højere  

 administrativ myndighed.
Stk. 5. Den i henhold til tidligere lov nr. 104 af 20. marts 1970  

 om »Fondet til fremme af teknisk og industriel udvikling«  

 oparbejdede formue i fondet tilfalder ved fondets opløsning statskassen.  

 Renter, afdrag, afgifter m.v. indgået efter fondets opløsning tilfalder  

 ligeledes statskassen.
De forpligtelser, som fondet har påtaget sig over for  

 borgere, virksomheder m.v., overtages ligeledes af staten.' Bemærkninger Til nr. 1 Det er et vigtigt formål at sikre tilvækst af nye virksomheder bl.a. ved  

 støtte til iværksættere.
Til nr. 2, 3, 4 og 5 Det er vigtigt, at der er en god koordinering som anført af Kommunernes  

 Landsforening, bil. 35, af den erhvervspolitiske indsats, der gøres i mange  

 amter og kommuner (af erhvervsråd og erhvervschefer) og den statslige  

 indsats.
F.eks. bør landsplanredegørelsen og Industriministeriets regionale  

 indsats koordineres med amtskommuners og kommuners regions- og kommuneplaner.
 Det forudsættes, at Regionalrådet først starter sit virke efter 1. januar  

 1991, således at der ikke er udgifter forbundet hermed i finansåret 1990.
Til nr. 6 Den finansielle sektor spiller en betydelig rolle i forbindelse med den  

 omstrukturering af dansk erhvervsliv, der er undervejs i forbindelse med  

 gennemførelsen af EF's indre marked.
De finansielle institutter er  

 erhvervsvirksomheder, der som en integreret del af erhvervslivet udvikler,  

 producerer og eksporterer finansielle tjenesteydelser på linje med fysiske  

 varer.
 Betydningen af de regionale aspekter af erhvervsfremmeindsatsen er  

 understreget i lovforslagets § 2, nr. 9 og 10, jf. bemærkningerne hertil.
 Det vil på denne baggrund være hensigtsmæssigt, at Erhvervsudviklingsrådet  

 udvides med to medlemmer, hvoraf et medlem udnævnes efter indstilling fra den  

 finansielle sektors organisationer i fællesskab og et medlem udnævnes efter  

 indstilling fra Samrådet for de Regionale Egnsudviklingsudvalg.
Til nr. 7 Da regionalpolitikken både i Danmark og EF i de kommende år får en  

 stigende betydning, foreslås det, at et særskilt udvalg tager sig af denne  

 opgave.
Derved aflastes Erhvervsudviklingsrådet.
Ugunstigt stillede områder  

 kan være egne, hvor en dominerende virksomhed lukker eller indskrænker  

 væsentligt.
Ugunstigt stillede områder kan også være egne med en særlig høj  

 arbejdsløshed.
Det foreslås, at Regionalrådet kan indstille til ministeren at  

 forsøge med en decentral koordinering baseret på erhvervsmæssigt  

 sammenhængende områder.
Dette skal ses under hensyn til, at  

 regionalpolitikken er i støbeskeen og derfor ikke har fundet sin endelige  

 form. Ønsket er størst mulig decentralisering.
Til nr. 8 Det forudsættes ved udnævnelse af Regionalrådets medlemmer, at formanden  

 og 4 af medlemmerne udpeges af industriministeren blandt embedsmænd fra  

 Industriministeriet, Miljøministeriet, Arbejdsministeriet og  

 Energiministeriet.
 De øvrige 10 medlemmer udnævnes efter indstilling fra Industrirådet,  

 Håndværksrådet, Landbrugsraadet, Arbejderbevægelsens Erhvervsråd, Dansk  

 Arbejdsgiverforening, LO, Kommunernes Landsforening, Amtsrådsforeningen i  

 Danmark, Turismens Fællesråd og Samrådet for De Regionale  

 Egnsudviklingsudvalg.
Til nr. 9 Det er hensigten, at de næringsretlige regler for vejere og målere på et  

 senere tidspunkt skal afløses af en akkrediteringsordning, der efterlever  

 europæiske harmoniserede standarder for akkreditering.
Det vil være  

 vanskeligt at etablere en akkrediteringsordning for vejning og måling  

 allerede fra lovens ikrafttræden.
Det er derfor nødvendigt, at der fortsat  

 kan udstedes regler for vejere og målere, indtil der i takt med udarbejdelsen  

 af de europæiske harmoniserede standarder kan indføres en  

 akkrediteringsordning for vejning og måling.
Til nr. 10 Også de tidligere udstedte forskrifter for statsautoriserede vejere og  

 målere vedbliver at have gyldighed, indtil de ændres eller ophæves i medfør  

 af bestemmelserne i denne lov.
Til nr. 11 Ad det foreslåede stk. 4 I §§ 10-12 bemyndiges industriministeren til at fastsætte de nærmere  

 regler inden for områderne metrologi, akkrediteret teknisk prøvning,  

 inspektion og certificering.
 Disse områder er af udpræget teknisk karakter, og afgørelserne må derfor  

 træffes ud fra en specifik teknisk viden.
 På denne baggrund er det i den gældende lov om mål og vægt (metrologi)  

 fastsat, at industriministeren kan fastsætte regler om, at de afgørelser, der  

 er henlagt til Industri- og Handelsstyrelsen, ikke kan indbringes for højere  

 administrativ myndighed.
 Det fremgår ligeledes af den gældende lov om Statens Tekniske Prøvenævn,  

 at Nævnets afgørelser vedrørende autorisation af laboratorier ikke kan  

 indbringes for anden administrativ myndighed.
 På ingen af områderne berører afskæringen af den administrative klage  

 adgangen til at indbringe afgørelserne for domstolene.
 Forslaget til lov om erhvervsfremme indebærer en udvidelse af  

 akkrediteringsordningen for teknisk prøvning til også at omfatte en  

 akkrediteringsordning for certificering og inspektion.
Da afgørelser på sidstnævnte område også må træffes ud fra en specifik  

 teknisk viden, findes det retssikkerhedsmæssigt forsvarligt, at der på alle  

 disse områder gives industriministeren mulighed for at fastsætte, at  

 Industri- og Handelsstyrelsens afgørelser ikke kan indbringes for højere  

 administrativ myndighed.
Der vil fortsat være mulighed for at indbringe  

 afgørelserne for domstolene.
Ad det foreslåede stk. 5 Med vedtagelsen af lovforslaget ophæves lov om »Fondet til fremme af  

 teknisk og industriel udvikling« ved lovens ikrafttrædelse, og  

 Udviklingsfondet opløses.
Det har været regeringens klare forudsætning, at  

 fondets formue tilbageføres til statskassen.
De ordninger, der indtil nu har  

 været administreret under Udviklingsfondet og tænkes fortsat, vil fra og med  

 lovens ikrafttrædelse blive videreført inden for Industriministeriets  

 bevillingsrammer på finansloven.
Den foreslåede ændring har til formål at  

 skabe fuld klarhed over det legale grundlag for en tilbageføring af  

 fondsformuen med renter, afdrag og afgifter til statskassen ved fondets  

 opløsning.
De forpligtelser, som fondet har påtaget sig over for borgere,  

 virksomheder m.v., hvilket omfatter de af fondet afgivne tilsagn om lån,  

 tilskud og udviklingskontrakter, overtages af staten.
Flemming Hansen (KF) nfmd.
Grove (KF) Kai Dige Bach (KF) Svend  

 Heiselberg (V) Jens Peter Jensen (V) Kirsten Jacobsen (FP) Larsen-Ledet (RV)  

 Sonja Albrink (CD) Lysholm Christensen (KRF) Svend Andersen (S) Tove Lindbo  

 Larsen (S) Lissa Mathiasen (S) Erling Olsen (S) Nyrup Rasmussen (S) fmd.  

Bjørn Westh (S) Birthe Hansen (SF) Rahbæk Møller (SF) Tilføjelse til betænkning Efter at 2. behandling af lovforslaget blev standset og det henvistes til fornyet udvalgsbehandling, har udvalget holdt yderligere et møde.
 Udvalget har efter afgivelsen af betænkning modtaget en skriftlig  

 henvendelse fra Dansk Iværksætter Forening.
 Der afgives herefter nedennævnte indstilling, hvorved bemærkes, at et  

 mindretal (Kristeligt Folkepartis medlem af udvalget) under den fornyede  

 udvalgsbehandling har tilkendegivet, at det ikke længere er  

 medforslagsstiller til de under nr. 1-5, 7 og 8 stillede ændringsforslag i  

 betænkningen.
 Der er af et flertal stillet yderligere ændringsforslag i tilføjelsen til  

 betænkningen, hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse med de af industriministeren og af flertallet stillede  

 ændringsforslag.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse med de  

 af industriministeren stillede ændringsforslag, idet mindretallet ønsker at  

 udtale følgende:
 Mindretallet henstiller under henvisning til lovens § 5, stk. 2, at der  

 for at sikre, at udfyldelsen af lov om erhvervsfremme tager hensyn til de  

 regionalpolitiske aspekter, herunder både specielle geografiske og  

 branchemæssige problemer, samtidig med lovens vedtagelse nedsættes en  

 arbejdsgruppe bestående af embedsmænd fra Industriministeriet og  

 repræsentanter for de regionale udviklingsråd, som inden 1. januar 1991 skal  

 fremlægge et oplæg til, hvorledes de regionalpolitiske aspekter kan varetages  

 i Erhvervsudviklingsrådet.
 Under henvisning til lovens § 2 påpeger mindretallet samtidig vigtigheden  

 af, at der sikres mulighed for start af nye virksomheder.
Ændringsforslag Af et flertal (S, SF og CD):
Underændringsforslag til ændringsforslag nr. 7 i betænkningen 12) I den under ændringsforslag nr. 7 foreslåede nye  

 paragraf indsættes efter stk. 4 som nye stykker:
 »Stk. 5. Industriministeren fastsætter nærmere regler for  

 rådets virke.
Stk. 6. Rådets afgørelser kan ikke indbringes for anden  

 administrativ myndighed, men Industriministeriets medlem af rådet kan begære  

 en sag forelagt industriministeren til afgørelse, såfremt den skønnes at være  

 af principiel betydning.« Til § 9 13) I stk. 1, 1. pkt., indsættes efter  

 »Erhvervsudviklingsrådet«: », Regionalrådet«.
Bemærkninger Til nr. 12 Den foreslåede ændring medfører, at industriministeren fastsætter nærmere  

 regler for rådets virke i lighed med ministerens kompetence vedrørende  

 Eksportfremmerådet.
Samtidig foreslås en tilsvarende regel om prøvelse af  

 rådets afgørelser, som er foreskrevet for Eksportfremmerådets afgørelser.
Til nr. 13 Den foreslåede ændring er en konsekvens af, at der foreslås oprettet et  

 Regionalråd.
