Betænkning afgivet af Udvalget for Udlændinge- og  

 Integrationspolitik den 10. maj 2007 Betænkning over Forslag  

 til lov om ændring af udlændingeloven (Styrkelse af indsatsen mod misbrug af au pair-ordningen) [af  

 integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 28. marts 2007 og var til 1.  

 behandling den 17. april 2007. Lovforslaget blev efter 1. behandling henvist  

 til behandling i Integrationsudvalget.
Møder Udvalget har behandlet lovforslaget i 3 møder.
Høringer Et udkast til lovforslaget har inden fremsættelsen været sendt i  

 høring, og integrationsministeren sendte den 28. februar 2007 dette udkast  

 til  

 udvalget, jf. alm. del  bilag 147. Den 30. marts 2007 sendte  

 integrationsministeren de indkomne høringssvar til udvalget og den 12. april  

 2007 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra FOA  Fag og Arbejde.
Integrationsministeren  

 har over  

 for udvalget kommenteret den skriftlige henvendelse.
Deputationer Endvidere har FOA  Fag og Arbejde mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 9 spørgsmål til integrationsministeren til  

 skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialdemokratiets medlemmer af udvalget er for brug af au  

 pair-ordningen.
Det er en kærkommen mulighed for unge for at lære et andet  

 lands kultur at kende.
Det er en god mulighed for at tilføre danske familier  

 mangfoldighed  

 i deres hverdag, og det er en del af et internationalt »ungdomsliv«, der også  

 bibringer danske unge de samme fordele og kompetencer, som udenlandske unge  

 får  

 her i landet.
Samtidig arbejdes der efter gældende regler.
Socialdemokratiet er samtidig også imod misbrug af au pair-ordningen.  

 Den skærpede situation i hele verden med bl.a. menneskehandel og misbrug af  

 unge på arbejdsmarkedet kaster også sine skygger ind over au pair-ordningen i  

 Danmark.
Vi skal forhindre misbrug og udnyttelsen af billig arbejdskraft.
Den foreslåede lovændring og de skærpelser, der ligger heri, ser  

 Socialdemokratiet positivt på.
Samtidig er det også positivt, at regeringen i  

 sit forberedende arbejde har lagt op til bred forståelse imellem Folketingets  

 partier for de foreslåede lovændringer.
 Den hidtidige lovgivning har været præget af, at sanktioner i  

 forbindelse med misbrug af au pair-ordningen var rettet imod au  

 pair-personen.  

 Men med de foreslåede ændringer kommer de værtsfamilier, der har forbrudt sig  

 imod ordningens retningslinjer eller det almindelige juridiske lovkompleks i,  

 fokus.
Socialdemokratiet har stillet en række spørgsmål, som er blevet  

 besvaret tilfredsstillende.
Dog forbeholder Socialdemokratiet sig retten til  

 i  

 forbindelse med en senere opfølgning at se på nødvendigheden af, at  

 værtsfamilier  

 har pligt til at deltage i et obligatorisk infomøde.
 Socialdemokratiet finder det absolut nødvendigt  også i  

 relation til handlingsplanen mod menneskehandel  at der sker en  

 opfølgning på  

 lovgivningen og dens virkning fremover.
 Socialdemokratiet vil stemme for lovforslaget, som det  

 foreligger ved 2., og ved 3. behandling.
 Det Radikale Venstres, Socialistisk Folkepartis og Enhedslistens  

 medlemmer af udvalget finder, at lovforslaget indeholder en række  

 forbedringer,  

 der vil kunne medvirke til at sikre au pair-personen bedre rettigheder,  

 samtidig med at der indføres skærpede regler for kontrol med reglernes  

 overholdelse  

 samt muligheden for indførelse af en karensperiode for personer, der har  

 misbrugt au-pair ordningen.
Det Radikale Venstre, Socialistisk Folkeparti og Enhedslisten  

 støtter, at der med lovforslaget indføres øget information til både au  

 pair-personer og værtsfamilier om betingelser og rettigheder forud for  

 indgåelse af en au pair-kontrakt.
Det anses endvidere for en forbedring, at  

 en  

 au pair-person får mulighed for at indgive en ny ansøgning om  

 opholdstilladelse  

 som au pair, når vedkommende har forladt en værtsfamilie, som har forsøgt at  

 udnytte den pågældende.
 Det Radikale Venstre, Socialistisk Folkeparti og Enhedslisten  

 finder det desuden positivt, at der med lovforslaget indføres en ordning,  

 hvor  

 værtsfamilier, der har misbrugt ordningen, registreres og pålægges en  

 karensperiode, som stiger proportionelt med misbrugets beskaffenhed.
 Det Radikale Venstre, Socialistisk Folkeparti og Enhedslisten  

 glæder sig over, at ministeren i forbindelse med 1. behandling udtrykte sig  

 positivt med hensyn til at løse den problemstilling med, at de 18 måneders  

 opholdstid tælles fra det tidspunkt, hvor en ansøgning om ophold er  

 bevilliget,  

 frem for på det tidspunkt, hvor au pair-personen reelt får ophold i landet.  

 Det  

 Radikale Venstre, Socialistisk Folkeparti og Enhedslisten håber, at  

 ministeren  

 vil finde en løsning, der gør, at retten til 18 måneders ophold bliver ret  

 til  

 et 18 måneders au pair-ophold, hvor tiden til at få skaffet visum og lign.  

 ikke  

 fratrækkes opholdstiden.
 Det Radikale Venstres, Socialistisk Folkepartis og Enhedslistens  

 medlemmer finder det endvidere positivt, at ministeren i besvarelsen af  

 spørgsmål nr. 4 tilkendegiver at ville følge udviklingen for at vurdere, om  

 loven virker efter hensigten.
 Det Radikale Venstre, Socialistisk Folkeparti og Enhedslisten  

 kan med disse bemærkninger tilslutte sig initiativerne i forslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Lars Christian Lilleholt (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Sophie Hæstorp Andersen (S)   

 Simon Emil Ammitzbøll (RV)   

 Morten Østergaard (RV)   

 Steen Gade (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Oversigt over bilag vedrørende L 198 Bilagsnr.
Titel 1 Høringssvar fra integrationsministeren 2 Høringsnotat fra integrationsministeren 3 Udkast til tidsplan for udvalgets behandling af L 198 4 Henvendelse af 16/4-2007 fra FOA  Fag og Arbejde) 5 Endelig tidsplan for udvalgets behandling af L 198 6 1. udkast til betænkning Oversigt over spørgsmål og svar vedrørende L 198 Spm.nr.
