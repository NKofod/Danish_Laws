 Vejledning vedrørende ansøgning om tilsagn om tilskud, samt ansøgning om  

 udbetaling af tilskud til efteruddannelse inden for jordbrugserhvervene.
 1. Indledning.
 I henhold til lov nr. 17 af 14. januar 1987 og lov 283 af 8. maj 1991 om  

 tilskud til efteruddannelse inden for jordbrugserhvervene, jf.  

 lovbekendtgørelse nr. 318 af 18. amj 1989, er der mulighed for at yde tilskud  

 til efteruddannelseskurser i finansårene 1988-94.
 Ansøgninger vedrørende kursussæsonen 1992 skal indsendes til  

 Jordbrugsdirektoratet inden 1. september 1991.
 Betingelserne for at opnå tilskud er anført nedenfor.
 I denne vejledning angives, hvorledes man skal forholde sig, hvis man  

 ønsker at afholde et kursus med tilskud, hvorledes tilskud til de enkelte  

 kursustyper er blevet fastsat, og hvordan de enkelte skemaer skal udfyldes.  

 Yderligere vejledning vil kunne indhentes telefonisk eller ved skriftlig  

 henvendelse til Jordbrugsdirektoratet.
Opmærksomheden skal henledes på, at kursiststøtte kun kan ydes til  

 personer, der 2. Kursus der afholdes på godkendte landbrugs/ og  

 gartnerskoler m.v.
 Tilskud kan søges af deltagerne i faglige efteruddannelseskurser, der  

 afholdes på godkendte landbrugs- og gartnerskoler m.v., og hvor kurserne er  

 godkendt af Jordbrugsdirektoratet.
Kursus skal have en varighed af mindst 5 sammenhængende undervisningsdage  

 eller omfatte sammenlagt mindst 5 undervisningsgade med samme personkreds  

 (maksimalt 25 deltagere). Det samlede tilskudsberettigede kursus skal være på  

 mindst 30 undervisningstimer.
Gives undervisning ikke på 5 sammenhængende  

 dage, skal hver undervisningsdag være på mindst 6 undervisningstimer, og  

 undervisningen skal afvikles inden for 8 uger, således at kursus får en  

 sammenhængende karakter.
 Ansøgning om godkendelse af et kursus som tilskudsberettiget skal  

 indsendes til Jordbrugsdirektoratet inden den 1. september året før kursus  

 afholdes.
 Overholdes ansøgningsfristen ikke, vil senere indkomme ansøgninger kun  

 kunne imødekommes i det omfang, der er disponible midler til rådighed.  

 Sådanne ansøgninger vil blive søgt behandlet hurtigst muligt, men nogen  

 behandlingstid må påregnes ved ansøgning om tilskud til kursustyper, der ikke  

 tidligere har være behandlet.
En række kurser er allerede godkendt som kursustyper (fortrinsvis kurser 1  

 uge på landbrugsskole). Kurser der ikke falder ind under disse kursustyper  

 skal efter indhentet udtalelse fra Landbrugsministeriets  

 Efteruddannelsesudvalg godkendes af Jordbrugsdirektoratet.
Ansøgning om  

 godkendelse sendes sammen med ansøgning om tilsagn om afholdelse af kursus  

 til Jordbrugsdirektoratet.
 Vedrørende den kursusbeskrivelse der skal vedlægges som bilag til  

 ansøgningen om tilsagn, er det ikke nok at anvende kopi fra en pjece om  

 kurser i regionen eller lign., og der skal gøres specielt opmærksom på, at  

 såfremt kurset indeholder emner med mere socialt prægede, privatøkonomiske  

 eller familiejuridiske indhold, er det nødvendigt, at der følger en  

 timefordeling med kursusbeskrivelsen for de enkelte emner i kurset, således  

 at det kan afgøres om kurset indeholder mindst 30 timer med jord- og  

 skovbrugsfaglige emner.
 Jordbrugsdirektoratet fastsætter efter indhentet udtalelse fra  

 Landbrugsministeriets Efteruddannelsesudvalg maksimumsbeløb for den udgift  

 hvorefter tilskud kan ydes samt den procentsats hvortil tilskud kan ydes i  

 det pågældende kalenderår.
I 2. halvår 1991 kan der til 5 dages internatkursus med maksimalt 25  

 deltagere på skolerne ydes et tilskud pr. deltager, der ikke kan overstige 60  

 pct. af 2.600 kr. = 1.560 kr. for kursus med overnatning og fuld forplejning.  

 For deltagere, der deltager i internatkurser, men som overnatter hjemme, men  

 iøvrigt deltager i alle måltider m.v., kan der ydes et tilskud, der ikke kan  

 overstiger 60 pct. af 2.300 kr. = 1.380 kr.
Det bemærkes, at en forudsætning  

 for at disse elever i det hele taget kan få tilskud er, at de har gennemført  

 hele kurset, også undervisningen om aftenen.
 For kursus uden overnatning med delvis forplejning (frokost m.v.), 5 x 1  

 dages kurser, er tilskuddet maksimalt 60 pct. af 1.300 kr. = 780 kr.
 Til skoler, der arbejder efter reglerne om indtægtsdækket virksomhed og  

 uden tilskud fra Kulturministeriet, kan der i 2. halvår 1991 ydes tilskud  

 efter et højere maksimumsbeløb svarende til det normale beløb for  

 landbrugsskolerne plus et beløb på 60 pct. af det antal årselever som kurset  

 svarer til x for 1991 46.931 kr.
 For et normalt ugekursus på 5 dage med overnatning og 30 lektioner vil det  

 svare til:
 Tilskuddet kan dog højst udgøre 60 pct. af den deltageren påhvilende  

 kursusafgift, og tilskud kan højst beregnes af 60 pct. af et i medfør af  

 bekendtgørelsens § 4 fastsat maksimumbeløb, der i 2. halvår er de ovenfor  

 angivne beløb.
 For 1992 bliver maksimumbeløbet for den udgift, hvortil tilskud kan ydes  

 og den procentsats, hvormed tilskud kan ydes fastsat af Jordbrugsdirektoratet  

 inden den 1. december 1991.
 3. Kursus der holdes af foreninger og andre kursusudbydere.
Tilskud kan søges af deltagere i landbrugsfaglige efteruddannelseskurser  

 afholdt og godkendt af Jordbrugsdirektoratet.
Et kursus godkendt af  

 Jordbrugsdirektoratet skal, for at der kan opnås støtte til kursusafgiften,  

 have en varighed af mindst 5 sammenhængende undervisningsdage eller omfatte  

 sammenlagt mindst 5 undervisningsdage med samme personkreds (maksimalt 25  

 deltagere).
Det samlede kursus skal være på mindst 30 undervisningstimer.
Gives  

 undervisningen ikke på 5 sammenhængende dage, skal hver undervisningsdag være  

 på mindst 6 undervisningstimer, og undervisningen skal afvikles inden for 8  

 uger, således at kursus får en sammenhængende karakter.
Det er endvidere en  

 betingelse, at der i et kursus deltager mindst 12 personer af de i loven og  

 bekendtgørelsens § 2 nævnte kategorier.
Ansøgning om godkendelse af et kursus som tilskudberettiget skal indsendes  

 til Jordbrugsdirektoratet inden 1. september før kursus afholdes.
Senere  

 indkomne ansøgninger vil kunne imødekommes i det omfang, der er disponible  

 midler til rådighed.
Sådanne ansøgninger vil blive søgt behandlet hurtigst  

 muligt, men nogen behandlingstid må påregnes ved ansøgning om tilskud til  

 kursustyper, der ikke tidligere har været behandlet.
En række kurser er allerede godkendte under fritidsloven som  

 erhvervsmæssige kurser.
I det omfang de er efteruddannelseskurser for  

 jordbrugere, kan de også forventes godkendt til tilskud efter lov nr. 17. af  

 14. januar 1987. Kurser der ikke er godkendt som erhvervsmæssige kurser skal  

 efter indhentet udtalelse fra Landbrugsministeriets Efteruddannelsesudvalg  

 godkendes af Jordbrugsdirektoratet.
Ansøgninger om godkendelse sendes sammen  

 med ansøgning om tilsagn til Jordbrugsdirektoratet.
 Vedrørende den kursusbeskrivelse der skal vedlægges som bilag til  

 ansøgningen om tilsagn, er det ikke nok at anvende kopi fra en pjece om  

 kurser i regionen eller lign., og der skal gøres specielt opmærksom på, at  

 såfremt kurset indeholder emner med mere socialt prægede, privatøkonomiske  

 eller familiejuridiske indhold, er det nødvendigt, at der følger en  

 timefordelign med kursusbeskrivelsen for de enkelte emner i kurset, således  

 at det kan afgøres, om kurset indeholder mindst 30 timer med jord- og  

 skovbrugsfaglige emner.
 Jordbrugsdirektoratet fastsætter efter indhentet udtalelse fra  

 Landbrugsministeriets Efteruddannelsesudvalg maksimumbeløbet for den udgift,  

 hvortil tilskud kan ydes og den procentsats, hvormed tilskud kan ydes i det  

 pågældende kalenderår.
For 5-dages kurser afholdt lokalt, hvor der ikke tillige ydes tilskud til lærerløn efter lov om fritidsundervisning, med maksimalt 25  

 deltagere, kan tilskuddet i 1991 højst udgør 60 pct. af 7.000 kr. pr. 5-dages  

 kursus med tillæg af 60 pct. af 1.000 kr. pr. tilskudsberettiget deltager,  

 hvis der ydes delvis forplejning uden overnatning.
Hvis det er opholdskursus  

 med fuld forplejning og overnatning udgør tillægget 60 pct. af 2.000 kr. pr.  

 tilskudsberettiget deltager.
Ydes der ikke forplejning m.v. under  

 kursusopholdet, er der intet tillæg af ovenstående beløb pr.  

 tilskudsberettigede deltager.
 Til 5-dages kurser afholdt lokalt, hvor der søges tilskud til lærerløn  

 efter lov om fritidsundervisning, kan der ydes et tilskud på 60 pct. af 4.750  

 kr. pr. 5-dages kursus med tillæg af ovenstående beløb pr. tilskudsberettiget  

 deltager.
 Tilskuddet kan indenfor ovenstående rammer højst udgøre 60 pct. af den  

 deltageren påhvilende kursusafgift, og tilskud kan højst beregnes af 60 pct.  

 af et i medfør af bekendtgørelsens § 4 fastsat maksimumsbeløb, der i 2.  

 halvår 1991 er de ovenfor angivne beløb.
 For 1992 bliver maksimumsbeløbet for den udgift, hvortil tilskud kan ydes  

 og den procentsats, hvormed tilskud kan ydes, fastsat af  

 Jordbrugsdirektoratet inden den 1. december 1991.
 4. Særlige kursusarrangementer.
I særlige tilfælde kan der fastsættes andre maksimumsbeløb end angivet  

 foran i afsnit 2 og 3. Der tænkes herved på kursustyper, der kræver udstyr og  

 undervisningmæssige faciliteter og på kursus, der afvikles under sådanne  

 forhold, at et forhøjet maksimumsbeløb kan være en hensigtsmæssighed.
Et  

 forhøjet maksimumsbeløb kan dog komme på tale, hvor der ikke sker en  

 forvridning af omkostningsdækningen de forskellige kursusudbydere imellem.  

 Ansøgning om forhøjet maksimumsbeløb begrundet i særligt høje udgifter til  

 ophold og forplejning vil ikke blive imødekommet.
Ansøgningen om forhøjet  

 maksimumsbeløb skal indeholde et specificeret budget med oplysning om alle  

 udgifter vedrørende det påtænkte kursus tillige med oplysning om hvilke  

 offentlige og private tilskud, der ydes til kurset.
Nærmere oplysning om  

 opstilling af en ansøgning kan fås i Jordbrugsdirektoratet.
5. Jordbrugsdirektoratet har i 1989 ydet tilskud til udarbejdelse af  

 følgende projekter - til produktion af undervisningsmateriale i forbindelse med ugekurser:
 Yderligere oplysninger om materialer, pris m.v. vil kunne fås ved  

 henvendelse til de skoler og foreninger, der har udarbejdet materialet.
 6. Vejledning vedrørende udfyldelse af ansøgning om tilsagn i henhold  

 til lov om tilskud til efteruddannelse inden for jordbrugserhvervene.
 Ansøgning om tilsagn skal ske på et særlige skema og indsendes i 2  

 eksemplarer til Jordbrugsdirektoratet inden den 1. september.
Kursusperiode.
Der indgives ansøgning om tilsagn for første halvdel af  

 1991. Tilskudssatser fastsættes forud for hvert kalenderår.
Såfremt der  

 fortsat annonceres for ugekursus og andre kursus for en undervisningssæson,  

 skal man være opmærksom på, at tilskudssatserne fastsættes pr. kalenderår og  

 ikke for en kursussæson.
Oplysning om kursusarrangører.
Der skal anføres navn, adresse, tlf. nr.  

 samt skolenummer.
Skolenummer for kursusarrangører, der tidligere har afholdt  

 kurser, vil fremgå af tidligere tilsagnskrivelser som de sidste 3 cifre i  

 journalnummeret altså f.eks. 641-2- 143, her er skolenr. 143. For  

 kursusarrangører, der for første gang sender ansøgning om tilsagn, vil  

 skolenummeret fremgå af tilsagnsskrivelsen.
Kursustitel og -art.
Der angives en kort kursustitel for det planlagte  

 kursus.
 Af kursusbeskrivelsen skal det fremgå:
Med hensyn til emner er det vigtigt at være opmærksom på, at  

 tilskudsordningen kun vedrører jord- og skovbrugsfaglige kurser.
Derfor skal  

 et 5-dages kursus indeholde mindst 30 timer med jord- og skovbrugsfaglige  

 emner for at blive godkendt.
Jordbrugsdirektoratet og Landbrugsministerietes Efteruddannelsesudvalg  

 lægger vægt på, at kurserne har et egentligt erhvervsfagligt indhold.
Emner  

 med mere socialt præget, privatøkonomisk eller familiejuridisk indhold er  

 blevet afvist.
Såfremt emner med et sådant indhold ønskes medtaget i kurserne  

 må det ske uden for de 30 timer.
 Er der tale om en ny type kursus, som ikke tidligere er godkendt, vil  

 spørgsmålet om godkendelse blive behandlet af Jordbrugsdirektoratet efter  

 høring af landbrugsministeriets Efteruddannelsesudvalg.
Der anvendes 1 linie pr. kursus.
Det vil sige, at der er plads til 5  

 kursus pr. ansøgningsskema.
Afholdelse »uge/år«.
Den uge og det år, kursus forventes  

 afholdt, angives ved ugenummer/år.
Eks. 12/91. Strækker et kursus sig over  

 flere uger, angives den uge, det pågældende kursus afsluttes.
Forventet deltagerantal.
Det forventede antal tilskudsberettigede  

 deltagere angives.
 Tilskud til kursus med mere end 25 deltagere vil kunne blive givet,  

 såfremt det skønnes pædagogisk og undervisningsmæssigt forsvarligt at  

 gennemføre kurses.
 Antallet der oplyses, danner tillige grundlag for fastsættelse af det  

 maksimale tilskud, der kan forventes tildelt.
Ønskes der tilskud til flere deltagere end det oprindeligt angivne  

 forventede tilskudsberettigde deltagerantal, skal der på forhånd søges om  

 ydligere tilsagn, såfremt man ønsker at være sikker på, at tilskud kan ydes  

 også til de ekstra deltagere.
Ansøgning om tilskud til ekstra deltagere vil  

 dog uanset manglende forudgående ansøgning blive imødekommet, såfremt der er  

 disponible midler til rådighed og såfremt deltager antallet ikke overstiger  

 25.
Kursusart og kursusafgift.
Den samlede kursusafgift for de enkelte typer  

 planlagte kursus oplyses.
Endvidere oplyses om forplejning er inkluderet, og  

 for så vidt angår kursus, der ikke afholdes på godkendte landbrugs- og  

 gartnerskoler, om der ydes tilskud til lærerløn m.v. efter fritidsloven fra  

 amt og kommune.
Bilag.
Ansøgning vedlægges kursusbeskrivelser af de planlagte kursus samt  

 andre oplysninger, der eventuelt måtte være fornødne til behandlingen af  

 ansøgningen.
7. Vejledning vedrørende udfyldelse af ansøgning om udbetaling af  

 tilskud i henhold til lov om tilskud til efteruddannelse inden for jordbrugserhvervene.
 Ansøgning om udbetaling skal ske på særlige skemaer og indsendes i 2  

 eksemplarer til Jordbrugsdirektoratet, når kursus er afholdt.  

 Ansøgningsskemaer modtages sammen med meddelelse om tilsagn.
Oplysning om kursusarrangører.
Der skal anføres navn, adresse, tlf. nr.  

 samt skolenummer.
Skolenummer for kursusarrangører, der tidligere har afholdt  

 kurser, vil fremgå af tidligere tilsagnsskrivelser som de sidste 3 cifre i  

 journalnummeret altså f.eks. 641-2 143, her er skolenr. 143. For  

 kursusarrangører, der for første gang sender ansøgning om tilsagn, vil  

 skolenummeret fremgå af tilsagnsskrivelsen.
Kursustitel og kursusart.
Der angives en kort titel på det afholdte  

 kursus (fremgår af ansøgningen om tilsagn). Husk at vedlægge kursusplan og  

 lærerfortegnelse.
Kursusperiode.
Afholdt uge/år.
Den uge, hvori kursus er afsluttet,  

 angives.
Kursus med tilskud efter lov om fritidsundervisning m.v.
Er der tale om  

 kursus, hvor der gives tilskud efter fritidsloven, skal dette oplyses.
Antal tilskudberettigede deltagere.
På ansøgningen anføres kun de  

 tilskudsberetigede deltagere.
For at være tilskudsberettiget skal den  

 pågældende deltager opfylde de i lov og bekendtgørelse fastsatte krav, og der  

 kan til den enkelte deltager kun opnås tilskud, såfremt vedkommende har  

 gennemført hele kurset og ved kursets begyndelse er fyldt 18 år.  

 Kursiststøtte kan kun ydes til ejere, forpagtere, bestyrere og brugere af  

 jord- og skovbrugsbedrifter her i landet, til deres ægtefæller eller  

 personer, der lever i ægteskabslignende forhold med dem, samt til andre, der  

 har eller agter at søge beskæftigelse inden f or den primære produktion på  

 jord- og skovbrugsområdet her i landet.
 Vedrørende gruppen af personer, der agter at søge beskæftigelse i jord- og  

 skovbrugserhvervet, bl.a. personer, der midlertidigt er uden beskæftigelse  

 inden for jordbruget og personer, hvor det iøvrigt er bestyrket af  

 omstændighederne, at vedkommende vil søge beskæftigelse inden for jordbruget,  

 f.eks. med en ansættelseskontrakt.
 Har en person beskæftigelse inden for et andet erhvervsområde, og ønsker  

 at udnytte f.eks. en ferie til et kursus under denne lov og der ikke er  

 særlige forhold der bestyrker, at det er vedkommendes agt umiddelbart at søge  

 beskæftigelse i jordbrugserhvervet, kan der derfor ikke ydes tilskud til  

 kursusdeltagelsen.
Kursusafgift af pr. deltager.
Den samlede kursusafgift pr. deltager  

 oplyses.
I tilfælde, hvor kursusarrangøren ikke har opkrævet den del af  

 kursusafgiften, som arrangøren forventer refunderet fra  

 Jordbrugsdirektoratet, oplyses den samlede kursusafgift, det vil sige  

 opkrævet reduceret kursusafgift + forventet tilskud pr. deltager fra  

 Jordbrugsdirektoratet.
Ansøgt tilskud pr. deltager.
Det ansøgte tilskud pr. deltager angives.  

 Størrelsen af de maksimale tilskud, der kan søges, vil fremgå af meddelelser  

 fra Jordbrugsdirektoratet.
Ansøgt tilskudsbeløb.
I denne rubrik angives det ansøgte samlede  

 tilskudsbeløb, det vil sige antallet af tilskudsberettigede deltagere ganget  

 med det ansøgte tilskud pr. deltager.
 Ansøges der om et større samlet tilskud til det pågældende kursus, end der  

 er meddelt tilsagn om fra Jordbrugsdirektoratet, (idet der har været flere  

 tilskudsberettigede elever end forudsat), kan det ansøgte kun forventes  

 imødekommet i det omfang, der er disponible midler til rådighed. Ønsker  

 kursusarrangøren på forhånd inden starten af et kursus at være sikker på at  

 få supplerende tilskud udbetalt, skal der rettes henvendelse til  

 Jordbrugsdirektoratet, således at det oprindelige tilsagn vil kunne  

 korrigeres om muligt, jfr. afsnit 3 og 4.
Bilag.
Ansøgningen vedlægges kursusbeskrivelse i form af den kursusplan  

 kurset har været afholdet efter.
En lærerfortegnelse med angivelse af antal  

 timer for de enkelte lærere.
Deltagerliste.
Individuelle oplysningsskemaer.
8.Vejledning vedrørende udfyldelse af individuelle  

 oplysningsskemaer For hver enkelt tilskudsberettiget kursusdeltager skal der udfyldes et  

 individuelt oplysningsskema.
 Skemaerne SKAL udfyldes med maskin- eller blokbogstaver.
 Det anbefales, at kursusarrangøren udfylder skemaerne.
 Skemaerne skal tastes til EDB, og hvis de er ulæselige, vil de blive  

 returneret, og tilskud vil først blive udbetalt, når skemaerne er i orden.
 Vedrørende udfyldelse af nedenstående rubrikker bemærkes:
 Komm.nr.: Udfyldes med det 3-cifrede kommunenummer, der fremgår af  

 kommunenummerfortegnelsen.  Skal udfyldes med omhu.
 B-kode: Udfyldes med kodetal 1, 2 og 3.
 Kode 1 : Driftsleder, hvilket omfatter ejere, forpagtere og brugere af  

 jordbrugsbedriften.
 Kode 2 : Lønnet medhjælp, hvilket omfatter landarbejdere med grønt bevis  

 eller specialarbejderuddannelse samt andre, der har eller agter at søge  

 beskæftigelse inden for jordbrugsområdet.
 Kode 3 : Familiehjælp, hvilket omfatter medarbejdende ægtefæller og  

 samlevere.
 Cpr.nr.: Alle cifre i personnummeret skal oplyses, da dette danner basis  

 for meddelelse til skattevæsenet og for udarbejdelse af EF-regnskab.  Skal  

 udfyldes med omhu.
 Ønsker en deltager ikke at oplyse Cpr.nr., kan der ikke udbetales tilskud  

 til den pågældende.
 Amt: Udfyldes med tal efter vedlagte liste over amterne.
 Kursustitel: Her angives en kort titel på det afholdte kursus, svarende  

 til den, der er angivet på ansøgning om tilskud.
 Skolenr.: De 3 sidste cifre i journalnummeret på tilsagnsskrivelsen fra  

 Jordbrugsdirektoratet.
 Uge/år: Her angives det ugenummer, hvori kursus er afsluttet, tillige med  

 årstallet.
 Ansøgt tilskud: Størrelsen af det tilskud, der udbetales pr. deltager,  

 oplyses.
 Afholdes kursusafgiften ikke af deltageren, men af dennes arbejdsgiver,  

 oplyses arbejdsgiverens navn og adresse, samt arbejdsgivernr (SE nr.),  

 vigtigt af hensyn til skattevæsenet.
Oplysningsskemaets side 1 er til skolens eget brug.
Siderne 2 og 3  

 vedlægges ansøgning om udbetaling af tilskud.
Fra EF modtager den danske stat refusion for deltagere, der har været på  

 mere end 1 kursus på betingelse af, at deltageren ikke er over 40 år eller - har modtaget yngre landmandslån efter 1. juni 1985 - har modtaget forhåndstilsagn om eller modtager tilskud til fremme af  

 regnskabsføring i jordbrugsbedrifter.
 - har modtaget forhåndstilsagn om eller modtager tilskud til gennem-  

 førelse af en forbedringsplan.
 Det er derfor nødvendigt, at de enkelte deltagere, der er over 40 år,  

 oplyser disse ting på den blanket, der sendes ud sammen med ansøgningen om  

 tilskud.
 Ordningen vil være gældende fra uge 26 1990.
 9. Udbetaling af tilskud til deltagerne m.v.
Den enkelte kursusarrangør kan vælge at opkræve en reduceret kursusafgift  

 (kursusafgift - tilskud) hos den enkelte deltager eller vælge at refundere  

 tilskuddet til de enkelte deltagere, når Jordbrugsdirektoratet har afregnet  

 overfor kursusarrangøren.
Vælger man den sidste løsning, skal tilskud være  

 deltageren ihænde inden 1 måned efter, at kursusarrangøren har modtaget det  

 samlede tilskud fra Jordbrugsdirektoratet.
Afholdes deltagerafgiften af  

 deltagerens arbejdsgiver, udbetales tilskuddet ikke til deltageren, men i  

 stedet til arbejdsgiveren, jfr. herved bemærkningerne ovenfor i afsnit 8 om  

 udfyldelse af oplysningsskemaer.
 Tilskuddet er i visse tilfælde skattepligtigt for den enkelte modtager.  

 Jordbrugsdirektoratet underretter de enkelte kommuner om, at tilskud er  

 udbetalt.
 Kursusarrangøren udsteder en erklæring til hver enkelt kursusdeltager om,  

 at det modtagne støttebeløb (og eventuel betaling herudover) er anvendt til  

 betaling for kursus.
 Erklæringen kan tjene som dokumentation overfor skattevæsnet.
 Samtidig har Jordbrugsdirektoratet efter opfordring fra Rigsrevisionen og  

 drøftelse i Landbrugsministeriets Efteruddannelsesudvalg besluttet at  

 henstille til kursusarrangørerne, at ansøgninger om tilskud til afholdte  

 kurser skal være Jordbrugsdirektoratet i hænde seneste 2 måneder efter, at  

 kurset er afsluttet, dog således at ansøgning om tilskud til afholdte kurser  

 i et finansår skal være Jordbrugsdirektoratet i hænde inden den 1. februar i  

 det næste finansår, for at udgiften i et finansår kan placeres i det  

 finansår, hvor den hører hjemme.
 Forslag til kvittering for kursusdeltagelse, hvor der opkræves en  

 reduceret kursusafgift (kursusafgift - tilskud).
Det bekræftes herved, at har deltaget i kurset:
 Betalingen for kurset erlægges således:
Underskrift Udleveres til og udfyldes under kurset af alle kursusdeltagere over 40 år.
 Navn: .............................................
 Adresse: ..........................................
 Postnr.: ..........................................
Jordbrugsdirektoratet Sankt Annæ Plads 19 1250 København K.
