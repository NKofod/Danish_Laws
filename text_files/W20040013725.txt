Hvorvidt  

 et byrådsmedlem, der har vedtaget en  

  

 bøde samt betinget frakendelse af førerretten i tre år for  

  

 overtrædelse af færdselslovens § 26, stk. 2, er valgbar (Valgbarhedsnævnets skrivelse af 10. juni 2004 til et  

 byråd) Ved brev af 30. marts 2004 har X Kommune i henhold til  

 den kommunale valglovs § 101, stk. 4, indberettet til  

 Valgbarhedsnævnet,  

 at byrådsmedlem NN er blevet idømt en bøde og en betinget frakendelse af  

 retten  

 til at føre motorkøretøj for overtrædelse af færdselslovens § 26,  

 stk. 2.
 Det fremgår af sagen, at den pågældende ved retten i Y den 18.  

 december 2003 blev idømt en bøde på 1.500 kr. samt betinget frakendelse af  

 førerretten i tre år, jf. færdselslovens § 128, jf. § 126,  

 stk. 1, nr. 1, og stk. 2, for overtrædelse af færdselslovens  

 § 26, stk. 2, ved den 16. september 2003 kl. ca. 08.03 under  

 tilsidesættelse af væsentlige hensyn til færdselssikkerheden at have ført en  

 personbil  

 ad en vejstrækning og ind i krydset ved Z-gade uden at overholde sin  

 ubetingede  

 vigepligt, hvorved den pågældende stødte sammen med en cyklist, der kørte på  

 cykel ad Z-gade mod vest, hvorved der skete påkørsel med personskade og  

 materiel  

 skade til følge.
 I den anledning skal man meddele, at Valgbarhedsnævnet har fundet,  

 at den begåede handling  uanset de krav, der må stilles til personer,  

 der  

 beklæder hverv som medlem af kommunale råd  ikke i almindeligt omdømme  

 gør den  

 pågældende uværdig til at være medlem af kommunale råd, jf. den kommunale  

 valglovs  

 § 4.
 Den pågældende må derfor anses for valgbar.
