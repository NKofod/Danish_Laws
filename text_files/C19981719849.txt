VAFT 0.1 Det retslige grundlag Udover det i indledningen anførte, er de følgende bestemmelser udarbejdet  

 med baggrund i »Rejseregler«, udgivet af Viborg Amts  

 Fælleskommunale Trafikselskab.
 Bestemmelserne gælder for rejser lokalt i Viborg Amt for passagerer,  

 herunder hunde.
VAFT 0.2 Afgrænsning Viborg Amts Fælleskommunale Trafikselskab's ansvarsområde omfatter den  

 kollektive trafik i Viborg Amt.
VAFT 0.3 Zoneinddeling Viborg Amt er inddelt i 77 takstzoner.
 Man skal have gyldig billet eller kort til alle de zoner bussen eller  

 toget kører i.
 Også selv om der ikke standses ved alle stoppesteder/stationer.
VAFT 0.4 Takstberegning Prisen for en rejse beregnes ud fra antallet af takstzoner i det kortest  

 mulige zoneforløb (ruteforbundne og DSB tog forbundne zoner), uanset hvilken  

 rute eller DSB tog, den enkelte passager vælger.
 Hvis passageren undervejs passerer en takstzone i større afstand fra  

 startzonen end slutzonen, bestemmes taksten dog ud fra afstanden til den  

 fjernst liggende zone.
VAFT 1 Billetter VAFT 1.0 Indledning Til rejser lokalt i Viborg Amt udstedes billetter til et bestemt antal  

 zoner.
 Billetterne er personlige og må ikke overdrages til andre.
Billetter udstedes til mindst 2 zoner, svarende til, at der altid skal  

 betales grundtakst.
Ved rejse herudover betales et tillæg pr. ekstra zone.  

 Der betales maksimalt for 12 zoner.
Billetter udstedes i busser og kortsalgssteder.
Der findes 3 typer  

 billetter til rejser i Viborg Amt:
 MTC-billetter, Almex-E billetter og billetter udstedt på Almex-A maskiner.
VAFT 1.1 Almindelige bestemmelser For rejser lokalt i Viborg Amt gælder de bestemmelser i hovedafsnit AMT,  

 som efter deres natur kan komme til anvendelse.
VAFT 1.2 Stationsforbindelser Billetter er gyldige til rejse i zoner, som ligger inden for den gyldige  

 zoneafstand fra startzonen, som påstemples billetten ved udstedelsen.
 Der er indenfor tids- og zonegyldigheden fuld omstigningsret på billetter  

 til rejser med bus og DSB tog lokalt i Viborg Amt.
VAFT 1.3 Rejseruter Billetter er gyldige til alle busser og DSB tog indenfor den gyldige  

 zoneafstand fra startzonen, medmindre man undervejs kommer ud i en zone, der  

 ligger længere væk i afstand end slutzonen.
 Der skal altid betales for den fjerneste zone på rejsen.
VAFT 1.5 Togbenyttelse Billetterne gælder til både bus og DSB tog, der ligger inden for den  

 gyldige zoneafstand fra startzonen.
VAFT 1.6 Pris VAFT 1.7 Børn Børn fra 4-14 år (inkl.) betaler børnetakst.
Voksne kan gratis medtage 2 børn under 4 år.
På børnebillet kan gratis  

 medtages 1 barn under 4 år.
For børn under 4 år herudover betales børnetakst.
To børn fra 4-14 år (inkl.) kan rejse på voksenbillet.
Et barn på 4-14 år  

 (inkl.) kan rejse det dobbelte antal zoner på en voksenbillet.
 Billetter til børn kan ikke benyttes af passagerer der er fyldt 15 år på  

 rejsedagen.
VAFT 1.8 Hunde Ved medbringelse af hunde og andre smådyr i VAFT's busser gælder, at de  

 kan medtages uden betaling, hvis de er anbragt i håndtaske eller lignende, og  

 forbliver i tasken under hele rejsen.
Hunde der ikke er i håndtaske kan,  

 bortset fra bybusser og lignende, normalt medtages til børnetakst.
 Førerhunde der er forsynet med Røde Kors emblem, medtages dog gratis i  

 alle busser.
VAFT 1.9 Gyldighedstid Billetter er gyldige til omstigning indenfor tids- og zonegyldigheden.  

 Tidsgyldigheden bestemmes af zoneantallet.
 Billet til 2 - 3 zoneområder gælder 1 time.
 Billet til 4 - 6 zoneområder gælder i 1 1/2 time.
 Billet til 7 - 9 zoneområder gælder i 2 timer.
 Billet til 10 - 12 zoneområder gælder i 2 1/2 time.
Tidsgyldigheden regnes fra det tidspunkt, som stemples på billetten ved  

 udstedelsen.
På billetter udstedt på elektronisk billetmaskine vil sidste  

 påstig-ningstidspunkt være påstemplet billetten.
Sidste påstigning/omstigning skal være foretaget inden udløbet af  

 tidsgyldigheden.
Som påstigningstidspunkt regnes bussens/togets planmæssige  

 afgangstid.
VAFT 1.10 Salg i busser Billetsalg Billetter sælges af chauffører i alle busser under VAFT's takstsystem i  

 Viborg Amt.
Salg på stationer Billetter sælges på alle betjente stationer i Viborg Amt.
Salg fra billetautomater DSB sælger billetter i billetautomaterne på stationerne på strækningerne  

 Struer-Ulstrup og Thisted-Ydby, hvor billetautomater er opstillet.
Salg i tog Billetter sælges af togpersonalet på togstrækninger i Viborg Amt.
VAFT 1.11 Tilkøb Passagerer kan købe tilkøb til gyldige billetter, der udvider billettens  

 tids- og zonegyldighed, hvis tilkøbet købes inden for den første billets  

 tids- og zonegyldighed.
Ved køb af tilkøbsbillet til 1 zone, betales en grundtakst, der normalt  

 udgør halvdelen af prisen for 2 zoner.
Tilkøb på 1 zone til en 3-zoners  

 billet giver f.eks. ret til at rejse i 4 zoner 1 1/2 time.
Ved tilkøb kan passagerer dele en billet til 2 zoner.
For at måtte gøre  

 dette, skal der dog være betalt for mindst 2 zoner pr. person.
 Tidsgyldigheden ved tilkøb regnes fra den første tidsstempling og i  

 forhold til det samlede zoneantal.
VAFT 1.12 Ombytning/Ændring Ombytning/ændring af købte billetter kan kun ske på salgsstedet/bussen, og  

 kun lige efter købet.
VAFT 1.15 Tilbagebetaling Ubenyttede eller delvist benyttede billetter og bortkomne billetter  

 erstattes ikke.
VAFT 1.16 Rejseafbrydelse Rejseafbrydelse kan foretages så tit det ønskes, når blot passageren  

 holder sig inden for tidsgyldigheden.
VAFT 2 Klippekort VAFT 2.0 Indledning Til rejser lokalt i Viborg Amt sælges klippekort til et bestemt antal  

 zoner: dog mindst til 2 zoner.
 Kortene skal stemples i stempelmaskinerne inden rejsen påbegyndes.  

 Stempelmaskiner findes i busser, samt ved adgangsvejen til perroner på DSB  

 stationer.
VAFT 2.1 Almindelige bestemmelser For klippekort gælder de bestemmelser for billetter, som efter deres natur  

 kan komme til anvendelse.
 Kortene må ikke bøjes eller beskadiges, så de ikke kan bruges i  

 stempelmaskinen.
 I forbindelse med takstændring kan klippekort til gammel pris benyttes,  

 indtil de er brugt op.
VAFT 2.2 Stationsforbindelser Klippekort udstedes til et bestemt antal zoner efter passagerens valg.
 En passager kan benytte forskellige klippekort sammen på en rejse: f.eks.  

 et 2-zoners og et 3-zoners klippekort til rejse i 5 zoner.
VAFT 2.3 Rejseruter Der gælder bestemmelserne for billetter i afsnit VAFT 1.3.
VAFT 2.5 Togbenyttelse Der gælder bestemmelserne for billetter i afsnit VAFT 1.5.
VAFT 2.6 Pris VAFT 2.7 Børn Der gælder bestemmelserne for billetter i afsnit VAFT 1.7.
VAFT 2.8 Hunde Hunde kan køre på et barneklippekort.
VAFT 2.9 Gyldighedstid Der gælder bestemmelserne for billetter i afsnit VAFT 1.9.
VAFT 2.10 Kortsalg Salg i busser Alle typer klippekort sælges i busser.
I bybusserne udstedes dog kun  

 klippekort til 2 zoner.
Salg i tog Ikke aktuelt.
Salg på stationer Alle typer klippekort sælges på betjente DSB stationer.
VAFT's salgssteder og rutebilstationer Alle typer klippekort sælges på VAFT's salgssteder og rutebilstationer.
VAFT 2.11 Tilkøb Et gyldigt klippekort kan benyttes i forbindelse med tilkøb.
 Derudover gælder bestemmelserne for billetter i afsnit VAFT 1.11.
VAFT 2.12 Ombytning/Ændring Ombytning/ændring kan kun ske på købsstedet.
VAFT 2.15 Tilbagebetaling Ubenyttede eller delvist benyttede klippekort tilbagekøbes.  

 Tilbagebetalingen beregnes som forskellen mellem kortets pris og antallet af  

 benyttede klip, omregnet til kontantpris.
Refusionen skal mindst udgøre 25,00  

 kr.
 Beskadigede klippekort tilbagekøbes , hvis man kan tyde  

 maskinafstemplingen og vurdere antallet af benyttede klip.
 Bortkomne klippekort erstattes ikke.
VAFT 2.16 Rejseafbrydelse Der gælder bestemmelserne for billetter i afsnit VAFT 1.16.
VAFT 3 Månedskort VAFT 3.0 Indledning Et månedskort består at etui, stamkort med et fastsiddende foto og et  

 værdiindlæg.
 Numrene på stamkort og værdiindlæg (indstikskort) skal være enslydende.
 Kortet er personligt.
VAFT 3.1 Almindelige bestemmelser For månedskort gælder de bestemmelser for billetter, som efter deres natur  

 kan komme til anvendelse.
 Der udstedes månedskort til voksne, børn og pensionister.
VAFT 3.2 Stationsforbindelser Månedskort udstedes til rejse i et antal zoner mellem en bestemt start- og  

 slutzone: og evt. via-zone for mindst en måned (30 dage). For dage ud over  

 hele måneder betales 1/30 af taksten for den første måned, og prisen  

 nedrundes til nærmeste hele krone.
Der kan udstedes kort til og med 12  

 måneder.
Månedskort kan købes i ubegrænset forsalg.
Månedskort giver ret til fri  

 omstigning inden for kortets zonegyldighed.
VAFT 3.3 Rejseruter Månedskort er gyldige til rejser med bus og DSB tog i zoner, som ligger  

 inden for den gyldige zoneafstand fra både start- og slutzone, og eventuelle  

 via-zoner.
VAFT 3.5 Togbenyttelse Der gælder bestemmelserne for billetter i afsnit VAFT 1.5.
VAFT 3.6 Pris VAFT 3.7 Børn Ved udstedelse af månedskort til børn under 15 år kan der kræves  

 dokumentation for fødselsdag og -år.
VAFT 3.8 Hunde Der udstedes ikke månedskort til hunde.
VAFT 3.9 Gyldighedstid Månedskortet gælder til rejser på alle tider af dagen, inden for den  

 periode, der fremgår af kortet.
VAFT 3.10 Kortsalg Salg i busser Månedskort kan købes i busserne.
Ved førstegangs udstedelse skal  

 passageren henvende sig på et kortsalgssted.
Salg i tog Ikke aktuelt.
Salg på stationer Månedskort sælges på alle betjente DSB stationer.
VAFT's salgssteder og rutebilstationer Månedskort sælges på VAFT's salgssteder og rutebilstationer.
 Ved fornyelse skal stamkortet forevises.
VAFT 3.11 Tilkøb Tilkøb kan foretages overalt i amtet.
 Gyldighedsområdet ved tilkøb til månedskort er større, end ved tilsvarende  

 tilkøb til billetter og klippekort.
VAFT 3.12 Ombytning/Ændring Ombytning/ændring kan kun ske på salgsstedet.
VAFT 3.15 Tilbagebetaling Månedskort kan tilbagekøbes af VAFT eller kortsalgsstederne.
Tilbagebetalingen for månedskort beregnes forholdsmæssigt fra dagen efter  

 henvendelsen.
Der beregnes et gebyr ved refusionen: der kan dog ikke  

 refunderes for de første 10 dage af kortets gyldighedsperiode.
Gebyret udgør  

 10% af købsprisen, dog minimum 25,00 kr.
 Kort der er så beskadigede, at stamkortnummer og gyldighedsperiode ikke  

 kan tydes, tilbagekøbes ikke.
VAFT 3.16 Rejseafbrydelse Rejseafbrydelse kan foretages så tit det ønskes.
VAFT 4 Særlige billetter og kort VAFT 4.0 Generelt For særlige billetter og kort gælder de bestemmelser for billetter,  

 klippekort og månedskort, som efter deres natur kan komme til anvendelse.
VAFT 4.1 Pensionister - billetter, klippekort og månedskort Generelt Personer der er fyldt 65 år, samt til modtagere af social pension  

 (invalide- og førtidspension) kan rejse på 65-billet.
Alder skal på forlangende dokumenteres ved fremvisning af kørekort, ID  

 kort, pas eller lignende.
Sociale pensionister skal forevise DSB  

 legitimationskort.
Legitimationskortet kan fås gratis på DSB stationer mod forevisning af  

 gyldig pensionsmeddelelse eller andet gyldigt bevis.
Billede medbringes ved  

 førstegangsudstedelse.
Kortet skal fornyes hvert kalenderår.
Billetter Til pensionister udstedes der billetter til børnetakst.
Klippekort Pensionister kan købe klippekort til en pris svarende til 10 x  

 kontantbilletprisen for pensionister.
Dette klippekort sælges i bussen,  

 VAFT's salgssteder, rutebilstationer og DSB stationer.
En pensionist kan ikke, hvis voksenklippekort benyttes, rejse det dobbelte  

 antal zoner.
En pensionist kan heller ikke rejse på børneklippekort.
Månedskort Der udstedes månedskort til pensionister.
 Derudover gælder bestemmelserne for månedskort i afsnit VAFT 3.
VAFT 4.2 Dagbilletter Dagbillet udstedes i busser, bybusser undtaget, samt kortsalgssteder.
 Dagbilletten er gyldig til et ubegrænset antal rejser i Viborg Amt i 24  

 timer fra udstedelsestidspunktet, som er påtrykt billetten.
VAFT 4.3 Ligeud-billet LIGEUD-BILLET udstedt på Almex-E maskiner har ingen tidsgyldighed, og kan  

 ikke anvendes til omstigning.
 Billetten gælder kun til stationen for bybussen og kan ikke anvendes i DSB  

 tog.
VAFT 4.4 Gruppebillet Gruppebilletter sælges i busserne, kortsalgssteder og på VAFT's  

 sekretariat.
 Ved køb hos VAFT skal billetter bestilles senest 5 hverdage før rejsen  

 finder sted, og denne billet vil tillige gælde som pladsgaranti.
 Gruppebilletter udstedes til grupper på mindst 8 personer, som rejser  

 samlet.
 Prisen på gruppebilletten beregnes ud fra prisen på klippekort.
 Gruppen kan godt være blandet, det vil sige bestå både af børn, voksne og  

 pensionister.
 Manuel udstedelse af gruppebilletter.
 DSB stationerne Bjerringbro, vibort, Skive, Thisted og Hurup Thy kan  

 udstede manuelle gruppebilletter.
 Billetten betragtes som en tidsgyldig billet og gælder kun til den rute  

 der er anført på billetten.
VAFT 4.5 Midlertidig rejsehjemmel Midlertidig rejsehjemmel udstedes kun til folkeskole- og gymnasiale  

 elever, og er kun gyldig i 14 dage.
Den midlertidige rejsehjemmel udstedes af  

 VAFT, eller af folkeskolen/gymnasier.
VAFT 4.6 Skolekort Skolekort udstedes af kommunerne og VAFT til folkeskoleelever m.fl.
Et skolekort består af etui, stamkort med foto og værdiindlæg (formular  

 påtrykt skolekort). Skolekortet er personligt og må ikke overdrages til eller  

 benyttes af andre end den det er udstedt til.
Skolekort udstedes til  

 voksentakst, hvis barnet fylder 15 år senest 31. december i det pågældende  

 skoleår.
 Skolekortet er gyldigt til rejser i de zoner, som ligger inden for den  

 gyldige zoneafstand fra både start- og slutzone, samt en eventuel via-zone.
Skolekort er ikke gyldig til befordring på lørdage, søn- og helligdage,  

 samt i perioden 24.-31. december.
På fredage skal sidste påstigning ske  

 senest kl. 18.00. Som påstigningstidspunkt regnes bussens planmæssige  

 afgangstid.
Afvigelser og indskrænkninger i brugen af skolekortet vil være  

 angivet på selve kortet.
 Skolekort kan anvendes i DSB tog .
VAFT 4.7 Uddannelseskort Uddannelseskort udstedes af VAFT.
 Et uddannelseskort består af etui, stamkort med foto og værdiindlæg  

 (giroformular optrykt VAFT uddannelseskort). Uddannelseskortet er personligt,  

 og må ikke overdrages til, eller benyttes af andre end den, det er udstedt  

 til.
 Uddannelseskort er gyldigt til rejser i de zoner, som ligger inden for den  

 gyldige zoneafstand fra både start- og slutzone, samt en eventuel via-zone.
Uddannelseskort udstedes som kvartalskort, periodekort og helårskort.
For  

 alle tre typer uddannelseskort gælder dog, at de ikke er gyldige i juli  

 måned.
 Uddannelseskort kan anvendes i DSB tog.
VAFT 4.8 Børnehavekort Børnehavekort giver grupper fra børnehaver og vuggestuer ret til buskørsel  

 til rejse i alle zoner i Viborg Amt.
Kortet giver ret til ubegrænset brug af  

 alle VAFT's ruter, samt fællesruter med naboamter til interne rejser i Viborg  

 Amt i den periode, hvor kortet er gyldigt.
 Kortet er udformet som et månedskort med en stamkort- og værdikortdel.
 Børnehavekort kan ikke anvendes i DSB tog .
VAFT 4.9 Børnehaver Grupper af børn fra børnehaver, vuggestuer, dagpleje (ikke  

 børnehaveklasser) kan rejse på en voksenbillet eller klippekort pr. påbegyndt  

 gruppe på 4 børn.
For voksne ledsagere betales normal voksentakst.
Reglen  

 gælder i givet fald hele gruppen.
VAFT 4.10 Fejlafstemplingskort/billet Kortet anvendes ved fejlstempling af klippekort i det tilfælde at  

 stempelautomaten ikke skulle være korrekt indstillet på enten dato,  

 klokkeslæt eller zone.
Kortet udleveres når fejlafstemplingen er konstateret  

 og kortet afstemples, billet udstedes straks ved udleveringen.
 Fejlstemplingskortet/billet skal ved omstigning vises sammen med det  

 fejlstemplede klippekort.
VAFT 4.11 Efterlønskort Efterlønskort udstedes kun på trafiksekretariatet og på VAFT's  

 kortsalgssteder.
Et efterlønskort består af etui, stamkort med foto og værdiindlæg.  

 Efterlønskortet er personligt og må ikke overdrages til, eller benyttes af  

 andre end den det er udstedt til.
Ved udstedelse og fornyelse skal fornøden  

 dokumentation for seneste udbetaling af efterløn forevises.
 Efterlønskortet er gyldigt til rejser i de zoner, der ligger inden for den  

 gyldige zoneafstand fra både start- og slutzonen, samt eventuel via-zone.
 Et efterlønskort udstedes for minimum 1 måned (30 dage) og maksimalt 12  

 måneder.
VAFT 4.12 Studenterkort Kort til studerende kan kun udstedes på trafiksekretariatet.
Kortet kan  

 dog bestilles på VAFT's kortsalgssteder.
Ved udstedelse af studenterkort skal  

 fornøden dokumentation for gyldig SU-meddelelse vedr. rabat på transport  

 forevises.
 Et studenterkort består af etui, stamkort med foto, samt værdiindlæg  

 (giroformular optrykt VAFT studenterkort). Studenterkortet er personligt og  

 må ikke overdrages til eller benyttes af andre end den kortet er udstedt til.
 Studenterkortet er gyldigt til rejser i de zoner, der ligger inden for den  

 gyldige zoneafstand fra både start- og slutzonen, samt en eventuel via-zone.
 Studenterkortet udstedes kun for en måned (30 dage) af gangen.
VAFT 4.13 Ekskursions-/udflugtskort Ekskursions-/ udflugtskort kan kun købes hos VAFT.
 Kortet kan anvendes af skoleklasser, kursusdeltagere og andre, som i  

 forbindelse med undervisning har behov for fælleskort til virksomhedsbesøg,  

 besøg på andre skoler eller andre former for ekskursioner og udflugter.
 Kortet udstedes som 1 klipskort, samt til hel takst eller halv takst.
Kortet er kendetegnet med en grøn farve.
Til elever fra børnehaveklasser  

 til og med 8. klasse og deres lærere/ledsagere udstedes halvtakst-kort.
Fra 9  

 klasse og opefter, samt til andre skoler/kurser udstedes heltakst-kort.
På et klip kan som hovedregel rejse 28 elever og lærere/ledsagere.
Er der  

 mere end to voksne ledsagere reduceres antallet af elever tilsvarende på  

 heltakst-kortet.
På halvtakst-kortet reduceres antallet af elever med 2 pr.  

 ekstra voksen.
Kortet er zonegyldigt overalt i Viborg Amt.
Til rejser udover amtsgrænsen  

 kan der gøres tilkøb.
Kortet er gyldigt hele dagen den dato, der afstemples i  

 Almex-M maskinen ved rejsens begyndelse, og er gyldigt på alle dage og hele  

 året.
 Ekskursions-/ udflugtskort kan ikke anvendes i DSB tog .
VAFT 4.14 Kort til værnepligtige Rejsekort for værnepligtige er gyldige til fri befordring.
Kortet er dog ikke gyldigt til rejse inden for visse spærrezoner.
Denne  

 begrænsning vil være påstemplet.
VAFT 4.15 Blinde og stærkt svagsynede Medlemmer af Dansk Blindesamfund, samt deres ledsagere kan mod forevisning  

 af gyldigt medlemskort købe billet til børnetakst.
Ordningen gælder kun  

 rejser med billetter.
Blinde og evt. ledsager kan dog benytte det særlige  

 pensionistklippekort.
 Førerhunde, der er forsynet med Røde Kors emblem, medtages gratis.
VAFT 4.16 Fritidskort Fritidskort kan købes på VAFT's kortsalgssteder og hos VAFT.
Fritidskortet kan benyttes af alle unge indtil udgangen af det kalenderår,  

 hvor de fylder 17 år.
Fritidskortet består af etui, stamkort med et  

 fastsiddende foto og et værdiindlæg.
Kortet udstedes til interne rejser i Viborg Amt, og kun til et helt år fra  

 en hvilken som helst dato.
Fritidskortet er personligt, og må ikke benyttes  

 af andre end den, det er udstedt til.
Der må rejses i et ubegrænset antal  

 zoner, som ligger inden for den gyldige zoneafstand fra både start- og  

 slutzone.
Fritidskortet er gyldigt på alle hverdage fra kl. 15.00 til kl. 24.00,  

 samt på lørdage, søn- og helligdage.
I skoleferier og på skolefridage er  

 kortet gyldigt hele dagen.
 Fritidskort kan ikke anvendes i DSB tog .
VAFT 4.17 Rekvisitioner Rekvisitioner udfyldes af skoler, børnehaver, sociale institutioner m.v.,  

 med angivelse af fra og til zone, antal børn eller voksne, samt med angivelse  

 af, hvortil den efterfølgende faktura skal fremsendes.
En rekvisition kan ikke udstedes som returbillet.
Der skal således  

 udfærdiges rekvisition til både hen - og hjemrejse.
 Rekvisitioner kan ikke anvendes i DSB tog .
VAFT 4.18 Natbusser På de specielle natbusruter, samt speciel arrangementskørsel opkræves der  

 nattakst.
Ved arrangementskørsel udsendes særskilt chaufførinformation der  

 fastlægger på hvilke afgange/ture der skal opkræves natbillet.
 Alle passagerer skal betale for en natbillet, dvs. klippekort, månedskort  

 m.v. kan ikke bruges som delvis betaling.
 Børn rejser til halv takst.
 Pensionister skal betale almindelig voksentakst.
 Natbillet kan ikke anvendes i DSB tog .
VAFT 5 Andre regler VAFT 5.2 Cykler Cykler medtages i det omfang, pladsforholdene tillader det.
I bybusserne  

 kan cykler dog ikke medtages.
Cykler medtages ikke i busser uden bagagerum.
For transport af cykler opkræves betaling, som udgør 20,00 kr.
Betalingen  

 gælder for hele rejsen (inkl. omstigninger), hvis passageren har tidsgyldig  

 billet eller kort til hele rejsen.
