BESTEMMELSER FOR FORKORTELSER AF FORSVARETS MILITÆRE GRADSBETEGNELSER FORMÅL 1. Formålet med denne bestemmelse er at fastsætte  

 forkortelser af militære gradsbetegnelser m.m. i forsvaret, således at  

 forkortelserne anvendes entydigt og værnsfælles.
GENERELT 2. Bestemmelsen omfatter forkortelser for - grader og  

 elevbetegnelser, - personelgrupper.
 For militært personel, der jf. ref., indgår i gruppen af reserven,  

 tilføjes efter de hermed relevante gradsforkortelser: -R.
 Ud over de i ref. fastsatte grader for personel på manuelt niveau er  

 medtaget de elevbetegnelser, der - af bl.a. administrative og praktiske  

 årsager - anvendes for personel, der er indkaldt til eller som gennemgår  

 særlige grunduddannelser.
 Personelgruppebetegnelser anvendes hovedsageligt i forbindelse med  

 personelnormering og -kontrol.
ANVENDELSE 3. De i bilaget anførte gradsforkortelser m.m.  

 anvendes i den daglige administration, herunder i forbindelse med føring af  

 stampapirer, samt i forsvarets personel-edb-systemer.
 Gradsforkortelserne m.m. kan anvendes i forsvarets interne skriftlige  

 udfærdigelser uden angivelse af den uforkortede gradsbetegnelse.
 Såfremt en skriftlig udfærdigelse skal behandles uden for forsvarets  

 område, kan militære gradsforkortelser benyttes, såfremt betydningen af disse  

 ved førstegangsanvendelse ledsages af de tilsvarende uforkortede  

 gradsbetegnelser.
SAGSBEHANDLENDE AFDELING 4. Personelstabens Forhandlings-, Uddannelses- og  

 Adjudanturafdeling (PSU) er sagsbehandlende afdeling.
 Telefonisk henvendelse lokal 3590.
 E.B.
Arvid Sørensen Kontreadmiral Chef for Personelstaben Fordeling: Standardfordeling.
