 I medfør af § 137 i lov om social bistand, jf. lovbekendtgørelse nr.
 817 af 6. december 1990, § 52, stk. 2, i lov om social pension, jf.
lovbekendtgørelse nr. 497 af 4. juli 1989, § 20, stk. 3, i lov om delpension, jf. lovbekendtgørelse nr. 6 af 6. januar 1987, § 25, stk.
2, i lov om børnetilskud og forskudsvis udbetaling af børnebidrag, jf. lov nr. 350 af 4. juni 1986 og § 30, stk. 2, i lov om dagpenge ved sygdom eller fødsel, jf. lov nr. 852 af 20. december 1989, fastsættes herved bestemmelser om regnskabsaflæggelse og refusion på visse dele af det sociale område.
 Bekendtgørelsens bestemmelser omfatter alene de sociale udgiftsområder,  

 der ifølge de nævnte love efter den 1. januar 1987 er omfattet af ordninger  

 om refusion eller tilskud i øvrigt fra staten.
Registreringssystemet § 1.  Der skal i hver kommune foreligge et  

 registreringssystem bestående af:
1. Journalen § 2.  Samtlige aktstykker vedrørende personer, der  

 henvender sig om ydelser, skal journaliseres, jf. §§ 10 og 11, og opbevares i  

 personnummerorden i særlige omslag med angivelse af klientens navn og  

 personnummer.
Journalen opbygges mest hensigtsmæssigt med en hovedmappe og  

 indlægsmapper for forskellige hovedområder, jf. § 8, stk. 2.
Stk. 2.  Straks ved en persons første henvendelse om  

 ydelser (ved »sagsetableringen«), og forinden ydelser udbetales,  

 skal de nedenfor i § 3 nævnte oplysninger og dokumentationen for deres  

 rigtighed være tilvejebragt, således at der på forhånd er skabt sikkerhed  

 for, at pågældende ikke modtager uforenelige ydelser fra flere systemer.
Det  

 er af retssikkerhedsmæssige grunde vigtigt, at der gives ansøgere klar besked  

 om kommunernes øgede muligheder for at indhente oplysninger, herunder også  

 samtlige data fra forskellige myndigheder m.v.
Ydelsesansøgerne skal derfor  

 allerede ved første henvendelse have klar besked om, at de kan blive  

 kontrolleret ved, at der kan indhentes oplysninger, herunder i elektronisk  

 form, fra skattemyndighederne og andre offentlige myndigheder samt  

 arbejdsløshedskasser.
 Stk. 3.  I tidligere etablerede personsager skal  

 tilsvarende information gives til de pågældende ved sagsopfølgning.
§ 3.  Af de enkelte sager skal umiddelbart fremgå  

 klientens statsborgerforhold og bopæl, civilstand og børn, henvisningsnummer  

 for ægtefælle og/eller børn samt oplysning om indtægtsforhold med angivelse  

 af indtægtsart og formueforhold, der har betydning for sagens behandling.  

 Disse oplysninger skal i videst muligt omfang være dokumenteret ved  

 erklæring/attester fra folkeregistre, skatteforvaltninger, skoler, tidligere  

 arbejdsgivere og andre myndigheder.
Hvis nævnte dokumentation undtagelsesvis  

 ikke foreligger, bør årsagen hertil fremgå.
Endvidere skal fremgå, hvilken  

 fremgangsmåde der har været anvendt, samt hvilke oplysninger og erklæringer  

 der er indhentet, jf. nærmere stk. 2-5 og §§ 4-6.
Stk. 2.  Det skal i de enkelte sager være anført, om de  

 i vedkommende love, bekendtgørelser og cirkulærer fastsatte regler om  

 bestemte fremgangsmåder ved sagsbehandlingen er fulgt.
Som eksempler herpå  

 kan nævnes de særlige regler om udvidet adgang til indhentelse af oplysninger  

 om økonomiske forhold fra andre offentlige myndigheder samt  

 arbejdsløshedskasser, jf. lov nr. 387 af 13. juni 1990 om ændring af  

 forskellige lovbestemmelser om kontrol med udbetaling af offentlige ydelser  

 m.v.
 (»kontrolloven«).
 Stk. 3.  De enkelte sager skal endvidere indeholde  

 oplysning om de ændringer i pågældendes eller familiens forhold, som har  

 betinget hjælpen (ydelsen), samt oplysning om, hvorvidt hjælp efter  

 bistandsloven er ydet med tilbagebetalingspligt, og om  

 tilbagebetalingspligtig hjælp er ydet efter de særlige regler herom.
Stk. 4.  I sager om social pension, delpension, dagpenge  

 og kontanthjælp angives særligt, hvornår fremtagelse sker med henblik på en  

 fornyet vurdering af økonomiske eller andre forhold samt oplysning om  

 grundlaget for og resultatet af en foretaget vurdering.
I sager om  

 kontanthjælp skal sådan fremtagelse ske med højst tre måneders mellemrum.
Der  

 henvises i øvrigt til lov om social pension § 17 (sager om faste personlige  

 tillæg skal efter praksis fremtages med jævne mellemrum) og § 39 (omregning i  

 løbet af året), lov om delpension § 8 (omregning i løbet af året),  

 dagpengelovens § 24, kapitel XIII i Socialstyrelsens vejledning af 22. marts  

 1990 om lov om dagpenge ved sygdom eller fødsel og bistandslovens § 41.
 Stk. 5.  Hvor en ydelse er tilkendt på et grundlag, som  

 afviger fra de normale regler eller fra vilkår for kommunens eventuelle  

 status som frikommune, skal der anføres særlig bemærkning herom.
 § 4.  I mere omfattende sager skal foreligge en samlet  

 oversigt i kronologisk rækkefølge over henvendelser, ydelser og afslag i et  

 regnskabsår (summarisk datooversigt).
 § 5.  I det hele skal for hver enkelt type  

 sagsekspeditioner umiddelbart foreligge såvel de i vedkommende lov- og  

 cirkulærebestemmelser specielt krævede oplysninger og erklæringer som de  

 oplysninger m.v., der i øvrigt må betragtes som en forudsætning for, at  

 afgørelse kan træffes.
 § 6.  Til supplering af den i § 8, stk. 2, jf. § 9,  

 stk. 2, nævnte opgørelse, der til enhver tid skal kunne foretages over de  

 ydelser, som er tildelt en bestemt person (familie), er det nødvendigt, at  

 det i sagen også er angivet, om der eventuelt er ydet bistand af anden art  

 end kontanthjælp, f.eks. hjælpemidler, institutionsophold og aftaler med  

 kreditorer om henstand, for at familiens forhold lettere kan bedømmes ud fra  

 et helhedssynspunkt.
2. Arkivet § 7.  De af Indenrigsministeriet i medfør af § 62,  

 stk. 2, i lov om kommunernes styrelse fastsatte regler for kassation i  

 kommunernes arkiver skal følges.
3. Ydelsesregistranten § 8.  Registranten skal være umiddelbart tilgængelig  

 for dem, som har ret til at anvende den, og skal mindst indeholde følgende  

 oplysninger:
 Stk. 2.  Det forudsættes, at der på et hvilket som helst  

 tidspunkt i regnskabsåret let kan foretages en opgørelse over ydelserne til  

 hver person (familie) for hvert af følgende områder:
Stk. 3.  Registreringspligten kan opfyldes ved  

 tilslutning til landsdækkende eller eget edb-system.
Opgørelsen kan også  

 foretages på anden måde, f.eks. på registrantkort.
 Stk. 4.  Til årsafslutningen på registrantkort  

 vedrørende bistandsloven må det fremgå, om der er tale om ydelser efter  

 kapitel 9 eller 10 med henblik på de skattemæssige konsekvenser (nedsættelse  

 af personfradrag), jf. herom § 18.
Stk. 5.  Af kommunens finansielle status skal fremgå de  

 samlede udestående fordringer vedrørende kontanthjælp ydet med  

 tilbagebetalingspligt, jf. stk. 2, 1). De udestående fordringer skal være  

 specificerede på samme måde som tilbagebetalingerne efter kontoplanen.
Det  

 samme gælder fordringer på bidragsskyldige som følge af forskudsvis udbetalte  

 børnebidrag efter loven om børnetilskud og forskudsvis udbetaling af  

 børnebidrag, jf. stk.
 2, 3).
Stk. 6.  Bestemmelsen i stk. 2 gælder dog ikke  

 personlige tillæg i form af medicintilskud (medicinkort) og tilskud til  

 fodpleje efter pensionslovgivningen.
Registraten skal således ikke indeholde  

 beløbsangivelser vedrørende disse ydelser, men de øvrige oplysninger, nævnt i  

 stk. 1, skal registreres.
 Stk. 7.  For fællesudgifter (materialeindkøb,  

 lokaleleje, løn til holdformænd, instruktører, projektvejledere m.v.) i  

 forbindelse med ungdomsydelsesordningen, jf. bistandslovens §§ 49a-d, skal  

 der ikke føres en ydelsesregistrant.
 § 9.  For bistandslovens område skal registranten  

 føres løbende for hver af de konti, der er omfattet af ordninger om  

 procentrefusion fra staten, jf. § 15, stk. 1. Dette gælder også de særlige  

 konti for hjælp med tilbagebetalingspligt, jf. herved § 8, stk. 5.
 Stk. 2.  Registreringerne skal ske i overensstemmelse  

 med rækkefølgen i kontoplanen og med anvendelse af dennes ordlyd, herunder  

 henvisning til lovbestemmelser.
Stk. 3.  Det vil ikke være nødvendigt at anvende  

 særskilte registrantkort for hver konto.
Derimod skal der såvel i løbet af  

 regnskabsåret som ved regnskabsårets slutning kunne foretages en opgørelse,  

 således at der for hver person (familie) oplyses, hvilken hjælp der er ydet,  

 samt om hjælpen er ydet med tilbagebetalingspligt, jf. også § 6.
§ 10.  Hjælp efter bistandsloven kan registreres som  

 ydet den, der modtager hjælpen, jf. i øvrigt stk. 2-3. I den enkelte kommune  

 bør registreringen foretages efter ensartede regler.
Om beskatningsmæssige  

 problemer i forbindelse med registrering henvises til § 18.
Stk. 2.  Ydes hjælpen til samlevende ægtefæller,  

 registreres hjælpen som ydet enten manden eller hustruen.
Dog registreres  

 hjælp efter § 43, stk. 1-8, (uddannelse m.v.) og § 48, stk. 4, (merudgifter  

 vedrørende voksne handicappede i eget hjem) som ydet den, der henholdsvis  

 modtager hjælpen eller er anledning til merudgiften.
Stk. 3.  Hjælpen vedrørende børn registreres som hjælp  

 til den (dem), der har forsørgelsespligten, medmindre barnet har selvstændig  

 opholdskommune, jf. bistandslovens § 10, stk. 3. Ydes hjælp til en kvinde  

 under 18 år i forbindelse med svangerskab, registreres hjælpen således som  

 ydet hende.
Ophører svangerskabet uden fødsel, registreres eventuel senere  

 hjælp på ny som hjælp til forsørgeren.
 § 11.  For registrering af børnetilskud og børnebidrag  

 efter lovgivningen om børnetilskud m.m. gælder, at de registreres som ydet  

 barnets moder, undtagen i de tilfælde, hvor de efter lovens bestemmelser  

 udbetales til en anden, idet de da registreres som ydet den, der modtager  

 beløbet.
Bogføring og kontoplan § 12.  Der foretages en fuldstændig, løbende bogføring  

 af samtlige udgifter og indtægter i årets løb.
 Stk. 2.  Konteringen skal følge de af  

 Indenrigsministeriet fastsatte regler.
Refusionsberettigende udgifter Generelt § 13.  Det er en forudsætning for opnåelse af  

 statsrefusion, at bestemmelserne i de enkelte love og de i medfør heraf af  

 centrale myndigheder udfærdigede bestemmelser om udgifternes afholdelse,  

 herunder denne bekendtgørelse, er overholdt.
Stk. 2.  Det understreges, at det er en forudsætning for  

 opnåelse af statsrefusion i de enkelte sager om ydelser til personer, at  

 bestemmelserne i §§ 3-5 er overholdt, uanset om der måtte være tale om en  

 gruppe af ensartede sager.
Også opfyldelse af opfølgningspligten i  

 kontanthjælpssager og i f.eks.
 dagpengelovens § 24, jf. denne bekendtgørelses § 3, stk. 4, må henregnes  

 til forudsætningerne for at opnå statsrefusion.
 Stk. 3.  Udgifter til administration, herunder til  

 lægerklæringer, er ikke refusionsberettigende.
Bistandsloven Administrationsudgifter m.v.
 § 14.  Udgifter til rådgivning og tilsyn efter  

 bistandslovens afsnit II og til administration er ikke refusionsberettigende,  

 jf. lovens § 133, stk.1, og foran § 13, stk. 3.
Refusionsberettigende udgifter § 15.  De udgifter, som kan være genstand for  

 statsrefusion, er udgifter efter bistandslovens afsnit III Kontanthjælp og  

 afsnit III A.
Ungdomsydelse, udgifter til advokatbistand efter bistandslovens  

 § 125 samt udgifter til udlændinge, jf.
 bistandslovens § 134, stk. 3. Om udgifter til administration gælder  

 bestemmelsen i § 14, jf. § 13, stk. 3.
 Stk. 2.  Ydelser med tilbagebetalingspligt, herunder  

 lån, jf.
bistandslovens §§ 25, 26 og 43, stk. 11, refunderes på samme måde som  

 ydelser uden tilbagebetalingspligt, dvs. anmeldes fuldt ud til refusion, når  

 ydelsen udbetales.
Tilbagebetalinger skal, når de indgår, føres til fradrag i  

 den løbende opgørelse af de refusionsberettigende udgifter, jf. kolonne  

 betegnet »tilbagebetalinger« i de i denne bekendtgørelses § 20,  

 stk. 3, 2.
 pkt. omtalte skemaer.
 Stk. 3.  Såfremt den, der har modtaget en ydelse med  

 tilbagebetalingspligt, flytter til en anden kommune, skal denne kommune sørge  

 for, at tilbagebetaling sker, og afregne indbetalte beløb een gang årligt med  

 den tidligere opholdskommune, der fører betalingen til fradrag i den løbende  

 opgørelse vedrørende statsrefusion.
 § 16.  Kommunernes udgifter til udlændinge efter  

 bistandslovens afsnit III-VII kan anmeldes til 100 pct. statsrefusion, jf.
bistandslovens § 134, stk. 3, 1. pkt.
Dette gælder i 6 1/2 år efter datoen  

 for opholdstilladelsen, jf. bistandslovens § 134, stk. 3, 2. pkt.
Om  

 anmeldelse til statsrefusion i henhold til denne ordning gælder de nedenfor i  

 stk. 2-8 fastsatte bestemmelser.
 Stk. 2.  Udgifter til tolkning kan ikke anmeldes  

 særskilt til refusion, idet tolkning i forbindelse med en flygtnings  

 henvendelse til kommunale myndigheder er at betragte som en  

 administrationsudgift.
Stk. 3.  Når en flygtning optages i en institution, er  

 det den gennemsnitlige udgift pr. plads, der kan anmeldes til refusion, og  

 der skal således ikke foretages særskilt opgørelse af institutionens udgifter  

 til flygtninge.
Drejer det sig om en institution som nævnt i bistandslovens §  

 135, stk. 5, nr. 3 og 4, opgøres udgiften på samme måde som ved den  

 opgørelse, der danner grundlag for udgiftsdeling mellem kommune og  

 amtskommune.
 Stk. 4.  Ejendomsudgifter i daginstitutioner opgøres som  

 9 pct. af institutionens driftsudgifter, og en forholdsmæssig andel heraf kan  

 anmeldes til refusion.
 Stk. 5.  Når en udgift efter de almindelige  

 finansieringsregler skal deles mellem kommune og amtskommune, bør  

 driftsherren (den ansvarlige myndighed) selv hjemtage hele refusionen, så  

 længe der er refusion efter bistandslovens § 134, stk. 3 (f.eks. for  

 døgninstitutioner: amtskommunen, for familiepleje: kommunen).
 Stk. 6.  Hvis en kommune har sikret sig refusionstilsagn  

 fra en fraflytningskommune, jf. bistandslovens §§ 11 og 47, bør kommunen  

 undlade at sende refusionskrav til fraflytningskommunen, så længe der er  

 refusion efter bistandslovens § 134, stk. 3. Det er mest hensigtsmæssigt, at  

 kommunen selv direkte hjemtager statsrefusionen.
Stk. 7.  Når der ydes hjælp til en familie, hvor den ene  

 ægtefælle henhører under bistandslovens § 134, stk. 3, skal udgiften konteres  

 på en sådan måde, at det er muligt at udskille flygtningens andel.
Hjælp til  

 fællesbørn fordeles med halvdelen til hver af forældrene.
Hjælp, der alene  

 vedrører den anden ægtefælle, kan ikke refunderes efter bistandslovens § 134,  

 stk.
 3. Dette gælder f.eks. ydelser efter bistandslovens §  

 46 a til medicin eller lignende og hjælp efter bistandslovens §§ 37 og 43.
Stk. 8.  Gifter en asylansøger sig med en person, som  

 ikke er omfattet af bistandslovens § 134, stk. 3, og har parret herefter  

 behov for kontanthjælp, behandles asylansøgeren på samme måde som enhver  

 anden udlænding, der er gift med en herboende.
Hvis der gives asyl, og hvis  

 flygtningen får tilbud om at deltage i Flygtningehjælpens  

 integrationsprogram, er flygtningen herefter omfattet af refusionsordningen  

 efter bistandslovens § 134, stk.
3. Flygtningehjælpen og kommunen bør i så fald aftale  

 proceduren for udbetaling af ydelser til familien.
Når flygtningen overgår  

 til kommunal forsørgelse, må kommunen kontere hjælpen, så det er muligt at  

 udskille flygtningens andel, jf. stk. 7 ovenfor.
Særlige betalinger fra staten uden for refusionsordningerne § 17.  Efter bistandslovens § 136, stk. 1, udbetaler  

 staten for personer med social pension, som er optaget i en institution, hvor  

 den sociale pension benyttes til betaling for opholdet, til kommunen et  

 beløb, der svarer til den sociale pensions grundbeløb.
Beløbet deles mellem  

 de offentlige myndigheder, der afholder udgifterne ved institutionsopholdet.  

 Om selve anvisningen henvises til § 25.
Stk. 2.  Beløbet for den enkelte pensionist svarer til  

 grundbeløbet for »Andre pensionister«.
Beløbet er bestemt til at  

 nedbringe de udgifter, der er forbundet med pågældendes ophold i en  

 institution under bistandslovens område, og udbetales for pensionister med  

 ophold på plejehjem, der drives efter bistandslovens § 79 eller § 112, stk.2,  

 herunder de psykiatriske plejehjem (såkaldte H-plejehjem), samt for  

 pensionister med ophold på de i bistandslovens § 105 omhandlede forsorgshjem  

 eller tilsvarende institutioner, der er bestemt til længerevarende ophold,  

 jf. betalingsreglerne i bistandslovens § 110, stk. 1.
 Stk. 3.  Beløbet svarer til det fulde grundbeløb som  

 angivet i stk.
 2, uanset de konkrete forhold for den enkelte pensionist, herunder om  

 pågældende efter den sociale pensionslovgivning som udgangspunkt ville være  

 berettiget til fuldt grundbeløb.
Stk. 4.  Det i stk. 1-3 omhandlede beløb udbetales  

 direkte til den anbringende kommune, for pensionister med ophold på de i  

 bistandslovens § 105 omhandlede forsorgshjem m.v. dog til den kommune, der  

 foretager beregning og udbetaling af lommepenge til pensionisten.
Dette  

 gælder, uanset om institutionen drives som kommunal (amtskommunal)  

 institution eller på grundlag af overenskomst med kommunen (amtskommunen).
 Stk. 5.  Beløbet opgøres i forhold til den enkelte  

 pensionists opholdstid i institutionen og udbetales fra det tidspunkt at  

 regne, da pensionen benyttes til betaling for opholdet, jf. om anvisningen §  

 25.
Stk. 6.  Beløbet udbetales på grundlag af oplysninger  

 fra vedkommende kommune jf. stk. 4, om antal pensionister med ophold på de i  

 stk. 2 omhandlede institutioner, for hvem pensionen benyttes som betaling for  

 opholdet.
For personer med ophold på de i bistandslovens § 105 omhandlede  

 institutioner fratrækkes i det beløb, der udbetales til kommunen, forlods  

 statens refusionsandel, 75 pct.
Stk. 7.  Såfremt andre myndigheder helt eller delvis  

 bærer omkostningerne ved pågældende ophold, påhviler det den kommune, hvortil  

 de foran omhandlede beløb udbetales, at anvise vedkommende myndighed en  

 dertil svarende del af beløbet.
For pensionister på de i bistandslovens § 105  

 omhandlede institutioner anviser kommunen dog kun beløbet til vedkommende  

 amtskommune, idet statens andel forlods er fratrukket, jf. stk.
 6, sidste pkt.
Beskatning af sociale ydelser § 18.  Om beskatning af kontante ydelser efter  

 bistandsloven og om de sociale myndigheders indberetningspligt over for  

 skattemyndighederne og meddelelse til modtagere af de nævnte ydelser gælder  

 de af ministeren for skatter og afgifter fastsatte regler, jf.  

 skattekontrollovens § 11 C.
Stk. 2.  Bortset fra iagttagelsen af de i stk. 1  

 omhandlede regler påhviler det de sociale myndigheder ved afgørelsen af sager  

 efter den sociale lovgivning alene at tage hensyn til bestemmelserne i denne  

 lovgivning og de i henhold hertil udfærdigede bestemmelser samt til  

 afgørelser truffet af decisionsmyndigheden og ankeinstanser inden for det  

 sociale område med respekt for afgørelser truffet af domstolene.
Vurdering af  

 skattetekniske spørgsmål må overlades til skattemyndighederne.
Dette gælder  

 f.eks. i tilfælde, hvor forskud på social pension helt eller delvis skal  

 omkonteres fra konto uden for refusionsordningen til hjælp efter  

 bistandsloven, jf. lov om social pension § 35, stk.
 2. Det bør dog tilstræbes, at der ved afgørelse af  

 sager om udbetaling af ydelser til klienter foretages en sådan udmåling af  

 ydelserne, at klienterne ikke senere stilles over for restskattekrav, som  

 klienterne ikke kan efterkomme.
Anvisning af statsrefusion § 19.  I medfør af lovene om børnetilskud m.m. og lov  

 om dagpenge er fastsat bestemmelser om fuld løbende refusion af børnetilskud  

 og dagpenge.
 Stk. 2.  I medfør af lov om delpension finder betalingen  

 sted forskudsvis månedlig på en af socialministeren fastsat dato forud for  

 kommunernes udbetaling af delpension, mens endelig berigtigelse foretages i  

 det følgende regnskabsår.
 Stk. 3.  I medfør af lov nr. 134 af 20. marts 1976 om  

 ændring af regler for statens udbetaling af refusion af kommunernes udgifter  

 i henhold til den sociale pensions- og bistandslovgivning m.v.
 yder staten endvidere fuld løbende refusion af kommunernes udgifter efter  

 1) lov om social pension: samtlige udgifter bortset fra pensionsforskud, 2)  

 bistandsloven: de i denne bekendtgørelses § 15 nævnte refusionsberettigende  

 udgifter, 3) loven om børnetilskud og forskudsvis udbetaling af børnebidrag:
udgifter til forskudsvis udbetaling af børnebidrag.
Ved Finansministeriets  

 bekendtgørelse af 9. december 1986 er fastsat, at refusion på de områder, der  

 omfattes af nævnte lov nr. 134, udbetales, så den kan være til kommunens  

 disposition den 3.
 sidste bankdag i måneden forud for den måned, refusionen vedrører.
 § 20.  For kommunernes anmeldelse af udgifter til  

 statsrefusion gælder herefter følgende regler.
 Stk. 2.  Anmodning om statsrefusion fremsættes  

 kvartalsvis over for Socialministeriet.
 Stk. 3.  Anmodningen skal indeholde en opgørelse over  

 kommunens forventede udgifter i året til og med tilskudskvartalet.
 Opgørelsen foretages på skemaer, der udsendes fra Socialministeriet.  

 Ministeriet fastsætter regler og vejledning om fremgangsmåden og fastsætter  

 tillige fristen for indsendelse af kommunernes kvartalsopgørelser.
 Stk. 4.  Når de enkelte kommuners refusionsbeløb for et  

 kvartal er fastlagt af Socialministeriet på grundlag af det modtagne  

 refusionsskema, kan der ikke foretages ændring af kvartalsbeløbet.
§ 21.  Socialministeriet anviser efter en vurdering af  

 de anmeldte kvartalsbeløb refusion med 1/3 pr. måned af kvartalsbeløbet.
Dog  

 anvises børnetilskud med det fulde kvartalsbeløb i kvartalets første måned.
 Stk. 2.  Refusionen for ydelser efter lov om social  

 pension, lov om social bistand og kapitel 3 (børnebidrag) i lov om  

 børnetilskud og forskudsvis udbetaling af børnebidrag anvises, så den kan  

 være til kommunens disposition den 3. sidste bankdag i måneden før hver af de  

 tre tilskudsmåneder.
Stk. 3.  For børnetilskud, dagpenge og delpension gælder  

 særlige anvisningsregler.
Refusion af børnetilskud anvises, så den kan være  

 til kommunens disposition den 3. bankdag i den første måned af kvartalet.  

 Refusion af dagpenge anvises med 1/3, så den kan være til kommunens  

 disposition den 3. bankdag i hver af kvartalets måneder.
Refusion af  

 delpension anvises med 1/3, så den kan være til kommunens disposition den 3.  

 sidste bankdag i hver af kvartalets måneder.
Restafregning § 22.  Foreløbig restafregning finder sted een gang  

 årligt og foretages af Socialministeriet.
Den foreløbige afregning sker i  

 tilknytning til udløbet af den kommunale supplementsperiode.
I forbindelse  

 hermed påhviler det kommunalbestyrelsen at indsende en foreløbig  

 refusionsopgørelse for det foregående regnskabsår i underskrevet stand senest  

 den 20. marts.
Stk. 2.  Har kommunen ifølge den foreløbige opgørelse  

 fået udbetalt mere i refusion, end den er berettiget til efter de  

 foranstående bestemmelser, påhviler det endvidere kommunalbestyrelsen  

 samtidig med den foreløbige opgørelses indsendelse at anvise forskelsbeløbet  

 til Socialministeriet.
Har kommunen ifølge opgørelsen fået udbetalt mindre i  

 refusion, end den er berettiget til, vil efterbetaling snarest blive  

 foretaget af Socialministeriet.
 § 23.  Endelig restafregning finder sted een gang  

 årligt og foretages af Socialministeriet, når kommunens regnskab er revideret  

 og forsynet med påtegning af kommunens revision.
 Revisor giver samtidig med påtegningen Socialministeriet meddelelse om  

 påtegningens dato.
Stk. 2.  Det påhviler kommunalbestyrelsen at indsende  

 underskrevet endelig refusionsopgørelse til Socialministeriet straks efter,  

 at revisor har forsynet opgørelsen med påtegning.
I opgørelsen af den  

 modtagne refusion i den endelige refusionsopgørelse medregnes indbetalinger  

 til eller udbetalinger fra Socialministeriet ifølge den foreløbige opgørelse  

 pr. 20. marts.
Stk. 3.  Har kommunen herefter fået udbetalt mere i  

 refusion, end den er berettiget til efter de foranstående bestemmelser,  

 påhviler det endvidere kommunalbestyrelsen samtidig med den endelige  

 opgørelses indsendelse at anvise forskelsbeløbet til Socialministeriet.
Har  

 kommunen ifølge opgørelsen fået udbetalt mindre i refusion, end den er  

 berettiget til, vil efterbetaling snarest blive foretaget af  

 Socialministeriet.
 § 24.  De nærmere regler for de to afregninger  

 fastsættes af Socialministeriet.
Anvisning af særlige betalinger fra staten  

 uden for § 25.  De i § 17 omhandlede betalinger efter  

 bistandslovens § 136, stk. 1, finder sted kvartalsvis efter nedenstående  

 regler.
 Stk. 2.  Anmodning om udbetaling for et år fremsættes  

 over for Socialministeriet.
Stk. 3.  Anmodningen skal indeholde oplysninger om det  

 forventede gennemsnitlige antal pensionister, for hvem pensionen benyttes som  

 betaling for opholdet.
Socialministeriet fastsætter regler og vejledning om  

 fremgangsmåden og fastsætter tillige fristen for indsendelse af kommunens  

 anmodning.
 Stk. 4.  Socialministeriet anviser efter en vurdering af  

 kommunens anmodning de omhandlede beløb med 1/4 i hver af månederne februar,  

 maj, august og november.
 Stk. 5.  Beløbene anvises, så de kan være til kommunens  

 disposition den 3. bankdag i de nævnte måneder.
 Stk. 6.  Restafregning af statens betalinger for et  

 regnskabsår finder sted svarende til bestemmelserne i §§ 22-24.
Afkrævning af forskudsvis udbetalte  

 børnebidrag § 26.  Inddrivelse skal ske så hurtigt som muligt  

 under iagttagelse af reglerne i kapitel 3 i lov om børnetilskud og  

 forskudsvis udbetaling af børnebidrag, Socialministeriets cirkulære af 10.
 april 1979 om inddrivelse af underholdningsbidrag og de neden for angivne  

 bestemmelser.
 Stk. 2.  Tilsidesættelse af bestemmelserne i stk. 1 vil  

 efter omstændighederne kunne medføre fortabelse af krav på statsrefusion, jf.  

 § 13, stk. 1, og § 31, stk. 2.
Afkrævning af bidrag i Danmark § 27.  Den kommune, der udbetaler et bidrag, skal,  

 hvis den bidragsskyldige bor i kommunen, opkræve bidraget.
Bor den  

 bidragsskyldige i en anden kommune, skal udbetalingskommunen til nævnte  

 kommune sende anmodning om opkrævning af bidraget sammen med en genpart af  

 anmodningen.
Genparten skal tilbagesendes med kvittering for modtagelse af  

 anmodningen.
 Stk. 2.  Indbetalte bidrag fra den bidragsskyldige  

 indtægtsføres i den afkrævende kommune og føres fuldt ud til fradrag i den  

 løbende opgørelse vedrørende statsrefusion.
 Stk. 3.  Den kommune, der opkræver bidrag hos den  

 bidragsskyldige, skal, når den bidragsskyldige flytter, sammen med sagen om  

 opkrævning til den ny opholdskommune sende specifikation af restgælden og  

 skal fra denne kommune have kvittering for modtagelse af sagen, jf. stk. 1,  

 og den tidligere opholdskommune skal samtidig give udbetalingskommunen  

 meddelelse om sagens oversendelse.
 Stk. 4.  Den kommune, der opkræver bidrag hos den  

 bidragsskyldige, skal, når den bidragsskyldige afgår ved døden, straks  

 underrette den kommune, der udbetaler bidraget, jf. i denne forbindelse  

 bestemmelsen i lov om børnetilskud og forskudsvis udbetaling af børnebidrag §  

 4, stk. 3, nr. 2, sammenholdt med stk. 2.
Afkrævning af bidrag i udlandet § 28.  Bidragssager, der vedrører bidragsskyldige med  

 bopæl i de øvrige nordiske lande, fremmes i overensstemmelse med reglerne i  

 den nordiske konvention om inddrivelse af underholdsbidrag.
 Henvendelse om inddrivelse af bidrag, som er udbetalt forskudsvis, kan  

 derfor af kommunen rettes direkte til de i konventionens artikel 2 nævnte  

 myndigheder i andre nordiske lande.
 § 29.  Bidragssager, der vedrører bidragsskyldige med  

 kendt bopæl i udlandet bortset fra de nordiske lande sendes af statsamtet  

 (eventuel Københavns Kommunes social- og sundhedsforvaltning) til afkrævning  

 gennem vedkommende danske diplomatiske repræsentation.
 Stk. 2.  Repræsentationerne sender beløbene til de  

 kommuner, der har anmodet om afkrævning af bidragene.
Revision og berigtigelser § 30.  Den kritiske revision af kommunernes regnskaber  

 vedrørende de områder, der omfattes af denne bekendtgørelse, udføres af  

 vedkommende kommunes revision, jf.
Socialministeriets bekendtgørelse af d.d.  

 om revision af kommunernes regnskaber på visse dele af det sociale område.
 § 31.  Såfremt revisionen har påpeget, at et beløb med  

 urette er anmeldt til statsrefusion, og revisionens bemærkning herom  

 godkendes af kommunalbestyrelsen eller eventuelt af Socialministeriet, skal  

 der foretages tilsvarende fradrag i beløb, der senere anmeldes til refusion.
 Stk. 2.  I princippet skal enhver udgift, der ikke er  

 afholdt efter reglerne, jf. § 13, holdes uden for refusionsordningen.
 Berigtigelse af fejl fra kommunens side skal ske, hvor der er udbetalt for  

 meget, og hvor modtageren ikke skal afkræves det for meget udbetalte, jf. dog  

 stk. 3-5. Berigtigelse af fejl, herunder misforståelser, skal ske uden hensyn  

 til, om de ansvarlige har været i god tro, eller om fejlen på anden måde har  

 været undskyldelig, jf. dog stk. 3-5.
 Stk. 3.  Berigtigelse af allerede afholdte udgifter skal  

 dog ikke ske, hvor der er tale om ganske uvæsentlige udgifter, eller hvor den  

 administrative indsats med hensyn til berigtigelse i den konkrete sag vil  

 være uforholdsmæssig stor sammenlignet med det opnåelige resultat.
 Stk. 4.  Socialministeriet vil kunne se bort fra kravet  

 om berigtigelse, når der foreligger ganske særlige grunde.
 Stk. 5.  For spørgsmålet om, hvorvidt berigtigelse skal  

 finde sted, vil det have betydning, om en ydelse er foretaget på grundlag af  

 en fortolkning, hvorom der kan være tvivl, eller udmålt under udøvelse af et  

 vanskeligt skøn.
Stk. 6.  Har revisionens stikprøver vist, at der som  

 følge af forkert anvendelse af reglerne er sket fejl i et større antal  

 ensartede sager, vil berigtigelse kunne ske derved, at kommunalbestyrelsen  

 lader foretage en skønsmæssig beregning af, hvor meget statens refusion ville  

 være blevet nedsat, hvis reglerne var blevet fulgt.
Dette skøn er undergivet  

 den sædvanlige revisionsmæssige bedømmelse af refusionsopgørelsen.
 Stk. 7.  Fejl, der er konstateret ved revisionens  

 stikprøver, vil som hovedregel ikke medføre pligt for kommunen til at  

 gennemgå de øvrige sager inden for vedkommende område med henblik på  

 yderligere berigtigelser, medmindre revisionen finder dette nødvendigt på  

 grund af særlige mangler, f.eks. med hensyn til fortolkning af lovgivningen  

 eller med hensyn til den anvendte forretningsgang.
Ikrafttrædelse § 32.  Bekendtgørelsen træder i kraft den 1. januar  

 1991. Samtidig ophæves Socialministeriets cirkulære af 10. december 1986 om  

 kommunernes regnskabsaflæggelse og statsrefusion m.v. på visse dele af det  

 sociale område samt Socialministeriets cirkulære af 20. marts 1990 om ændring  

 af nævnte cirkulære.
