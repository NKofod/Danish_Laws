1. Den årlige regulering Det er i lov om leje (lejeloven) og lov om midlertidig regulering af  

 boligforholdene (boligreguleringsloven) fastsat, at en række af  

 lejelovgivningens beløbsgrænser og beløb reguleres en gang årligt med 2,0  

 pct. tillagt en tilpasningsprocent for det pågældende finansår, jf. lov om en  

 satsreguleringsprocent.
 Den årlige regulering indebærer, at de pågældende beløbsgrænser og beløb  

 reguleres i takt med indkomstudviklingen i samfundet, hvor  

 tilpasningsprocenten er udtryk for afvigelsen mellem den procentvise  

 årsudvikling i lønningerne og 2,0 pct.
De i lejelovgivningen fastsatte beløbsgrænser er alle - dog med en enkelt  

 undtagelse - fastsat i 1994-niveau, jf.
Boligministeriets lovbekendtgørelse  

 nr. 711 af 29. august 1995 (lov om leje) med senere ændringer samt  

 Boligministeriets lovbekendtgørelse nr. 710 af 29. august 1995 (lov om  

 midlertidig regulering af boligforholdene) med senere ændringer.
Alene  

 beløbsgrænsen vedrørende den stigning, der skal være i antennebidraget, for  

 at den enkelte lejer kan fremsætte anmodning om fravalg, er fastsat i  

 1995-niveau, jf. § 46 d, stk. 2, i lov nr. 306 af 17. maj 1995.
 Beløbsgrænserne for 1996 fremgik af Bygge- og Boligstyrelsens vejledning  

 nr. 162 af 13. oktober 1995 om regulering af beløbsgrænser og beløb i lov om  

 leje og lov om midlertidig regulering af boligforholdene for 1996.  

 Beløbsgrænserne blev reguleret med 2,7 pct. fra 1995-niveau til 1996-niveau.
 For finansåret 1997 er tilpasningsprocenten fastsat til - 0,7 pct., jf.  

 Finansministeriets bekendtgørelse nr. 524 af 14. juni 1996 om  

 satsreguleringsprocenten, tilpasningsprocenten og satstilpasningsprocenten  

 samt puljebeløbet for finansåret 1997.
Det indebærer en regulering af beløbsgrænser fra 1996-niveau til  

 1997-niveau med 1,3 pct.
Efter opregulering af beløbet fra 1996 (det  

 uafrundede beløb) afrundes de pågældende beløb til nærmeste hele kronebeløb.  

 Nedennævnte beløbsgrænser er således beregnet med udgangspunkt i det  

 foregående års beløb inden afrunding.
2. Lejelovens beløbsgrænser og beløb for 1997 De i lejeloven angivne beløbsgrænser og beløb fastsættes pr. 1. januar  

 1997 til følgende beløb:
3. Boligreguleringslovens beløbsgrænser og beløb for  

 1997 De i boligreguleringsloven angivne beløbsgrænser og beløb fastsættes pr.  

 1. januar 1997 til følgende:
 Ved lov nr. 419 af 1. juni 1994 blev ordningen med henlæggelser til  

 fornyelse af tekniske installationer ophævet.
 Udlejer kunne for 1995 til det beregnede afkast lægge et beløb, svarende  

 til 1/3 af det beløb, der lovligt henlagdes eller kunne være henlagt pr. (m2)  

 bruttoetageareal for ejendommen til fornyelse af tekniske installationer ved  

 udgangen af 1994, jf. dagældende boligreguleringslovs § 8.
 Dette beløb reguleredes for 1995 med 2 pct. tillagt tilpasningsprocenten  

 for finansåret 1995 på - 1,3 pct., det vil sige 0,7 pct.
 Det herved fremkomne beløb afrundedes til nærmeste hele kronebeløb.
 Beløbet for 1995 (uafrundet) reguleredes herefter til 1996-niveau med 2  

 pct. tillagt tilpasningsprocenten for finansåret 1996 på 0,7 pct., det vil  

 sige 2,7 pct.
 Beløbet for 1996 (uafrundet) reguleres herefter til 1997-niveau med 2 pct.  

 tillagt tilpasningsprocenten for finansåret 1997 på - 0,7 pct., det vil sige  

 med 1,3 pct.
 Beløbet afrundes til nærmeste hele kronebeløb.
 I ejendomme taget i brug efter 1964 afsættes 37,00 kr.  

 (1994-niveau) pr. (m2) bruttoetageareal årligt.
 I ejendomme taget i brug før 1964 afsættes 44,00 kr. (1994-niveau)  

 pr. (m2) bruttoetageareal årligt.
 Ovennævnte beløb forøgedes pr. 1. januar 1995 med et beløb svarende til  

 1/3 af det beløb, der lovligt henlagdes, eller kunne være henlagt pr. (m2)  

 bruttoetageareal for ejendommen til fornyelse af tekniske installationer ved  

 udgangen af 1994, jf. dagældende boligreguleringslovs § 8.
 For ejendomme, der ikke er omfattet af boligreguleringslovens § 18 b,  

 forøgedes den årlige afsætning dog med 2/3 af det beløb, der henlagdes, eller  

 kunne være henlagt pr. (m2) bruttoetageareal for ejendommen til fornyelse af  

 tekniske installationer ved udgangen af 1994, jf. dagældende  

 boligreguleringslovs § 8.
 Det samlede beløb, dvs. afsætningsbeløb til vedligeholdelse opgjort i  

 1994-niveau med tillæg af enten 1/3 eller 2/3 af ovennævnte henlæggelsesbeløb  

 reguleredes herefter i 1995 med 2,0 pct. tillagt tilpasningsprocenten på -  

 1,3 pct. for finansåret 1995, det vil sige 0,7 pct.
 Det samlede beløb afrundedes herefter til nærmeste hele kronebeløb.
 Beløbet for 1995 (uafrundet) reguleredes herefter til 1996-niveau med 2  

 pct. tillagt tilpasningsprocenten for finansåret 1996 på 0,7 pct., det vil  

 sige med 2,7 pct.
 Beløbet for 1996 (uafrundet) reguleres herefter til 1997-niveau med 2 pct.  

 tillagt tilpasningsprocenten for finansåret 1997 på - 0,7 pct., det vil sige  

 med 1,3 pct.
 Beløbet afrundes til nærmeste hele kronebeløb.
 I ejendomme taget i brug før 1970, som har mere end 2  

 beboelseslejligheder, afsættes ud over beløb efter boligreguleringslovens  

 § 18, et beløb på 27,50 kr. pr. (m2) bruttoetageareal årligt.
 Beløbet forøgedes pr. 1. januar 1995 med et beløb svarende til 1/3 af det  

 beløb, der henlagdes eller kunne være henlagt pr. (m2) bruttoetageareal for  

 ejendommen til fornyelse af tekniske installationer ved udgangen af 1994, jf.  

 dagældende boligreguleringslovs § 8.
 Beløbet forøges endvidere den 1. januar i hvert af årene 1995, 1996 og  

 1997 med 4,00 kr. pr. (m2) bruttoetageareal.
 Det samlede beløb, dvs. det faste afsætningsbeløb til vedligeholdelse  

 opgjort i 1994-niveau med tillæg af 1/3 af ovennævnte henlæggelsesbeløb samt  

 yderligere 4,00 kr. pr. (m2) reguleredes herefter i 1995 med 2,0 pct. tillagt  

 tilpasningsprocenten på - 1,3 pct. for finansåret 1995, det vil sige 0,7 pct.
 Det samlede beløb afrundedes herefter til nærmeste hele kronebeløb.
Ved opreguleringen af det samlede beløb for finansåret 1996 skulle der som  

 ovenfor nævnt tillægges 4,00 kr. pr. (m2) bruttoetageareal.
I den forbindelse  

 skal opmærksomheden henledes på bestemmelsen i boligreguleringslovens § 18 b,  

 stk. 1, 3. pkt., der trådte i kraft den 16. juni 1995, hvorefter beløbet  

 efter boligreguleringslovens § 18 b, stk. 1, 2. pkt., i de nævnte år dog kun  

 forhøjes med henholdsvis 1,50 kr., 1,00 kr. og 1,00 kr. pr. (m2)  

 bruttoetageareal for den del af ejendommen, som vedrører beboelseslejemål,  

 hvor lejerens pligt til udvendig vedligeholdelse omfatter installationer og  

 bygningsdele som nævnt i den tidligere gældende § 20 i lov om leje, jf.  

 lovbekendtgørelse nr. 823 af 12. oktober 1993, bortset fra låse og nøgler.
Det fremkomne beløb reguleredes for 1996 med 2,0 pct. tillagt  

 tilpasningsprocenten for finansåret 1996 på 0,7 pct., det vil sige med 2,7  

 pct.
Det samlede beløb afrundedes til nærmeste hele kronebeløb.
 Beløbet for 1996 (uafrundet) tillægges herefter 4,00 kr. henholdsvis 1,00  

 kr. pr. (m2) for 1997.
 Det herved fremkomne beløb reguleres for 1997 med 2,0 pct. tillagt  

 tilpasningsprocenten for finansåret 1997 på - 0,7 pct., det vil sige med 1,3  

 pct.
 Det samlede beløb afrundes herefter til nærmeste hele kronebeløb.
