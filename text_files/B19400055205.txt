 I Medfør af Lov Nr. 132 af 16. April 1935 om offentlig Auktion ved  

 Auktionsledere fastsættes herved følgende Ændringer i Justitsministeriets  

 Instruks for Auktionsledere Nr. 211 af 2. Juli 1935:
 Instruksens Afsnit II, § 2, Nr. 6, f, affattes saaledes:
»I Henhold til Lov Nr. 246 af 10. Maj 1940 om Handel med samt  

 Tilvirkning og Besiddelse af Vaaben m.v., jfr.
Justitsministeriets  

 Bekendtgørelse Nr. 266 af 23. Maj 1940 § 3, er det forbudt uden Tilladelse  

 fra Justitsministeriet eller efter dettes Bemyndigelse Stedets Politimester  

 (i København Politidirektøren) ved Køb eller paa anden Maade at forskaffe sig  

 Vaaben, Ammunition m.v.
Fra dette Forbud er alene undtaget Luft- og  

 Fjederbøsser samt Slagteapparater og Ammunition hertil.
Ved Justitsministeriets Cirkulære Nr. 144 af 17. Juni 1940 angaaende  

 Meddelelse af Tilladelser til Køb af Sprængstoffer, Vaaben og Ammunition er  

 det fastsat, at der til Erhvervelse af Rifler af enhver Art, herunder  

 Drillinger og Salonrifler, Pistoler, Revolvere og lign.
Skydevaaben altid  

 udkræves Justitsministeriets Tilladelse, der kun undtagelsesvis kan forventes  

 meddelt, medens Tilladelser til Køb af glatløbede Geværer og Ammunition  

 meddeles af Politimestrene (i København Politidirektøren).
 Om Forbudets nærmere Omfang henvises til Loven, Bekendtgørelsen og Afsnit  

 II og III i det nævnte Cirkulære.
Ved Salg af Vaaben, Ammunition m.v. skal Auktionslederen derfor paase, at  

 det solgte ikke udleveres til Køberen, med mindre han foreviser den fornødne  

 skriflige Tilladelse fra Justitsministeriet eller Politiet.« Endvidere føjes til nævnte § 2 som nyt Nr.:
 7. Forinden brugte Cykler og Cykledele modtages til  

 Bortsalg ved Auktion, skal Auktionslederen, saafremt han ikke kender  

 Auktionssælgeren personligt, forlange Legitimation for, at han er den, som  

 han udgiver sig for at være, ved at lade sig forevise Daabsattest,  

 Huslejekvittering, Skattekvittering, Soldaterbog, Fagforeningsbog eller  

 lignende.
Der skal endvidere forevises skriftligt Bevis fra den Forhandler, der har  

 solgt Cyklen (Cykledelen), indeholdende Oplysning om Tidspunktet for  

 Overdragelsen og Køberens Navn, eventuelt forsynet med senere Ejers  

 Paategning af tilsvarende Indhold.
Kan saadant Bevis ikke fremskaffes, vil et  

 Bevis udstedt af to troværdige Personer om, at Sælgeren er i lovlig  

 Besiddelse af Cyklen (Cykledelen), kunne træde i Stedet.
 Det paahviler Auktionslederen at føre en Fortegnelse over de til  

 Forauktionering indleverede Cykler (Cykledele), i hvilken indføres nøjagtig  

 Oplysning om Sælgerens Navn og Bopæl, Legitimationens Art, Indleveringsdato,  

 Mærke og Nr., særlige Kendetegn, Salgsdato og Auktionskøberens Navn og Bopæl.  

 De til Godtgørelse af Sælgerens Adkomst tilvejebragte Bevidnelser opbevares  

 som Bilag til Fortegnelsen der stedse skal være tilgængelig for Politiet.  

 Naar en Fortegnelse er udskrevet, afleveres den med tilhørende Bilag til  

 vedkommende Politimester.
 Naar Auktionslederen har modtaget en brugt Cykle (Cykledel) til Bortsalg  

 ved Auktion, skal han derhos give Politiet Meddelelse herom med Angivelse af  

 Cyklens Nr. og Mærke samt af Sælgerens Navn, hvilken Meddelelse bør gives saa  

 tidligt, at Politiet vil kunne foretage Eftersyn af Cyklen (Cykledelen) inden  

 Auktionens Afholdelse.
Undtaget fra foranstaaende Bestemmelser er Auktioner, som Politiet,  

 Statsbanerne eller andre offentlige Institutioner lader afholde, samt  

 Auktioner i Boer, der behandles offentlig.
For andre Arter af Auktioner kan  

 Politiet indrømme Fritagelse for eller Lempelser i Bestemmelserne.  

 Bestemmelserne kommer endvidere ikke til Anvendelse, saafremt Cyklen  

 (Cykledelen) indleveres til Forauktionering af en Auktionsholder.
Er Auktionslederen tillige Auktionsholder, gælder Bestemmelserne i  

 Anordning og Regulativ angaaende Forauktionering af brugte Cykler og  

 Cykledele Nr. 49 af 20. Februar 1930.' I Afsnit III, 1. Stk. ændres »§§ 1, 2, Stk. 2 - 5, 4, 8 og 10«  

 til »§ 1, § 2, Nr. 2 - 5 og 7, og §§ 4, 8 og 10.« De i denne Bekendtgørelse fastsatte Bestemmelser træder i Kraft den 1.  

 Januar 1941, dog at Ændringen af Afsnit II, § 2, Nr. 6, f, træder i Kraft  

 straks.
 Hvilket herved bringes til almindelig Kundskab.
 Justitsministeriet, den 29. Oktober  

 1940.
 Harald Petersen.
 /Berning.
