 Lønmodtageren  

 havde fra arbejdsgiveren modtaget en udskrift fra FerieKonto, hvoraf det  

 fremgik,  

 at hun i ferieåret 1. maj 2006  30. april 2007 har ret til 3,5  

 feriedage for  

 optjeningsåret 2005.  


  

 Lønmodtageren har ansøgt Arbejdsdirektoratet om at få dette ændret til 1,4  

 dag  

 på baggrund af hendes reelle arbejdsdage i de enkelte måneder i 2005.  


  

 I ansættelsesbrevene var oplyst, at ansættelsens omfang fremgik af  

 holdlisterne.  

 Efter de foreliggende holdlister havde lønmodtageren i optjeningsåret haft  

 undervisningstimer fra og med 4. januar 2005 til og med 15. marts 2005 og fra  

 og med 27. september 2005 til og med 20. december 2005.  


  

 Lønmodtageren tog i ansøgningen forbehold for, om hun selv havde regnet  

 rigtigt.  


  

 Ansøgningen resulterede i en afgørelse fra Arbejdsdirektoratet om, at  

 lønmodtageren  

 havde optjent 10,93 dage på grundlag af ferielovens regler.  


  

 Arbejdsdirektoratet begrunder afgørelsen med, at der har været tale om en  

 løbende ansættelse i perioderne fra 4. januar 2005 til 15. marts 2005 samt  

 fra  

 27. september 2005 til 20. december 2005.  


  

 Da lønmodtageren fik Arbejdsdirektoratets afgørelse klagede hun og meddelte,  

 at  

 hvis hun ikke fik antallet af feriedag sat ned, ønskede hun at annullere sin  

 oprindelige ansøgning.  


  

 Arbejdsmarkedets Ankenævn traf afgørelse om, at Arbejdsdirektoratets  

 afgørelse  

 skulle annulleres.  


  

 Arbejdsmarkedets Ankenævn fandt, at Arbejdsdirektoratet, før der blev truffet  

 afgørelse, skulle have foretaget partshøring, og at dette ikke var sket.  

 Afgørelsen var derfor ugyldig.
Ansøgning  

 om nedsættelse af antal feriedage resulterede i flere feriedage Ankenævnet har behandlet Deres klage på møde den 20.  

 september 2006.
Nævnet traf denne A F G Ø R E L S E Arbejdsdirektoratets afgørelse annulleres.
B E G R U N D E L S E Ankenævnet har lagt til grund, at   

 	  

 De ansøgte  

 Arbejdsdirektoratet om at få ændret antallet af feriedage optjent i 2005 på  

 FerieKonto fra 3,5 dage til 1,4 dag med forbehold for, at Deres beregning var  

 korrekt,   

 	  

 Arbejdsdirektoratet  

 den 20. juni 2006 traf afgørelse om, at De havde optjent 10,93 feriedage,   

 	  

 De den 22. juni 2006  

 oplyste, at De ønskede at annullere Deres ansøgning, hvis De ikke kunne få  

 antallet af feriedage nedsat til det ansøgte antal.
Efter forvaltningslovens regler har en myndighed pligt  

 til at foretage partshøring under visse nærmere omstændigheder.
Bl.a. bør  

 partshøring foretages i tilfælde, hvor parten skønnes at kunne have nogen  

 interesse i at få lejlighed til at se og eventuelt kommentere  

 afgørelsesgrundlaget.
 Arbejdsmarkedets Ankenævn har lagt vægt på, at der i  

 Deres tilfælde burde have været foretaget partshøring på en sådan måde, at  

 det  

 var blevet tydeligt for Dem, at afgørelsen ville få et klart ugunstigt - og  

 uventet - resultat for Dem.
 En myndighed har pligt til at undersøge en sag i  

 tilstrækkeligt og nødvendigt omfang, inden der træffes afgørelse.
På den baggrund finder Arbejdsmarkedets Ankenævn, at  

 Arbejdsdirektoratets afgørelse af 20. juni 2006 er behæftet med væsentlige  

 sagsbehandlingsmangler.
Det medfører, at afgørelsen er ugyldig og derfor  

 annulleres.
R E G L E R Arbejdsmarkedets Ankenævn henviser til   

 	  

 § 19, stk. 1  

 i forvaltningslov, jf. lov nr. 571 af 19. december 1985, og   

 	  

 punkt 105 i  

 Justitsministeriets vejledning af 1986 om forvaltningsloven.
B E M Æ R K N I N G E  

 R  

 I  

 Ø V R I G T Efter forvaltningslovens regler har en myndighed pligt  

 til at vejlede om de regler, der gælder for den pågældende myndigheds område.
 Arbejdsmarkedets Ankenævn finder, at vejledningspligten  

 især har betydning, når en borger, som i Deres tilfælde, forventer et helt  

 andet resultat af en ansøgning, end det som kan blive sagens udfald.
Til spørgsmålet om antallet af feriedage for ferieåret  

 1. maj 2005  30. april 2006 kan Arbejdsmarkedets Ankenævn oplyse, at  

 reglerne  

 er udformet således, at De efter loven har ret til 2,08 feriedag pr. måned,  

 De  

 har været i beskæftigelse.
I månederne marts 2005 og september 2005, som er  

 ansættelses- og fratrædelsesmåned, skal der laves en opgørelse svarende til  

 0,07 feriedag pr. ansættelsesdag På ankenævnets  

 vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet, Stormgade 10, Postboks 1103, 1009  

 København K 1. Sagsforløb Arbejdsdirektoratet fremstillede sagen på denne måde:
Sagsfremstilling Direktoratet har den 15.juni 2006 modtaget Deres brev,  

 hvori De beder om at få ændret antallet af feriedage for optjeningsåret 2005.
 Der er til FerieKonto indberettet 3,5 dage for så vidt  

 angår Deres ansættelsesforhold hos YYY.
De oplyser, at De har været i et løbende  

 ansættelsesforhold hos YYY i perioderne fra 4. januar 2005 til 15. marts 2005  

 og fra 27. september 2005 til 20. december  

 2005. Sekretariatet er enigt i fremstillingen med den  

 tilføjelse, at De i Deres beregning var kommet frem til, at De havde ret til  

 1,4 dags ferie, og at De havde tilføjet følgende:
Hvis det er korrekt udregnet, vil jeg godt have ændret  

 mit feriekort. 2. Arbejdsdirektoratets  

 afgørelse Direktoratet traf den 20. juni 2006 denne afgørelse:
 Afgørelse De har i optjeningsåret 2005 optjent 10,93 feriedage.
Begrundelse De har optjent 10,93 feriedage, fordi De har været i et  

 løbende ansættelsesforhold hos YYY i perioderne fra 4. januar 2005 til 15.  

 marts 2005 og fra 27. september 2005 til 20. december 2005.
Efter ferielovens § 7, stk. 1, jf. senest  

 lovbekendtgørelse nr. 407 af 28. maj 2004, optjener en lønmodtager ret til  

 2,08  

 dages betalt ferie for hver måneds lønnet ansættelse i et kalenderår  

 (optjeningsår). Dette gælder, uanset hvor mange arbejdstimer lønmodtageren  

 præsterer,  

 og uanset hvordan disse timer er fordelt i løbet af ugen/måneden.
Princippet  

 betyder, at den enkelte lønmodtager optjener feriegodtgørelse svarende til  

 lønmodtagerens samlede normale lønindtægt på optjeningstidspunktet.
Hvis der ikke er optjent ferie for en hel kalendermåned,  

 optjenes ret til 0,07 dages betalt ferie for hver dags ansættelse.
Der kan  

 dog  

 højst optjenes ret til 2,08 dages betalt ferie pr. måned.
Det følger af  

 § 3,  

 stk. 1 og 2, i bekendtgørelse nr. 1285 af 14. december 2004 om ferie.  

 Det  

 gælder fx ved kortvarig e ansættelsesforhold - løsarbejde og for  

 arbejdsforhold, der har varet mindre end en måned, eller hvor ansættelsen  

 starter eller slutter midt i en måned.
Den faktiske ansættelsesperiode afgør, hvor mange  

 kalenderdage der er tale om.
I antallet af kalenderdage indgår også  

 helligdage,  

 sygedage, fridage eller dage med andet fravær.
 Direktoratet har ved afgørelsen lagt til grund, at De  

 har været i et løbende ansættelsesforhold hos YYY i perioderne fra 4. januar  

 2005 til 15. marts 2005 og fra 27. september 2005 til 20. december 2005.
 De har dermed optjent følgende feriedage for  

 optjeningsåret 2005:
 .
3. Klagen til  

 ankenævnet I klagen af 22. juni 2006 er anført følgende:
 I mit brev bad jeg om at få ændret antallet af  

 feriedage fra 3,5 dag til 1,4 dag.
 I stedet for at nedsætte antallet opskriver I antallet  

 af dage til 10,93.
Det kan jeg ikke godkende, fordi   

 	  

 min ansættelse hos YYY  

 har været tidsbegrænset, løst ansat uden opsigelsesvarsel   

 	  

 jeg er på efterløn  

 og bliver trukket for antal dage.
Da min lønindtægt pr. time er højere end  

 dagpengesatsen pr. time, kan det ikke betale sig for mig at hæve mine  

 feriepenge,  

 hvis jeg får mindre udbetalt pr. dag end jeg får i dagpenge Hvis jeg ikke kan få antallet af feriedage nedsat til  

 det ansøgte, annullerer jeg herved min ansøgning om ændring af  

 feriedage. 4. Arbejdsdirektoratets  

 bemærkninger til klagen Direktoratet har den 3. juli 2006 anført følgende:
 Der er ikke kommet nye oplysninger, der giver  

 direktoratet anledning til at ændre afgørelsen.
 5. Nyt efter  

 klagen Der er intet nyt modtaget efter klagen.
6. Regler Forvaltningslov, jf. lov nr. 571 af 19. december 1985 Kapitel 3 Vejledning og repræsentation m.v.
 § 7.  

  

 En  

 forvaltningsmyndighed skal i fornødent omfang yde vejledning og bistand til  

 personer, der retter henvendelse om spørgsmål inden for myndighedens  

 sagsområde.
 Stk. 2.
Kapitel 5 Partshøring § 19.  

  

 Kan en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende faktiske omstændigheder, må der  

 ikke træffes afgørelse, før myndigheden har gjort parten bekendt med  

 oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.
 Stk. 2.
Justitsministeriets  

 vejledning af 1986 om forvaltningsloven Indhold 30.
 Vejledning efter § 7, stk. 1, bør sikre, at  

 borgeren får tilstrækkelig orientering om, hvilken betydning reglerne på det  

 pågældende område har for ved kommende, og hvordan den pågældende lettest og  

 mest effektivt kan opfylde de eventuelle krav, der er i lovgivningen.
VI.
Reglerne om partshøring 105.
Bestemmelserne i forvaltningsloven fastlægger, hvornår  

 en myndighed er forpligtet til at foretage partshøring.
Bestemmelserne er  

 imidlertid ikke til hinder for, at der gennemføres partshøring i videre  

 omfang.  

 Partshøring bør derfor foretages også i tilfælde, hvor parten skønnes at  

 kunne  

 have nogen interesse i at få lejlighed til at se og eventuelt kommentere  

 afgørelsesgrundlaget, medmindre hensynet til offentlige eller andre privates  

 interesser taler imod det.
Ferielov,  

 lovbekendtgørelse nr. 407 af 28. maj 2004 Kapitel 2 Optjening af ferie § 7.  

  

 En  

 lønmodtager optjener ret til 2,08 dages betalt ferie for hver måneds  

 ansættelse  

 i et kalenderår (optjeningsår). For ansættelsesperioder af under 1 måneds  

 varighed optjenes ferien i forhold til ansættelsens længde.
 Stk. 2.
Fravigelsesmuligheder og bemyndigelser § 11.  

  

 Direktøren for Arbejdsdirektoratet kan fastsætte regler om optjening af ferie  

 ved ansættelse under 1 måned og om optjening af ferie og fradrag i  

 månedslønnen  

 for lønmodtagere, som arbejder mere end 5 dage om ugen.
Direktøren for  

 Arbejdsdirektoratet  

 kan ligeledes fastsætte regler om optjening af ferie for lønmodtagere, som  

 ikke  

 har en kontrollabel arbejdstid og om ferie efter § 9 for elever, som  

 arbejder mere end 5 dage om ugen.
Arbejdsdirektoratets  

 bekendtgørelse nr. 1285 af 14. december 2004 om ferie Kapitel 1 Definitioner § 2.  

  

 Ved  

 en 5 dages uge forstås i denne bekendtgørelse, at en lønmodtager normalt  

 arbejder 5 dage eller mindre om ugen.
 Stk. 2.
Kapitel 2 Optjening og afholdelse af betalt ferie på baggrund  

 af dage i en 5 dages uge § 3.  

  

 En  

 lønmodtager, der ikke er ansat i en hel kalendermåned, optjener ret til 0,07  

 dages betalt ferie for hver dags ansættelse.
Lønmodtageren kan dog højst  

 optjene ret til 2,08 dages betalt ferie pr. kalendermåned.
 Stk. 2.
