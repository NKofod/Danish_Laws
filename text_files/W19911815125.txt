 Et grundareal på 15.982 m2 var af skyldrådet ansat til 600 kr pr m2.
Kommunen, der ejede arealet, påstod grundværdien nedsat.
Det var  

 oplyst, at de tidligere industriområder i forbindelse med forslag til  

 kommuneplan for København blev opdelt i områderne S, E og J til henholdsvis  

 områder til serviceerhverv, områder for blandet erhverv herunder lettere  

 industri, værksteds-, lager-, engros- og transportvirksomhed med dertil  

 hørende administration og lign.
 samt til serviceerhverv, såsom administration, liberale erhverv,  

 undervisning og lign. og områder for industri.
 Det var endvidere oplyst, at klageejendommen i henhold til forslaget  

 var udlagt til offentlige tekniske anlæg, og at der efter de på  

 vurderingstidpsunktet gældende § 15-rammer ikke var udarbejdet planlægning  

 herfor.
 Efter de foreliggende oplysninger om ejendommens antagelige  

 udnyttelsesmulighed til offentlige tekniske anlæg på vurderingstidspunktet,  

 hvilken betegnelse måtte anses for at omfatte såvel område E som J,  

 sammenholdt med den for disse områder af vurderingsmyndighederne ansatte  

 værdi pr. (m2) grundareal, fandt Landsskatteretten ikke grundlag for at  

 tilsidesætte det af vurderingsmyndighederne udøvede skøn over grundens  

 handelsværdi på vurderingstidspunktet, og grundværdien blev herefter  

 stadfæstet.
 Ejendommen omfattede et grundareal på 15.982 (m2) beliggende i et område,  

 der i henhold til kommuneplanforslag af 1985 var udlagt til offentlige  

 tekniske formål med en max. bebyggelsesprocent på 150.
 Kommunen, der ejede arealet, klagede over den af skyldrådet ved 18. alm.  

 vurdering pr. 1.1.1986 foretagne ansættelse af grundværdien med påstand om  

 nedsættelse.
 Skyldrådet havde ansat grundværdien til 9.589.200 kr. svarende til 15.982  

 (m2) a 600 kr.
 Til støtte for påstanden var bl.a. anført, at ansættelsen var steget  

 209,3% fra 17. alm. vurdering til 18. alm. vurdering, og at denne stigning,  

 der var ca. 5 gange så stor som den gennemsnitlige stigning i grundværdierne  

 for statslige og kommunale ejendomme, var alt for høj.
 I forbindelse med sagens behandling for Landsskatteretten havde Told- og  

 Skattestyrelsen afgivet udtalelse i sagen, og under henvisning til grundens  

 retlige udnyttelsesmulighed samt den gennemsnitlige ansættelse af  

 industrigrunde indstillet grundværdien stadfæstet.
 Det var oplyst, at de tidligere industriområder i forbindelse med forslag  

 til kommuneplan for København blev opdelt i områderne S, E og J til  

 henholdsvis områder til serviceerhverv, områder for blandet erhverv herunder  

 lettere industri, værksteds-, lager-, engros- og transportvirksomhed med  

 dertil hørende administration og lign. samt til serviceerhverv, såsom  

 administration, liberale erhverv, undervisning og lign. og områder for  

 industri.
 Det var endvidere oplyst, at klageejendommen i henhold til forslaget var  

 udlagt til offentlige tekniske anlæg, og at der efter de på  

 vurderingstidpsunktet gældende § 15-rammer ikke var udarbejdet planlægning  

 herfor.
 Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
 Endvidere bemærkedes, at vurderingen i overensstemmelse med principperne i  

 vurderingslovens § 1 ikke er foretaget med udgangspunkt i en tidligere  

 vurdering, men efter en fornyet undersøgelse og selvstændig bedømmelse til  

 opfyldelse af vurderingslovens forskrift om ansættelse af grundens værdi i  

 handel og vandel på vurderingstidspunktet.
 Efter de foreliggende oplysninger om ejendommens antagelige  

 udnyttelsesmulighed til offentlige tekniske anlæg på vurderingstidspunktet,  

 hvilken betegnelse måtte anses for at omfatte såvel område E som J,  

 sammenholdt med den for disse områder af vurderingsmyndighederne ansatte  

 værdi pr. (m2) grundareal, fandt Landsskatteretten ikke grundlag for at  

 tilsidesætte det af vurderingsmyndighederne udøvede skøn over grundens  

 handelsværdi på vurderingstidspunktet, og grundværdien blev herefter  

 stadfæstet.
