Gasinstallationer 12.100 Flaskegasinstallationer 12.110 Generelt.
 .111 Definitioner:
 .1 »Flaskegas«: Brændbare luftformige kulbrinter, som under tryk  

 kan fordråbes ved almindelige temperaturer, f.eks. propan, butan propylen,  

 butylen samt blandinger heraf.
 .2 »Gasanlæg«: Beholdere indeholdende flaskegas med  

 reguleringsorganer såsom rørledninger, gasslanger, forbrugsapparater m.v.,  

 der anvendes til kogning og opvarmning m.v., bortset fra transportable  

 gasanlæg, hvis brugsbeholder ikke er beregnet for mere end 1,2 kg gas.
 .112 Anvendelsesområde.
 Bestemmelserne kommer til anvendelse i alle skibe med gasanlæg til kogning  

 og opvarmning, herunder til opvarmning af motorcylindres tændlegemer.
 12.120 Beholdere for flaskegas og deres anbringelse.
 .121 .1 Der må kun anvendes beholdere, der er konstateret indrettet og  

 mærket samt prøvet for den pågældende gasart.
 .2 Beholderne skal opfylde de til enhver til gældende danske bestemmelser  

 for beholdere af omhandlede art.
.122 Gasflasker skal opbevares fastspændt i opretstående stilling på frit  

 dæk eller i velventileret kasse eller skab med afløb fra bunden.
Kasse eller  

 skab skal være anbragt over vandlinien og være tæt imod skibets indre.  

 Gasflaskekassen/-skabet skal udvendig være forsynet med skilt:  

 »Trykflasker fjernes ved brand«.
 12.130 Gasapparater m.v.
 .131 Reguleringsudstyr, gasforbrugende apparater med tilbehør, slanger  

 m.v. skal være typegodkendt af Danmarks Gasmateriel Prøvning og være  

 DG-mærkede.
 .132 De gasforbrugende apparater skal være forsynet med et let synligt  

 DG-godkendelsesmærke samt kodenummer, der i henhold til DG's  

 fabrikantfortegnelse angiver indehaveren af godkendelsen.
 .133 Anlæg til rumopvarmning skal endvidere være typegodkendt af  

 Søfartsstyrelsen.
 .134 Installation af anlæg til belysning, opvarmning, køleskabe og  

 vandvarmere m.v. må kun finde sted efter tilladelse fra Søfartsstyrelsen og  

 på de af Søfartsstyrelsen i hvert enkelt tilfælde fastsatte vilkår.
 .135 Gasforbrugende apparater skal være forsynet med tændsikring.
.136 Gasforbrugende apparater skal være fastmonterede og tilsluttet med  

 fast, spændingsfri rørforbindelse.
Herfra kan undtages gaskøleskabe, koge- og  

 stegeapparater med kardansk ophængning, som tillades forbundet med godkendt  

 installationsslange.
 .137 Gasforbrugende apparater incl. eventuelle aftræksrør skal installeres  

 i nøje overensstemmelse med den af DGP godkendte installationsvejledning.  

 Hvor der kræves aftræk, skal der være separat aftræk fra hvert apparat.
 12.140 Driftstryk, regulator m.v.
 .141 .1 Anlæg, der ikke er beregnet for det fulde gastryk, skal ved  

 beholderen være forsynet med reduktionsventil, der kan være forbundet til den  

 faste gasledning ved en kort slangeforbindelse.
 .2 Såfremt der ikke er indbygget lavtrykssikkerhedsventil i  

 reduktionsventilen, skal der ved dennes afgangsside være monteret en  

 sikkerhedsventil, der åbner ved tryk, der er mindre end 2 gange  

 forbrugstrykket.
 .3 Lavtryksregulatorer skal have et afgangstryk på -3,0 - +4,5 mbar.  

 Forbindelsen fra lavtryksregulator til den faste rørinstallation skal ske med  

 en DG-godkendt regulatorslange.
 12.150 Rørinstallationer.
 .151 Installationen skal udføres af sømløse kobberrør eller rustfrie  

 stålrør.
.152 Rustfrie rør med en udvendig diameter mindre end 12 mm skal have en  

 godstykkelse på min. 0,5 mm.
Såfremt rørets udvendige diameter er 12 mm eller  

 derover, skal det have en godstykkelse på min. 2 mm.
 .153 Anvendes kobberrør, skal rørsamlinger ske ved brug af:
 Anvendes rustfrie stålrør, skal rørsamlinger ske ved brug af:
 .154 Der skal anbringes afspærringsventiler foran hvert gasforbrugende  

 apparat.
 .155 Gasledninger skal være fast oplagt, vel beskyttet og sikret fornøden  

 ekspansionsmulighed, ligesom der skal drages omsorg for, at de ikke lægges på  

 steder, hvor de kan blive udsat for særlige vibrationer,  

 bøjningspåvirkninger, slitage eller anden overlast.
 12.160 Ventilation og opslag.
 .161 Rum, hvori der anvendes gas, skal være velventilerede, og der skal på  

 et iøjnefaldende sted være anbragt opslag fra Søfartsstyrelsen om, hvilke  

 forsigtighedsregler der skal iagttages.
12.170 Lavtryksinstallationer.
Afprøvning, tilsyn og periodiske  

 eftersyn, bemyndigelse.
 .171 Forinden en gasinstallation tages i brug efter installation eller  

 efter ombygning af bestående gasanlæg, skal installationen afprøves efter  

 nedenstående vejledninger og være besigtiget og godkendt af Søfartsstyrelsen.
 .172 Afprøvningen skal foretages i henhold til en af nedenstående 2  

 vejledninger:
 Vejledning I. (Afprøvning af apparater inden installation).
 Afprøvningen foretages enten ved U-rørsmetoden eller ved  

 bobledetektormetoden.
 1. U-rørsmetoden:
Instrumentet, som benyttes, består af et messing-T med to haner og  

 slangespids - som vist på figur 1 på skitsen - og forbindes til målestudsen  

 på apparatet.
U-røret forbindes til en af slangespidserne med en gummislange,  

 og den anden slangespids forbindes til en cykelpumpe el.lign. gennem en  

 et-vejsventil.
 Afprøvningen foretages på følgende måde:
 - Benyt luft som afprøvningsmedium.
 - Tilstop eller luk alle åbne punkter i systemet med undtagelse af et, som  

 bruges til at tilføre luft og til måling.
 - Åbn for hane A og B.
 - Fyld systemet med luft, indtil U-røret viser 45 mbar.
 - Luk for hane A.
 - Lad systemet stå i 5 minutter for at skabe temperaturudjævning.
 - Noter U-rørsvisningen.
 - Luk for hane B.
 - Lad systemet stå i 5 minutter.
 - Åbn for hane B og noter U-rørsvisningen, som skal være den samme som den  

 tidligere noterede U-rørsvisning.
Hvis trykket er faldet, skal hele systemet undersøges for at lokalisere  

 lækagen.
Den normalt anvendte metode er at holde systemet under tryk og  

 påsmøre sæbevand på alle samlinger, indtil lækagen er fundet.
Enhver defekt  

 samling eller fitting skal repareres eller udskiftes, og afprøvningen skal  

 gentages.
 2. Bobledetektormetoden.
 - Benyt luft som afprøvningsmedium.
 - Tilstop eller luk alle åbne punkter i systemet med undtagelse af et, som  

 bruges til at tilføre luft og til måling.
 - Forbind detektoren - fig. 2 på skitsen - til installationen.
- Tilfør luft under konstant tryk til installationen; i starten gennem  

 hovedhanen i detektoren.
Når installationen er fyldt op, åbnes hanerne til og  

 fra bobledetektoren, og hovedhanen lukkes.
 - Boblerne gennem detektoren tælles.
 Installationen betragtes som tæt, hvis lækraten ikke overskrider 85  

 cm3/time målt over en periode på 1 minut. 6 bobler/min. gennem detektoren  

 svarer normalt til 85 cm3/time, men dette skal afprøves, inden detektoren  

 tages i brug.
 Vejledning II. (Afprøvning af den komplette installation).
Efter at den ovenstående test har vist, at apparaterne er tætte, kobles  

 apparater og gasflasker til systemet.
Derefter foretages følgende:
 - Kontroller, at alle apparathaner er lukkede.
 - Åbn for gasforsyningen.
- Åbn en hane skiftevis på hvert apparat.
Tøm systemet for luft og hold en  

 flamme så tæt på den udstrømmende luft-/gasblanding, at denne antændes, når  

 blandingen er rig nok.
Luk derefter hanen.
 - Kontroller, at trykregulatoren opererer ved det rigtige tryk ved at åbne  

 hane B.
 - Luk flaskeventilen og åbn en apparathane, indtil der er observeret et  

 tryktab på ca. 0,5 mbar, hvorefter hanen lukkes.
 - Lad systemet stå i 5 minutter for at skabe temperaturudjævning.
 - Noter U-rørvisningen.
 - Luk for hane B.
 - Vent i 5 minutter. Åbn hane B og noter U-rørvisningen, som skal være den  

 samme som den tidligere noterede U-rørsvisning.
 Hvis trykket er faldet, undersøges systemet for lækage, som nævnt under  

 vejledning I, pkt. 1.
 .173 Gasinstallationen skal efterses med et mellemrum af højst 1 år.  

 Eftersynet skal mindst omfatte:
.1 en funktionsprøve af anlægget og tilhørende sikkerhedsudstyr, .2 en tæthedsprøve af installationen og .3 en kontrol af oplægning af rørledninger og rørenes tilstand.
 .174 Det i pkt. 12.173 nævnte eftersyn skal foretages af godkendte firmaer  

 eller personer.
 For at opnå tilladelse til at foretage de omhandlede eftersyn skal man  

 over for det lokale distriktskontor kunne dokumentere:
at  have erhvervet særligt kendskab til gasinstallationer,  

 herunder især skibsinstallationer, at  have det nødvendige værktøj og udstyr og at  være i besiddelse af og kunne dokumentere kendskab til  

 reglerne for gasinstallationer i skibe.
12.200 Anlæg for svejsning med acetylen og oxygen 12.210 Generelt.
 .211 I skibe, hvor der installeres centralanlæg for svejsning med acetylen  

 og oxygen, skal svejsearrangementet udføres i henhold til følgende  

 forskrifter:
 12.220 Forskellige bestemmelser.
 .221 Acetylen (C2H2) skal opbevares i specialbeholdere (1,5-1,8 N/mm2 ved  

 15 grader C).
 .222 Oxygen (O2) skal opbevares i gasformig tilstand på specialbeholdere  

 (15-20 N/mm2 ved 15 grader C).
 .223 Centralanlægget skal indrettes i et separat beholderrum eller i et  

 separat beholderskab, jfr. pkt. 12.242 og 12.243, med fast installeret  

 central for hver gasart, herunder højtrykssamlerør med afspærrelig  

 højtryks-kontraventil for hver tilsluttet beholder, eventuelle  

 højtryksslanger, centralregulator med manometre for høj- og lavtrykskammer,  

 sikkerhedsventiler, fastgørelsesarrangement for beholdere samt  

 betjeningsvejledning.
 .224 En udtagspost skal bestå af en opstilling, hvor der forefindes  

 afspærringsventiler med tilslutninger til lavtryksledninger,  

 acetylentilbageslagssikring afsluttet med 3/8 tommer venstre gevind,  

 oxygenreduktionsventil med manometer, oxygentilbageslagssikring afsluttet med  

 3/8 tommer højre gevind samt for hver gasart en med omløber monteret  

 slangestuds.
.225 Brændere, afspærringsventiler, regulatorer og reguleringsventiler,  

 tilbageslagsventiler, slanger samt betjeningsvejledning skal være  

 typegodkendt af Søfartsstyrelsen.
Brændere skal være af ligetrykstypen.  

 Såfremt der foreligger en produktion af svejsecentralanlæg, som har karakter  

 af serieproduktion, kan anlægstypen evt. typegodkendes af Søfartsstyrelsen.  

 Anmodning om typegodkendelse skal fremsendes til Søfartsstyrelsen.
 Det for behandling af anmodningen nødvendige materiale skal fremsendes i 2  

 eksemplarer.
 .226 Anlægsbeskrivelsen med tilhørende tegningsmateriale i 2 eksemplarer  

 skal fremsendes til Søfartsstyrelsen for orientering i betimelig tid, inden  

 et nyt anlæg synes af Søfartsstyrelsen.
 12.230 Beholdere.
 .231 Beholdere skal være godkendt af en offentlig myndighed/institution  

 eller af et anerkendt klassifikationsselskab.
 .232 Der må kun anvendes beholdere med rumfang på 50 liter eller derunder.
 .233 Beholdere skal være påstemplet tara- og bruttovægt, måned og år for  

 seneste trykprøvning samt prøvetryk.
 .234 Beholderne - herunder reservebeholderne - skal være anbragt i  

 opretstående stilling, og de skal være fastgjort på forsvarlig måde.  

 Fastgørelsesarrangementet skal være udført således, at hurtig afmontering af  

 beholderne kan foretages.
 12.240 Placering af beholdere.
 .241 Beholderne skal uanset antal være placeret over skoddæk uden for  

 maskinrum og eksplosionsfarlige områder, d.v.s. uden for områder, hvor andre  

 letantændelige og/eller eksplosive gasarter eller dampe vil kunne forventes  

 at ville være til stede.
.242 Et beholderrum skal være et særskilt rum, som mod skibets indre skal  

 være omgivet af gastætte stålskodder, ståldæk m.v.
Der må kun være adgang til  

 rummet fra frit dæk, og døren til rummet skal åbne udad.
Rummet skal isoleres, ventileres og arrangeres således, at rumtemperaturen  

 normalt ikke overstiger 40 grader C.
Hvis temperaturforholdene tillader det,  

 kan naturlig ventilation anvendes.
.243 Et beholderskab skal være udført af stål, og det skal være solidt  

 anbragt på frit dæk.
Skabsdøre skal åbne udad.
 Skabet skal ventileres og arrangeres således, at skabstemperaturen normalt  

 ikke overstiger 40 grader C.
 .244 Elektriske installationer og komponenter - herunder afbrydere,  

 lysarmaturer, ventilationsmotorer m.v. - i beholderrum/beholderskabe skal  

 være i eksplosionssikker udførelse.
 .245 Døre til beholderrum/beholderskabe skal udvendigt være forsynet med  

 følgende tekst:
TRYKFLASKER FJERNES VED BRAND BRUG AF ÅBEN ILD FORBUDT .246 Der skal være mulighed for hurtig og let adgang til  

 beholderrum/beholderskab, uanset at dørene er låst, og der skal forefindes  

 fast placeret værktøj til lukning af beholderventiler samt til afmontering af  

 beholdere og armatur.
 .247 I beholderrum/beholderskab skal der forefindes en holdbar udført  

 vejledning for omgang med acetylen og oxygen samt anlæggets betjening.
 Vejledningens indhold skal være således udformet, at der ikke forekommer  

 risiko for ulykkestilfælde, når anlægget betjenes i henhold til denne.
 Af vejledningen skal bl.a. fremgå, at olieprodukter og fedtstoffer under  

 ingen omstændigheder må indføres i beholderrum/beholderskab, og at  

 rummet/skabet ikke må betrædes af personer, hvis hud (hænder) eller  

 beklædning er væsentligt forurenet af olie eller fedtstof, samt at  

 transportabelt elektrisk udstyr ikke må anbringes i beholderrum eller  

 indføres i beholderskab.
 12.250 Rørinstallationer.
 .251 Højtrykssiden for acetylen.
.1 Samlerør skal være udført af sømløse stålrør.
Rør og armatur skal være  

 dimensioneret for 30 N/mm2 og inden montering være hydraulisk trykprøvet med  

 nævnte tryk.
Der må ikke anvendes kobber og kobberlegeringer med vægtprocent  

 af kobber på 65 eller derover.
 .2 Såfremt der er tilsluttet flere beholdere til samlerøret, skal der være  

 anbragt en afspærringsventil for hver beholder direkte på samlerøret.
 .252 Højtrykssiden for oxygen.
 .1 Samlerør skal være udført af enten sømløse kobberrør eller sømløse  

 stålrør, dimensioneret og trykprøvet som anført under pkt. 12.251.1.
 .2 Der skal forefindes afspærringsventiler som anført under pkt. 12.251.2.
 .253 Lavtrykssiden for acetylen og oxygen.
 .1 Lavtryksrør for acetylen skal være udført af sømløse stålrør af en  

 kvalitet, som mindst svarer til DS 520. Den indvendige diameter må ikke være  

 over 30 mm.
 .2 Lavtryksrør for oxygen skal være udført af sømløse kobberrør eller  

 sømløse stålrør af tilsvarende kvalitet som angivet i pkt. 12.253.1.
 .3 Lavtrykssiden for acetylen skal være tilsluttet højtrykssiden gennem en  

 reduktionsventil, der reducerer acetylentrykket til maksimalt 0,09 N/mm2.  

 Umiddelbart efter reduktionsventilen skal der forefindes en sikkerhedsventil,  

 der åbner mellem 0,15 N/mm2 og 0,17 N/mm2.Afgangsrøret skal føre til fri  

 luft.
 .4 Lavtrykssiden for oxygen skal tilsluttes højttrykssiden gennem en  

 reduktionsventil, der reducerer oxygentrykket til maksimalt 1,5 N/mm2.  

 Umiddelbart efter reduktionsventilen skal der forefindes en sikkerhedsventil,  

 som skal forhindre, at trykket overstiger 2,25 N/mm2. Afgangsrøret for  

 sikkerhedsventilen skal føre til fri luft.
.5 Lavtryksledningerne skal føres uden om aptering, og de skal være  

 tilgængelige for inspektion.
Endvidere skal rørledningerne føres uden om  

 ikke-ventilerede rum og skabe.
 .6 Rørledningerne skal være fast oplagt med fornødne ekspansionsmuligheder  

 og således, at de ikke let kan blive udsat for mekanisk overlast.
.7 Antallet af rørsamlinger skal være så få som mulige.
Samlinger skal  

 fortrinsvis være udført ved svejsning eller slaglodning.
Sølvlodning må ikke  

 anvendes i forbindelse med armatur og rørledninger for acetylen.
.8 Hvor rørledningerne føres gennem ikke-vandtætte skodder og dæk, skal  

 ledningerne være beskyttet af beskyttelsesrør udført af hård plastfiber  

 el.lign.
Ved gennemføring i vandtætte skodder og dæk skal vandtæt pakdåse  

 monteres.
 .9 Pakningsmaterialer skal være egnede for henholdsvis acetylen (aluminium  

 eller fiber) og oxygen (kobber, aluminium eller fiber).
 .254 Udtagsposter.
 .1 Udtagsposter må normalt kun være placeret i maskinrum og/eller  

 værkstedsrum.
 .2 Ved hver udtagspost skal der forefindes et solidt anbragt skilt, hvoraf  

 bl.a. skal fremgå, at udtagsventiler og afspærringsventiler i  

 beholderrum/beholderskab skal være lukkede, når svejseanlægget ikke er i  

 brug.
 12.260 Kontrol før montage.
.261 Udover de under pkt. 12.251 anførte trykprøver skal følgende udføres,  

 inden monteringen påbegyndes om bord: Rørledninger, samlinger og armaturer  

 m.v. for oxygen skal være omhyggeligt rengjorte for fedtstoffer.
Til  

 rensningen kan anvendes triklorethylen eller et tilsvarende rensemiddel -  

 benzin må ikke anvendes.
Efter rensningen skal rør, samlinger og armatur m.v.  

 skylles med en 10% trinatriumfosfatopløsning for fjernelse af  

 rensevæskerester, hvorefter rør skal gennemblæses med nitrogen.
 .262 Skriftlig bekræftelse på, at den under pkt. 12.261 nævnte kontrol er  

 udført, skal afleveres til Søfartsstyrelsen i forbindelse med syn på et nyt  

 anlæg, jfr. pkt. 12.280.
 12.270 Gennemblæsnings- og tæthedskontrol efter montage.
.271 Til gennemblæsning af rørledninger for acetylen skal der anvendes  

 nitrogen, medens der til rørledninger for oxygen skal anvendes enten nitrogen  

 eller fedtfri, renset trykluft.
Beholderen med gennemblæsningsmediet skal  

 tilsluttes lavtrykssiden.
Regulatorer, tilbageslagssikringer og manometre  

 m.v. skal være afmonterede under gennemblæsningerne, som skal vedvare, indtil  

 rørene er blæst rene.
 .1 Ved gennemblæsning af rørledninger for acetylen skal trykket gradvis  

 øges til ca. 0,8 N/mm2.
 .2 Under gennemblæsning af rørledninger for oxygen skal trykket gradvis  

 øges til ca. 1,5 N/mm2.
 .272 Tæthedsprøve med rørledninger for acetylen skal foretages med  

 nitrogen.
 Under prøven skal ventiler og samlinger m.v. pensles med sæbevand og  

 kontrolleres for eventuelle utætheder.
 .1 Højtrykssiden skal tæthedsprøves med 6 N/mm2 og lavtrykssiden med  

 0,8-1,0 N/mm2.
 .2 Efter 8 timer må trykfaldet på lavtrykssiden ikke overstige 0,04 N/mm2.
 .273 Tæthedsprøven med rørledninger for oxygen skal foretages med enten  

 nitrogen eller fedtfri, renset luft, og ledningerne skal pensles og  

 kontrolleres som anført under pkt. 12.272.
 Højtrykssiden skal tæthedsprøves med 20 N/mm2.
 .274 Skriftlig bekræftelse på, at den under pkt. 12.271, 12.272 og 12.273  

 nævnte kontrol er udført, skal afleveres til Søfartsstyrelsen i forbindelse  

 med syn på et nyt anlæg, jfr. pkt. 12.280.
 12.280 Bemyndigelse.
 .281 Såfremt Søfartsstyrelsen, jfr. pkt. 12.262 og 12.274, har bemyndiget  

 en person til på Søfartsstyrelsens vegne at udføre den under pkt. 12.260 og  

 12.270 anførte kontrol af et anlæg, skal vedkommende med angivelse af  

 resultat skriftligt bekræfte, at kontrollen er udført i henhold til disse  

 bestemmelser.
 .282 Eventuel anmodning om bemyndigelse skal fremsendes til  

 Søfartsstyrelsen sammen med det under pkt. 12.225 nævnte materiale.
 12.290 Transportabelt udstyr for svejsning med acetylen og oxygen.
 .291 Brændere skal være af ligetrykstypen, og der skal være monteret  

 tilbageslagssikring for acetylen og oxygen.
 .292 Bestemmelserne i pkt. 12.221, 12.222, 12.225, 1. punktum, og 12,241  

 skal være opfyldt.
