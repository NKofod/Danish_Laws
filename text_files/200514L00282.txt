Betænkning afgivet af Socialudvalget den 24. februar 2006 Betænkning over Forslag til lov om ændring af lov om social  

 service og lov om en  

  

 børnefamilieydelse (Styrkelse af forældreansvaret) [af  

 socialministeren (Eva Kjer Hansen)] 1. Ændringsforslag Der er stillet 5 ændringsforslag til lovforslaget.
Det Radikale  

 Venstres medlemmer af udvalget har stillet ændringsforslag nr. 1-4, og  

 socialministeren har stillet ændringsforslag nr. 5.
2. Udvalgsarbejdet Lovforslaget blev fremsat den 14. december 2005 og var til 1.  

 behandling den 11. januar 2006. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 15. november 2005 dette udkast til  

 udvalget, jf. alm. del  bilag 108. Den 15. december 2005 sendte  

 socialministeren  

 de indkomne høringssvar samt et notat herom til udvalget.
Den 24. januar 2006  

 sendte socialministeren supplerende høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Henrik von Bülow, København.
Socialministeren har  

 over for udvalget kommenteret den skriftlige henvendelse.
Spørgsmål Udvalget har stillet 6 spørgsmål til socialministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med det af socialministeren stillede ændringsforslag.
Flertallet vil stemme  

 imod ændringsforslag nr. 1-4.
Dansk Folkepartis  

 medlemmer af udvalget støtter lovforslaget.
Grundlæggende er det forældrene,  

 der bærer ansvaret for deres børns udvikling.
Forældrene er de nærmeste til  

 at  

 yde barnet beskyttelse og varetage dets interesser, men desværre er det ikke  

 alle forældre, der magter den opgave.
 På den baggrund støtter  

 Dansk Folkeparti, at der indføres det, der kaldes forældrepålæg, hvor  

 forældre  

 bliver pålagt bestemte aktive handlinger til støtte for deres børns  

 udvikling.  

 Hermed sikres det, at alle børn og unge og i særdeleshed de samfundsmæssigt  

 marginaliserede, får muligheder for en hensigtsmæssig udvikling.
 Et  

  

 mindretal  

  

 i  

 udvalget (S) stemmer hverken for eller imod lovforslaget, men vil stemme for  

 ændringsforslag  

 nr. 5. Mindretallet stemmer hverken for eller imod ændringsforslag nr. 1-4.
Et  

  

 andet  

 mindretal  

  

 i udvalget (RV og SF) indstiller  

 lovforslaget til  

  

 vedtagelse  

  

 med de i nr.  

 1-5 stillede ændringsforslag.
Såfremt ændringsforslag nr. 1-4 ikke vedtages  

 ved  

 2. behandling, vil mindretallet stemme imod lovforslaget ved 3. behandling.
Det Radikale Venstres og  

 Socialistisk Folkepartis medlemmer af udvalget finder, at lovforslaget  

    

 indeholder mange positive elementer i form af mere systematiske  

 tilbud om udbygning af forældreprogrammerne og et større fokus på  

 familien omkring det enkelte barn.
Til gengæld finder mindretallet, at de  

 gode elementer i forslaget risikerer at blive spoleret ved indførelsen af en  

 økonomisk sanktion, der vil straffe barnet dobbelt, og som ikke på nogen måde  

 vil forbedre hverken barnets eller familiens situation.  

 Retssikkerhedsmæssigt rammer forslaget også hårdt, da det bliver op til  

 den enkelte sagsbehandler at skulle vurdere, om forældrene er i ond tro.  

 Taget i betragtning, at evalueringen af serviceloven fra 2001 har  

 påvist, at i op mod 40 pct. af tilfældene  

    

 er der ikke foretaget en § 38  

 -  

 undersøgelse af barnets vilkår, er der stor risiko for, at forkerte forældre  

 bliver straffet.
Mindretallet stemmer derfor for ændringsforslagene fra Det  

 Radikale Venstre, og i fald de ikke bliver vedtaget,  

 stemmer mindretallet imod det samlede lovforslag.
Et  

  

 tredje  

 mindretal  

  

 (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for ændringsforslag nr. 1-5.
 Enhedslistens medlem af udvalget konstaterer, at forslaget om  

 »forældrepålæg« er baseret på et menneskesyn, hvor man forudsætter,  

 at nogle forældre ikke er bevidste om deres ansvar som forældre eller slet og  

 ret er dårlige forældre, der ikke vil tage ansvar for deres børn.
Derfor skal kommunerne nu have mulighed for at pålægge forældrene forskellige  

 handlinger gennem de såkaldte forældreprogrammer.
Adlydes pålægget ikke, skal  

 forældrene straffes på pengepungen  man tager deres børnepenge.
I  

 bemærkningerne til forslaget fremgår det, at der især skal tænkes i  

 programmer, der er rettet mod familier af anden etnisk herkomst.
Enhedslistens udgangspunkt er, at alle forældre ønsker det bedste for deres  

 børn.
Desværre er der nogle, som ikke magter opgaven som forældre i enten en  

 kort eller en længere periode.
Dér skal både børn og forældre selvfølgelig  

 have hjælp.
Regeringen vælger i stedet at idømme forældrene en straf.  

 Forældrene bliver i forvejen straffet, ved at deres barn har det skidt og  

 klarer sig dårligt.
Oven i hatten får de en straf af samfundet  både  

 økonomisk og ved en langt mere omfattende kontrol og overvågning.
Børnene  

 straffes, ved at deres forældre får langt færre penge og dermed færre  

 muligheder for at give dem det, der er basalt nødvendigt, f.eks.  

 vinterstøvler.
Regeringens forslag indbefatter også, at børnene skal spørges  

 om, hvad de synes om forældrepålægget.
Hvad har man tænkt sig, at børnene  

 skal svare? Enhedslisten så gerne, at der blev lagt mindre økonomisk pres på  

 kommunerne, så de fik mulighed for at varetage de opgaver for børn og  

 unge, som de har ansvaret for.
Varetagelsen af disse opgaver skal  

 ske på en ordentlig og ansvarlig måde, hvor man i respekt for familierne  

 tilbyder dem hjælp.
Hvis socialarbejderne ikke var så stressede og underbemandede, ville de have  

 langt nemmere ved at udvise respekt og ligeværd.
De ville have langt nemmere  

 ved at komme ud af kontorerne og få tid til hjemmebesøg, besøg på børnenes  

 institutioner osv.
Kort sagt, giv familierne og socialarbejderne nogle  

 ordentlige vilkår til at udvikle modeller, hvor et anstændigt menneskesyn  

 hersker.
 Selv om det Det Radikale  

 Venstres ændringsforslag skulle blive vedtaget, kan Enhedslisten ikke stemme  

 for et lovforslag, der pålægger kommunerne en ekstra byrde, uden at  

 kommunerne  

 samtidig tildeles de nødvendige resurser.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (RV)  

,  

  

 tiltrådt  

 af et  

  

 mindretal  

  

 (SF og EL):
Til titlen 1)  

  

 Titlen affattes således:
»Forslag til Lov om ændring af lov om social service (Styrkelse af forældreansvaret)«.
[Konsekvens af ændringsforslag nr. 3] Til § 1 2)  

  

 I den under  

  

 nr. 1  

  

 foreslåede  

  

 §  

 41 a,  

  

 udgår  

  

 stk. 5  

  

 og  

  

 6.
 Stk. 7 bliver herefter stk. 5.
 [De foreslåede bestemmelser om stop for udbetaling af  

 børnefamilieydelse udgår].
Til § 2 3)  

  

 Paragraffen udgår.
 [Den foreslåede bestemmelse om stop for udbetaling af  

 børnefamilieydelse udgår].
Til § 3 4)  

  

 I den under  

  

 nr. 1  

  

 foreslåede  

  

 §  

 57 a,  

  

 udgår  

  

 stk. 5  

  

 og  

  

 6.
 Stk. 7 bliver herefter stk. 5.
 [De foreslåede bestemmelser om stop for udbetaling af  

 børnefamilieydelse udgår af lov nr. 573 af 24. juni 2005 om social service,  

 der  

 vedrører kommunalreformen].
 Af  

 	  

  

 socialministeren,  

  

 tiltrådt af  

  

 udvalget:
Til § 4 5)  

  

 Som  

  

 stk. 2  

  

 indsættes:
»Stk. 2.  

  

 § 3 træder dog  

 først i kraft den 1. januar 2007.« [Ændring af ikrafttrædelsesdatoen for ændringen af lov nr. 573  

 af 24. juni 2005 om social service, der vedrører kommunalreformen] Bemærkninger Til nr. 1-4 Med de foreslåede ændringer fjernes den del af lovforslaget, der  

 giver kommunerne hjemmel til at stoppe udbetalingen af børnefamilieydelsen.
Til nr. 5 Der er tale om en teknisk  

 korrektion som følge af den nye lov om social service, der træder i kraft med  

 kommunalreformen.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 108 Bilagsnr.
Titel 1 Høringssvar og høringsnotat, fra socialministeren 2 Henvendelse af 6/1-06 fra Henrik von Bülow, København 3 Artiklen »Så kan de lære det!« fra Socialrådgiveren,  

 januar 2006 4 Tidsplan for udvalgets behandling af lovforslaget 5 Supplerende høringssvar og høringsnotat, fra  

 socialministeren 6 Ændringsforslag fra socialministeren 7 1. udkast til betænkning Oversigt over spørgsmål og svar vedrørende L 108 Spm.nr.
