Betænkning afgivet af  

 Arbejdsmarkedsudvalget den 20. maj 1999 Betænkning over Forslag til lov om ændring af  

 tjenestemandspensionsloven, tjenestemandsloven og en række andre  

 love (Opfølgning på nedsættelsen af  

 folkepensionsalderen, ændring af reglerne om tjenestemandsretterne,  

 afskedigelse af åremålsansatte, ansættelse af personer uden  

 dansk indfødsret m.v.) Udvalget har behandlet lovforslaget i nogle møder  

 og har herunder stillet spørgsmål til finansministeren og  

 justitsministeren, som disse har besvaret skriftligt.
Justitsministerens svar  

 er optrykt som bilag til betænkningen.
 Endvidere har udvalget modtaget en skriftlig og mundtlig  

 henvendelse fra Centralorganisationernes Fællesudvalg.
 Der er af finansministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Dansk Folkepartis medlem) lovforslaget til vedtagelse  

 med de af finansministeren stillede ændringsforslag.
Et mindretal inden for flertallet (Venstres medlemmer af  

 udvalget) er betænkelig ved den udhulning af grundlovens § 27, der  

 finder sted med lovforslagets udvidelse af mulighederne for at ansætte  

 personer uden dansk statsborgerskab i tjenestemandslignende stillinger og  

 på tjenestemandsidentiske vilkår.
Dette er baggrunden for, at  

 mindretallet foranledigede, at der blev stillet et spørgsmål om  

 denne problemstilling til justitsministeren.
Justitsministerens svar er  

 optrykt som bilag til betænkningen.
 Et mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil dog stemme for de stillede ændringsforslag.
 Mindretallet er imod nedsættelsen af  

 folkepensionsalderen fra 67 år til 65 år, fordi dette betyder, at  

 efterlønsmodtagere får forringede vilkår.
 Mindretallet har stillet ændringsforslag om, at  

 reglerne for personer uden dansk indfødsret forbliver uændrede i  

 forhold til i dag.
Ændringsforslag Af	et mindretal (DF):
Til § 1 1) Nr. 5 udgår.
 2) Nr. 6 udgår.
 Af	finansministeren, tiltrådt af udvalget:
Til § 2 3) Efter nr. 6 indsættes som nyt nummer:
» 4) I det under nr. 13 foreslåede § 54 d, stk.  

 1, affattes 1. pkt. således:
» 5) I det under nr. 13 foreslåede § 54 i,  

 stk. 2, ændres i nr. 1 »klagerens« til:  

»ansøgerens« og i nr. 2 »klageren« til: »ansøgeren«.
Til § 3 6) I det under nr. 13 foreslåede § 10, stk.  

 2, ændres i nr. 1 »klagerens« til:  

» ansøgerens« og i nr. 2 »klageren« til: »ansøgeren «.
Bemærkninger Til nr. 1 og 2 Ændringsforslagene betyder, at de hidtil  

 gældende regler for personer uden dansk indfødsret  

 opretholdes.
Til nr. 3 Ændringen er en konsekvensrettelse som følge  

 af den ændring, der er foreslået i lovforslagets § 2, nr. 5.
Til nr. 4-6 Ændringsforslagene tilpasser formuleringen til  

 formuleringen i lov om Arbejdsretten.
Carsten Hansen (S)  

Poul Erik Dyrlund (S) fmd.  

Bjarne Laustsen (S) Jytte Madsen (S)
Ole Vagn Christensen (S)   

 Ole Sohn (SF) nfmd.    Susanne Clemensen (CD)
Anders Samuelsen (RV) Frank Aaen (EL)
Charlotte Antonsen (V)
 Eva Kjer Hansen (V)
Henning Urup (V) Jens Vibjerg (V)
Knud Erik Kirkegaard (KF)
Bendt Bendtsen (KF)
Mogens Andreasen (DF)
Ole M.
Nielsen (KRF) Fremskridtspartiet havde ikke medlemmer i udvalget.
Bilag 1 Et af udvalgets spørgsmål til  

 justitsministeren og dennes svar herpå Spørgsmål nr. 2:
 Spørgsmål 2:
 Ministeren bedes oplyse, om han finder, at lovforslagets §  

 2, nr. 14 (§ 58 c), der handler om ansættelse af personer uden dansk  

 indfødsret på tilsvarende vilkår som tjenestemænd,  

 er i overensstemmelse med grundlovens (§ 27) ord og ånd.
 Svar:
 1. Den foreslåede bestemmelse.
 Lovforslagets § 2, nr. 14, har følgende ordlyd:
» » Ansættelse af personer uden dansk  

 indfødsret § 58 c.
Personer uden dansk indfødsret  

 ansættes på tilsvarende vilkår som tjenestemænd i de  

 tilfælde, hvor personer med indfødsret ansættes som  

 tjenestemænd.
Bestemmelsen om kongelig udnævnelse finder dog ikke  

 anvendelse.«« I de almindelige bemærkninger til lovforslaget er  

 det anført, at bl.a. tjenestemandslovens bestemmelser om  

 ansættelse af personer uden dansk indfødsret på  

 tilsvarende vilkår som tjenestemænd foreslås ændret,  

 således at bestemmelserne kommer til at omfatte alle personer uden  

 dansk indfødsret og ikke blot som hidtil nordiske statsborgere og  

 EU-statsborgere.
Endvidere er det anført, at bestemmelserne om  

 ansættelse af personer uden dansk indfødsret foreslås  

 indføjet i selve loven.
 Det fremgår af bemærkningerne til lovforslaget  

 § 2, nr. 14, at bestemmelserne om kongelig udnævnelse   i lighed med  

 den hidtil gældende retstilstand, for så vidt angår  

 EU-statsborgere og nordiske statsborgere   fortsat ikke skal finde  

 anvendelse.
 2. De gældende regler.
 Ved lov nr. 384 af 13. juni 1990 blev der i  

 tjenestemandsloven indsat følgende bestemmelse:
» I bemærkningerne til det lovforslag, som  

 bestemmelsen bygger på, er der bl.a. anført følgende  

 (Folketingstidende 1989-90, Tillæg A, sp. 3914 ff):
» EF-Kommissionen har besluttet at gøre en  

 systematisk indsats med henblik på at afskaffe begrænsningerne  

 på grundlag af nationalitet, som i hver enkelt medlemsstat har til  

 følge, at arbejdstagere fra andre medlemsstater ikke kan få  

 adgang til stillinger inden for visse nøje definerede offentlige  

 områder ...
De grundlæggende regler om arbejdskraftens frie  

 bevægelighed findes i EØF-Traktatens art. 48 og i Rådets  

 forordning nr. 1612/68/EØF, der er vedtaget i medfør af art.  

 49. Efter forordningen har enhver statsborger i en medlemsstat ret til at  

 tage og udøve lønnet beskæftigelse på en anden  

 medlemsstats område i overensstemmelse med de regler, der gælder  

 for arbejdstagere, der er statsborgere i denne stat.
Retten gælder med  

 de begrænsninger, der retfærdiggøres af hensynet til den  

 offentlige orden, den offentlige sikkerhed og den offentlige sundhed, jf.  

 EØF-Traktatens art. 48, stk. 3. Bestemmelserne gælder ikke for  

 ansættelser i den offentlige administration, jf.
EØF-Traktatens  

 art. 48, stk. 4.
Efter EF-Domstolens praksis omfatter art. 48, stk. 4, kun  

 stillinger, der indebærer udøvelse af offentlig myndighed og  

 ansvar for varetagelsen af statens eller andre offentlige myndigheders almene  

 interesser.
Der er således ikke i alle tilfælde sammenfald mellem  

 de stillinger, som efter EF-reglerne kan forbeholdes danske statsborgere, og  

 de stillinger, som efter danske regler besættes med  

 tjenestemænd.
Efter grundlovens § 27 kan ingen ansættes som  

 tjenestemand uden at have dansk indfødsret.
Stillinger, som efter  

 danske regler besættes med tjenestemænd, men som ikke kan  

 forbeholdes danske statsborgere, kan som følge heraf ikke  

 besættes på tjenestemandsvilkår, når der  

 ansættes EF-statsborgere uden dansk indfødsret.
 Det foreslås derfor, at finansministeren bemyndiges  

 til efter indhentet udtalelse fra Lønningsrådet at bestemme, at  

 personer, der ansættes i staten, folkeskolen eller folkekirken i  

 henhold til EF-reglerne, ansættes på tilsvarende vilkår som  

 tjenestemænd, herunder tjenestemandslovens kapitel 4 om suspension,  

 disciplinærforfølgning og injuriesøgsmål, § 32 om  

 rådighedsløn ved nedlæggelse af stillingen samt kapitel 12  

 om Tjenestemandsretten.
Bemyndigelsen forudsættes alene anvendt, når  

 det er påkrævet for at opfylde EF-reglerne.
Bestemmelsen vil  

 derfor ikke blive anvendt ved ansættelse i stillinger, som efter danske  

 regler besættes på andre vilkår end  

 tjenestemandsvilkår, f.eks. ansættelse i henhold til  

 overenskomst.
De pågældende forudsættes udnævnt  

 af vedkommende minister ... Kapitel I i lov nr. 173 af 28. april 1971 om  

 kongelig udnævnelse af visse tjenestemænd finder således  

 ikke anvendelse i disse tilfælde.« Ved lov nr. 382 af 6. juni 1991 blev tjenestemandslovens §  

 58 c ændret, og bestemmelsen har nu følgende ordlyd:
» Stk. 2. Finansministeren kan efter indhentet  

 udtalelse fra Lønningsrådet bestemme, at personer, der  

 ansættes i staten eller folkekirken i henhold til De Europæiske  

 Fællesskabers regler om arbejdskraftens frie bevægelighed,  

 ansættes på tilsvarende vilkår som tjenestemænd.« Formålet med ændringen var at sidestille  

 nordiske statsborgere med EU-statsborgere i relation til ansættelse  

 på tjenestemandsvilkår, jf.
Folketingstidende 1990-91,  

 Tillæg A, sp. 6329 f.
 Nærmere regler om ansættelse af  

 EF-statsborgere i staten, folkeskolen og folkekirken på  

 tjenestemandsvilkår er fastsat i bekendtgørelse nr. 517 af 28.  

 juni 1991.
 I bekendtgørelse nr. 1003 af 9. december 1994, der  

 bl.a. er udstedt med hjemmel i lov nr. 963 af 9. december 1992 om Danmarks  

 tiltrædelse af aftale om Det Europæiske Økonomiske  

 Samarbejde, er fastsat, at den nævnte bekendtgørelse om  

 EU-statsborgere finder tilsvarende anvendelse for statsborgere fra  

 EFTA-landene (herunder Norge og Island) bortset fra Schweiz.
 3. Forholdet mellem grundlovens krav om dansk  

 indfødsret og de gældende regler.
 Grundlovens § 27, stk. 1, har følgende ordlyd:
» Som det fremgår af denne bestemmelse, er det en  

 betingelse for at blive ansat som tjenestemand, at den pågældende  

 har dansk indfødsret.
Bestemmelsen udelukker imidlertid ikke, at der i  

 staten ansættes personer, der ikke er tjenestemænd, og som derfor  

 ikke behøver at have dansk indfødsret.
 Forholdet mellem kravet om dansk indfødsret i  

 grundlovens § 27, stk. 1, og adgangen til at ansætte EU-statsborgere  

 på tjenestemandsvilkår blev drøftet i forbindelse med  

 Folketingets behandling af forslaget til lov nr. 384 af 13. juni 1990 om  

 ændring af tjenestemandsloven.
 Det blev i den forbindelse lagt til grund, at  

 ændringen af tjenestemandsloven ikke ville være i strid med  

 kravet om dansk indfødsret i grundlovens § 27, stk. 1, jf.  

 Arbejdsmarkedsudvalgets betænkning af 16. maj 1990 (Folketingstidende  

 1989-90, Tillæg B, sp. 1359 ff).
Til støtte herfor blev der henvist til et responsum  

 fra 1985 om statsborgerskab og adgang til ansættelse i den offentlige  

 administration i Danmark, som professor, dr.jur.
Bent Christensen havde  

 udarbejdet.
I dette responsum (side 26 ff) antager Bent Christensen,  

 at grundlovens § 27 indeholder en bindende forudsætning om, at en vis  

 kerne af statsfunktioner, hvis rækkevidde det kan være vanskeligt  

 at fastlægge, varetages af personer, der er tjenestemænd og  

 dermed har dansk indfødsret.
Der må derfor efter Bent  

 Christensens opfattelse være en grænse for, i hvilket omfang  

 personer, der ikke har dansk indfødsret, kan ansættes i visse  

 stillinger i staten.
 I sit responsum anfører Bent Christensen endvidere  

 blandt andet følgende (side 1 og side 32):
» EF-Domstolen har i to domme ... fortolket art. 48, stk. 4.  

 For at falde inden for stk. 4 skal ansættelsen i den offentlige  

 administration vedrøre »stillinger, der indebærer en direkte eller indirekte  

 deltagelse i udøvelsen af offentlig myndighed og i de funktioner, som  

 skal sikre statens eller andre offentlige kollektive enheders almene  

 interesser ...« Eller som  

 formuleret i ... samme dom: For anvendelsen af art. 48, stk. 4, er det »afgørende ..., om de  

 pågældende stillinger er eller ikke er typiske for den offentlige  

 forvaltnings særlige virksomhed, når den er blevet overdraget  

 udøvelsen af offentlig myndighed og ansvaret for varetagelsen af  

 statens almene interesser«.
 ...
Man kunne simpelt hen kombinere arrangementet i  

 (dagældende § 19 og § 19 a i tjenestemandspensionsloven) med de  

 formuleringer, der bruges af EF-Domstolen.
Resultatet ville være, at en  

 minister fik bemyndigelse til at bestemme, at en statsborger i en anden  

 medlemsstat i EF kan ansættes af den danske stat på tilsvarende  

 vilkår som tjenestemænd, forudsat at vedkommende stilling ikke  

 indebærer udøvelse af offentlig myndighed og pligt til at  

 varetage statens eller andre offentlige myndigheders almene interesser.
 ...
Den beskrevne løsning ville imidlertid ikke helt  

 sidestille statsborgere i andre medlemsstater med danske statsborgere ...  

 Forskellene er små, men de findes.
Det er derfor nærliggende at  

 spørge, om det ville være grundlovsmæssigt at ændre  

 arrangementets ramme på en sådan måde, at ministeren fik  

 bemyndigelse til at give fuldstændig tjenestemandsstatus til den gruppe  

 ansøgere, der er beskrevet ovenfor.
Svaret kan ikke gives med absolut sikkerhed.
På den  

 ene side: Jo mere deres status svarer til tjenestemændenes, jo mere  

 vægt må man tillægge de grundlovsmæssige  

 betænkeligheder.
På den anden side: Hvis man afgrænser  

 gruppen af udlændinge, som tillægges tjenestemandsstatus, som  

 sket ovenfor, er den yderligere udvidelse i forhold til  

 tjenestemandspensionslovens § 19 og § 19 a, som dette arrangement  

 medfører, ikke særlig stor.
Min personlige mening er, at et sådant arrangement  

 ville være grundlovsmæssigt.«  

 (fremhævet her) Som det fremgår, fandt Bent Christensen, at  

 ansættelse af EF-statsborgere på tjenestemandsvilkår i  

 henhold til EF-reglerne om arbejdskraftens frie bevægelighed ikke ville  

 være i strid med kravet om dansk indfødsret i grundlovens § 27,  

 stk. 1.
 Det synes i den forbindelse i første række at  

 være tillagt betydning, at det efter EØF-Traktatens artikel 48,  

 stk. 4, og den hertil knyttede retspraksis var muligt at forbeholde visse  

 stillinger i staten for danske statsborgere, og at adgangen hertil gik videre  

 end den ovenfor nævnte bindende forudsætning i grundlovens § 27  

 om, at en vis kerne af statsfunktioner skal varetages af personer, der er  

 tjenestemænd og dermed har dansk indfødsret.
 Den ændring af tjenestemandsloven, der skete ved lov  

 nr. 382 af 6. juni 1991 (ansættelse af nordiske statsborgere på  

 tjenestemandsvilkår), bygger også på den  

 forudsætning, at ændringen ikke er i strid med kravet om dansk  

 indfødsret i grundlovens § 27, stk. 1. Der henvises til  

 Folketingstidende 1990-91, Tillæg A, sp. 6330.
 4. Vurdering af det rejste spørgsmål.
Som nævnt i pkt. 2 er der i dag hjemmel til at  

 ansætte bl.a.
EU-statsborgere og nordiske statsborgere på  

 tjenestemandsvilkår.
Kravet om dansk indfødsret i grundlovens §  

 27, stk. 1, antages ikke at være til hinder herfor, jf. nærmere  

 professor dr.jur.
Bent Christensens responsum, der er nævnt i pkt. 3  

 ovenfor.
 Lovforslagets § 2, nr. 14, indebærer som nævnt  

 i pkt. 1, at der tilvejebringes hjemmel til, at ikke kun EU-statsborgere og  

 nordiske statsborgere kan ansættes på vilkår svarende til  

 tjenestemænd, men at også andre personer, der ikke har dansk  

 indfødsret, kan ansættes på disse vilkår.
 Den foreslåede bestemmelse udvider således den  

 personkreds, der kan ansættes på tjenestemandsvilkår.  

 Bestemmelsen giver imidlertid ikke adgang til at ansætte  

 udlændinge på tjenestemandsvilkår i videre omfang end den  

 nuværende adgang til at ansætte EU-statsborgere og nordiske  

 statsborgere på tjenestemandsvilkår, jf. herom pkt. 2  

 ovenfor.
 Allerede på denne baggrund må det efter  

 Justitsministeriets opfattelse antages, at gennemførelsen af  

 lovforslagets § 2, nr. 14, ikke vil være i strid med kravet om dansk  

 indfødsret i grundlovens § 27, stk. 1.
