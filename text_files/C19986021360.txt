Vejledning til ansøgning om tilskud til  

 jordbrugere på visse småøer (Ø-støtte) Ansøgningsskemaet sendes til:
Strukturdirektoratet Toldbodgade 29 1253 København K Ansøgningsperiode:
 For 1998 fra den 17. august til og med den 2. oktober.
 For 1999 og følgende år fra den 17. maj til og med den 1.  

 juli.
Støtteordningens baggrund Vejledningen drejer sig om ordningen om støtte til jordbrug i  

 ugunstigt stillede områder.
Ordningen har til formål at sikre  

 fortsat landbrugsvirksomhed og beboelse på de små øer.  

 Ordningen omfatter Fanø, Læsø og Samsø samt  27  

 øer i Sammenslutningen af Danske Småøer.
Jordbrugere på disse øer kan søge et arealtilskud  

og et besætningstilskud.
Tilskuddet udgør 562 kr. pr.  

 ha og 460 kr. pr. storkreatur.
Der kan søges om tilskud en gang om  

 året.
Der kan kun sendes en ansøgning pr. bedrift.
Tilskud kan  

 søges uanset, at der er opnået tilskud efter andre  

 ordninger.
Tilskuddet er skattepligtigt.
Strukturdirektoratet indberetter tilskuddet  

 til Told og Skat.
 Følgende øer er omfattet af ordningen:
1. Agersø incl.
Egholm 2. Anholt 3. Askø incl.
Lilleø 4. Avernakø 5. Barsø 6. Birkholm 7. Bjørnø 8. Bågø 9. Drejø 10. Egholm, Limfjorden 11. Endelave 12. Fanø 13. Fejø incl.
Skalø 14. Femø 15. Fur 16. Hjarnø 17. Hjortø 18. Lyø 19. Læsø 20. Mandø 21. Nekselø 22. Omø 23. Orø 24. Samsø 25. Sejerø 26. Skarø 27. Strynø 28. Tunø 29. Venø 30. Aarø Udfyldelse af ansøgningsskemaet Punkt A.   Ansøgers navn og adresse mv.
 Bedriftens SE-nr. skal altid anføres.
 En ansøger skal som ejer eller forpagter drive en jordbrugsbedrift  

 på en af ovennævnte øer, og ansøger skal have  

 bopæl på bedriften.
Hvis bedriften drives af flere personer i forening i overensstemmelse med  

 landbrugsloven, kan tilskud ydes, hvis en deltager, der ejer eller forpagter  

 en anpart på 1/5 eller derover, har bopæl på bedriften.
I  

 punkt A anføres navn og adresse på den ansøger, som bor  

 på bedriften, medens navn og adresse på de øvrige  

 ejere/forpagtere (medansøgere) anføres under særlige  

 bemærkninger i punkt H.
 Alle ansøgere skal underskrive i punkt I.
Bedriften skal anvendes til landbrug, frilandsgartneri, planteskole,  

 frugtavl, bæravl eller væksthusgartneri.
Arealer med frilands-  

 eller væksthusgartneri kan dog ikke indgå i tilskudsberegningen.  

 Bedriften skal omfatte mindst én ejendom, der er undergivet  

 landbrugspligt.
 Nummeret foran ø-navnet skal angives i rubrikken"  

 kode".
Strukturdirektoratet overfører tilskuddet til den konto i et  

 pengeinstitut, der er anført i ansøgningsskemaet.
Hvis  

 betingelserne for tilskud er opfyldt udbetaler Strukturdirektoratet  

 tilskuddet inden årets udgang.
Det er en betingelse for tilskud, at Hvis De er fyldt 67 år på ansøgningstidspunktet, er De  

 dog kun forpligtet til at opfylde kravene i ansøgningsåret.
 Kravet om jordbrugsmæssig drift og bopæl på ejendommen i  

 5 år fra første udbetaling kan fraviges, hvis en ny ejer eller  

 bruger tager bopæl på ejendommen og driver arealet.
Strukturdirektoratet kan i særlige tilfælde lempe på  

 kravet om bopæl på jordbrugsbedriften i 5 år fra datoen for  

 den første udbetaling.
Dette kan ske, hvis den nye ejer eller bruger  

 ikke ønsker at have bopæl på ejendommen, men har  

 bopæl andet steds på øen, og i de tilfælde hvor  

 ansøgeren fraflytter ejendommen og tager bopæl andetsteds  

 på øen, uden at der foreligger et ejer- eller brugerskifte.
Det  

 vil her være en forudsætning, at landbrugslovens  

 bopælsregler ikke overtrædes.
Punkt B.
Oplysninger om bedriften I denne rubrik skal De anføre kommune- og ejendomsnummer for hver  

 af ejendommene/arealerne under bedriften på  

 ansøgningstidspunktet.
Kommune- og ejendomsnummer står på  

 vurderingsmeddelelsen, ejendomsskatteskemaet eller i BBR-meddelelsen fra  

 kommunen.
De skal kun medtage ejendomme/arealer, der ligger på de  

 øer, der er omfattet af tilskudsordningen.
Bortforpagtede arealer kan  

 ikke medregnes.
Afkryds om De ejer eller forpagter ejendommen /arealet.
Punkt C.
Arealtilskud Arealtilskuddet gives som et hektartilskud.
De kan kun søge om  

 tilskud til arealer, der anvendes jordbrugsmæssigt, og som ligger  

 på en af de øer, der er omfattet af ordningen.
 Det er en betingelse for tilskud, at De driver et areal på mindst  

 3,0 ha jordbrugsmæssigt på en af de omfattede øer, dvs. at  

 De driver arealet med enten landbrug, frilandsgartneri, planteskole,  

 frugtavl, bæravl eller væksthusgartneri.
De kan dog ikke få tilskud til ·  

 	arealer med foderafgrøde (se punkt D.1) ·  

 	arealer med hvede ·  

 	arealer med sukkerroer ·  

 	arealer med frilandsgartneri eller væksthuse ·  

 	arealer med æble- og pæretræer, hvis disse  

 frugtavlsarealer i alt overstiger 0,5 ha pr. bedrift.
Oplysninger om arealer ·  

 	Hvis De fik hektarstøtte sidste år, skal De udfylde  

 ø-støtte-skemaet ud fra de oplysninger om arealanvendelse, der  

 blev angivet i sidste års ansøgning om hektarstøtte.
 ·  

 	Hvis De ikke fik hektarstøtte sidste år, men har søgt  

 i år, skal De udfylde skemaet ud fra dette års ansøgning  

 om hektarstøtte.
 ·  

 	Hvis De heller ikke har søgt om hektarstøtte i år,  

 skal De oplyse, hvordan De bruger Deres marker i år.
Angiv om De anvender oplysninger fra hektarstøtteansøgningen  

 og i givet fald hvilket år.
Hvis der senere er blevet rettet i  

 hektarstøtteansøgningen, skal de nye ændrede tal og  

 afgrøder anvendes.
Til støtte ved udfyldelsen af ansøgningsskemaet er nedenfor  

 og udfor de enkelte afgrøder henvist til koderne fra  

 hektaransøgningen.
Har De tilskudsberettigede afgrøder, der  

 ikke er nævnt på listen, anføres afgrøden i  

 skemaet.
Liste over afgrøder der er berettigede til arealtilskud Afgrøde Kode fra hektar-  

 støtteansøgning Korn Byg 1, 2 Rug 5 Havre 6 Triticale 7 Majs 8 Oliefrø Raps 21, 22 Ryps 23 Solsikke 24 Bælgsæd Ærter, herunder konsumærter 30 Hestebønner 31 Sødlupin 32 Oliehør Hør 40 Udtagne Non-Food afgrøde  

 (ikke skovbrug) angiv hvilken 71, 72, 73, 80, 81, 82, 83, 84, 85, 86, 89 Braklagte arealer 50, 52, 53 Øvrige Kartofler (lægge-, industri-, og spisekartofler) 91, 92, 93 Frugtavl, angiv hvilken Bæravl, angiv hvilken Frø til udsæd 94 Juletræer og pyntegrønt 97 Andet, angiv hvilken afgrøde Afgrødearten omfatter både vinter- og vårsæd.  

 Afgrødens areal anføres under rubrikken  

"Størrelse".  Arealet angives i ha med 1 decimal.
Punkt D.
Besætningstilskud Besætningstilskuddet beregnes ud fra størrelsen af  

foderarealet og antallet af storkreaturer på Deres  

 bedrift.
D.1  Foderarealer Hvis De ikke søger besætningstilskud, udfyldes rubrikken D.1  

 "Beregning af foderarealer" ikke.
Som foderarealer regnes arealer, hvor der avles foder til brug for  

 bedriftens besætning.
Det er arealer, hvor der dyrkes  

 foderrodfrugter, græs og grøntfoder, herunder korn og  

 industriplanter, som grønthøstes eller anvendes umodent til  

 foder.
Foderarealer er ikke tilskudsberettigede, men indgår i beregningen  

 af besætningstilskuddet.
De kan højst få  

 besætningsstilskud svarende til 1,4 storkreatur pr. ha. foderareal.
 I forbindelse med anførelsen af foderarealer skal De være  

 opmærksom på, at ordningens definition på foderarealer ikke  

 er den samme som hektarstøtteordningens.
Til støtte ved udfyldelsen af ansøgningsskemaet er nedenfor  

 og udfor de enkelte afgrøder henvist til koderne fra  

 hektaransøgningen Liste over afgrøder, der er foderafgrøder :
Afgrøde Kode fra hektar-  

 støtteansøgning Korn helsæd blandsæd, helsæd 12 vårbyg, helsæd 13 vinterbyg, helsæd 14 vinterhvede, helsæd 16 rug, helsæd 17 havre, helsæd 18 triticale, helsæd 19 Foderafgrøder foderroer 60 kløver 62 lucerne 63 græs, (vigtigt, se note*) 65, 69 andet grøntfoder 66 vikke 67 fodermarvkål 68 * 	Vær i den forbindelse opmærksom på, at det er en  

 betingelse for at  græsarealer kan medregnes som foderarealer  

 :
·  

 	at græsarealet anvendes periodisk til foderformål ved  

 afgræsning/høslæt, og er enten gødet, opdyrket,  

 tilsået eller drænet ·  

 	eller at græsarealet anvendes permanent til foderformål ved  

 afgræsning/høslæt.
 Da De skal angive besætningsstørrelsen ud fra det  

seneste regnskabsår, skal "afgrødeart" og  

 "størrelse" angives ud fra Deres ansøgning om  

 hektarstøtte for sidste år.
 Der gælder dog følgende undtagelser:
 ·  

 	Hvis De ikke modtog hektarstøtte sidste år, skal De  

 angive foderarealet ud fra sidste års faktiske brug af arealet.
 ·  

 	Hvis De søger besætningstilskud i år, men ikke havde  

 besætning i det seneste regnskabsår, skal De anføre den  

 arealanvendelse, der er angivet i Deres hektarstøtteansøgning  

 for i år.
 ·  

 	Hvis De ikke har ansøgt om hektarstøtte i år,  

 angiver De foderarealet ud fra den faktiske arealanvendelse for i  

 år.
 Arealet angives i ha med 1 decimal.
D. 2. Beregning af besætningstilskud De kan få tilskud til kvæg, der er 6 måneder eller  

 ældre, herunder avlstyre, malkekøer, ammekøer, kvier,  

 tyrekalve, stude, og kviekalve samt til hundyrsfår over 1 år og  

 hundyrsgeder over 1 år.
 De kan højst få tilskud til 1,4 storkreatur pr. ha.  

 foderareal.
 Hvis De søger om tilskud til malkekøer, skal  

 indtægterne ved salg af mælk i regnskabsåret, der er  

 grundlaget for beregningen af besætningstilskuddet, udgøre  

 mindst 30% af bedriftens bruttoudbytte i det år.
Ved "bruttoudbytte" forstås værdien af af den  

 samlede jordbrugsmæsssige produktion, der kommer fra a. 	Indtægter fremkommet ved direkte salg af bedriftens  

 produkter.
 b.  	Reelle værdiændringer i husdyrbestand og  

 lagerbeholdninger fra årets begyndelse til årets slutning, idet  

 der ses bort fra forskelle i vurderingsniveau.
 c. 	Naturalier til medhjælp, forbrug af egne produkter,  

 aftægt og til dækning af forpagtningsafgifter.
 d.  	Direkte tilskud omfattende såvel tilskud til plante -  

 og husdyrproduktion, som tilskud af generel karakter.
 Tallene kan hentes fra regnskabet.
 Der kan højst indgå 20 malkekøer i beregningen af  

 antal storkreaturer.
Beregning af "Storkreaturer" De skal anvende primo - og ultimostatus, dvs. det seneste  

 regnskabsårs første og sidste dag til angivelse af alder og  

 størrelse af Deres besætning.
Derefter beregner De gennemsnittet  

 af de to tal.
De kan dog højest anmelde det antal storkreaturenheder,  

 der er tilstede på bedriften den 1. maj i ansøgningsåret.  

 Antallet ganges med omregningsfaktoren, der er nævnt nedenfor.
Hvis De søger besætningstilskud i år, men ikke havde  

 besætning i det seneste regnskabsår, skal De i rubrikken  

 "primo" angive det antal dyr, De havde 1. januar ud fra den  

 alder dyrene havde på denne dato.
I rubrikken "ultimo"  

 angiver De det antal dyr, De havde den 1. maj, ud fra den alder dyret havde  

 på denne dato.
 Anfør primo- og ultimodatoerne øverst i kolonne (1) og  

 (2).
 Omregning:
·  

 	Kvæg over 2 år svarer til 1 storkreatur, ·  

 	kvæg mellem 6 måneder og 2 år omregnes til 0,6  

 storkreatur, og ·  

 	hundyrsgeder og -får omregnes til 0,15 storkreatur.
 Eksempel :
 En bedrift har på regnskabsårets første dag 12 stk. og  

 på regnskabsårets sidste dag 20 stk. kvæg mellem 6  

 måneder og 2 år, og et beregnet foderareal på 5 ha.
 Beregningen af antal støtteberetttigede storkreaturer ser  

 sådan ud:
Kvæg, primo 97 6 mdr. - 2 år Kvæg, ultimo 97 6 mdr. - 2 år Omregnet til storkreaturer 12 20 (20+12):2 = 16 og  

 16 x 0,6 = 9,6 Det ser umiddelbart ud som om, der er 9,6 støtteberettigede  

 storkreaturer.
Men der er kun 5 ha foderareal, og det betyder, at der kun kan  

 gives tilskud til 5 x 1,4 storkreaturer = 7 storkreaturer Punkt E.
Beregning af tilskud Der gives tilskud til højest 120 enheder, dvs. hektarenheder  

 og / eller storkreatur-enheder.
Hvis Deres samlede hektarenheder og  

 storkreaturenheder overstiger 120, vil tilskuddet først blive beregnet  

 af hektarenhederne, og dernæst af storkreaturenhederne.
Punkt F.
Yderligere oplysninger om ansøgeren og bedriften Disse oplysninger er til brug for EU - myndighederne.
 Angiv bedriftens hovedproduktionsområde med et kryds.
Afkryds om De har jordbrug som hovederhverv, og om De modtager  

 førtidspension eller folkepension.
De har jordbrug som hovederhverv,  

 hvis mindst halvdelen af Deres samlede indkomst kommer fra  

 jordbrugsbedriften, og mindst halvdelen af Deres samlede arbejdstid anvendes  

 på jordbrugsbedriften.
Punkt G.   Særlige bemærkninger Under dette punkt kan De anføre bemærkninger, som har  

 betydning for behandlingen af ansøgningen, f.eks. oplysninger om  

eventuelle medansøgere.
Hvis pladsforholdene gør det  

 nødvendigt, kan De vedlægge bilag.
 Underretningspligt om ændrede forhold og tilbagebetaling af  

 tilskud.
De har pligt til at underrette Strukturdirektoratet, hvis De ikke  

 længere opfylder kravene om bopæl og jordbrugsmæssig drift,  

 og De skal efter Strukturdirektoratets anmodning erklære om kravene  

 stadig opfyldes.
De har pligt til at orientere Strukturdirektoratet i  

 tilfælde af ejer- eller brugerskifte.
 I forbindelse med ejer-  eller brugerskifte kan kravet om 5  

 års jordbrugsmæssig drift og bopæl fraviges, hvis en ny  

 ejer eller bruger over for Strukturdirektoratet erklærer, at han eller  

 hun vil indtræde i betingelserne for tilskud.
Strukturdirektoratet kan bestemme, at det udbetalte tilskud skal  

 tilbagebetales helt eller delvist med tillæg af renter.  Renterne  

 beregnes fra fremsættelsen af tilbagebetalingskravet med den rentesats,  

 der er fastsat i renteloven.
Direktoratet kan kræve beløbet  

 tilbagebetalt:
·  

 	hvis De har givet forkerte eller vildledende oplysninger eller har  

 fortiet væsentlige oplysninger, ·  

 	hvis De misligholder Deres underretningspligt eller modsætter Dem  

 kontrol, ·  

 	hvis kravene om bopæl og jordbrugsmæssig drift ikke opfyldes  

 i 5 år fra ansøgningstidspunktet.
Der er dog undtagelser i force  

 majeuresituationer, eller ·  

 	hvis Strukturdirektoratet skønner, at forudsætningerne for  

 tilskuddet er forrykket væsentligt.
 En støttemodtager, der unddrager sig sin oplysningspligt, kan i  

 øvrigt straffes med bøde, medmindre højere straf er  

 forskyldt efter anden lovgivning.
Kontrol I forbindelse med behandlingen af ansøgningen kontrollerer  

 Strukturdirektoratet, at arealerne i denne ansøgning stemmer overens  

 med arealerne i Deres hektarstøtteansøgning.
Plantedirektoratet foretager årligt uanmeldt kontrol på stedet  

 hos et antal tilskudsmodtagere.
I forbindelse med kontrollen af ordningen er  

 De forpligtet til at yde kontrollørerne den nødvendige  

 vejledning og hjælp, bl.a. til fremskaffelse af regnskabsmateriale.
Underskrift Ansøgningen underskrives af samtlige ansøgere, hvis  

 bedriften drives som et interessentskab eller et sameje.
Brug feltet  

 "særlige bemærkninger." Har De spørgsmål til udfyldelsen af ansøgningsskemaet,  

 må De meget gerne ringe til Strukturdirektoratet, tlf. 33 63 73 00.
Ansøgningsfrist og forsinket ansøgning Ansøgningen skal være afsendt senest på  

 ansøgningsperiodens sidste dag.
Det vil sige, at ansøgningen  

 skal være poststemplet senest denne dag.
De bør få udstedt en indleveringsattest for almindeligt  

 brev hos postvæsenet, når De sender ansøgningen.
Hvis  

 ansøgningen skulle gå tabt, accepterer Strukturdirektoratet  

 indleveringsattesten fra postvæsenet sammen med en udfyldt kopi af  

 ansøgningsskemaet som dokumentation for, at De har indsendt  

 ansøgningsskemaet.
Såfremt ansøgningsskemaet indleveres efter sidste frist for  

 ansøgning, nedsættes besætningstilskuddet med 1%  

 for hver arbejdsdag ansøgningen er forsinket.
Er forsinkelsen  

 på over 25 kalenderdage, udbetales der heller ikke noget  

 besætningstilskud.
 Kommer en ansøgning om arealtilskud for sent, udbetales der ikke  

 noget tilskud.
Hvis ekstraordinære og uforudsigelige omstændigheder har gjort  

 det umuligt for Dem at indlevere ansøgningen rettidigt, kan der ses  

 bort fra forsinkelsen for så vidt angår  

 besætningstilskuddet.
Ansøgning med skriftligt bevismateriale  

 skal indgives til Strukturdirektoratet senest 10 arbejdsdage fra det  

 tidspunkt, hvor De igen er i stand til at indlevere ansøgningen.
-----------------------------------------------------------------------------  

 -------------------------- Tilskudsordningen er baseret på bestemmelserne om støtte til  

 jordbrug i ugunstigt stillede områder.
Disse regler findes i  

 EU-forordning nr. 950/97 om forbedring af landbrugsstrukturernes effektivitet  

 samt i forordning nr. 3508/92 med senere ændringer om et integreret  

 system for forvaltning og kontrol af visse EF-støtteordninger og  

 forordning nr. 3887/92 med senere ændringer om  

 gennemførelsesbestemmelser for det integrerede system for forvaltning  

 og kontrol af visse EF-støtteordninger.
Ordningen er indført i  

 Danmark ved bekendtgørelse af 6. august 1998 om tilskud til  

 jordbrugere på visse småøer, jf. lov nr. 479 af 12. juni  

 1996 som ændret ved lov nr. 404 af 10. juli 1997 om støtte til  

 jordbrugets strukturudvikling og til økologisk produktion inden for  

 jordbrug og fiskeri mv.
