For at tilvejebringe et mere ensartet grundlag for behandlingen af sager  

 om byggearbejder vedrørende kirker har kirkeministeriet ladet fremstille 2  

 sæt skemaer til brug henholdsvis i sager om opførelse og udvidelse af kirker  

 og i sager om større istandsættelser af kirker.
Ansøgninger om godkendelse af  

 projekter til sådanne arbejder må fremtidig udfærdiges på disse skemaer i  

 overensstemmelse med nedenstående vejledning.
Er et byggearbejde opdelt i  

 flere selvstændige etaper, må der udfærdiges skemaer for hvert byggeafsnit  

 for sig.
 Skemaerne fås udleveret hos kirkens overtilsyn.
 A.Skema I og II til brug i sager vedrørende opførelse og udvidelse af  

 kirker.
1. Ansøgning om godkendelse af skitseprojekt til  

 opførelse eller udvidelse af en kirke udfærdiges på skema I i 4 eksemplarer  

 og indsendes ad sædvanlig tjenstlig vej til ministeriet, bilagt  

 situationsplan, grundplan af hver etage samt tegninger af kirkens eksteriør  

 og interiør i 3 eksemplarer.
I rubrik 3 anføres en kort beskrivelse af  

 projektet med angivelse af de enkelte bygningsdele og af byggemåden.
Om  

 ønskes kan der i stedet i rubrikken henvises til en medfølgende særskilt  

 beskrivelse.
I rubrik 2 anføres en kort motivering for projektet, herunder oplysning om  

 befolkningsforholdene på stedet.
Hvis der er tale om udvidelse af en kirke i  

 henhold til synsudsættelse, jfr. lov nr. 103 af 8. maj 1908 om sognekirkers  

 udvidelse § 1, vedlægges tillige udskrift af det synsprotokollen herom  

 tilførte.
 Ved udfyldelsen af rubrik 4 lægges skønsmæssige overslag fra arkitekt og  

 ingeniør til grund ved beregningen af de samlede udgifter.
 Er projektet fremkommet gennem afholdelse af en arkitektkonkurrence, må  

 der i en følgeskrivelse gives nærmere oplysninger herom.
 Skemaet underskrives af menighedsrådets formand eller - såfremt en  

 kirkekomite er bygherre - af kirkekomiteens formand.
 Detailprojekteringen bør ikke iværksættes, før ministeriets godkendelse af  

 skitseprojektet foreligger.
2. Ansøgning om godkendelse af detailprojekt  

 (totalprojekt) til opførelse eller udvidelse af en kirke udfærdiges på skema  

 II i 4 eksemplarer og indsendes ad sædvanlig tjenstlig vej til ministeriet,  

 bilagt udførlige beskrivelser og hovedtegninger i 3 eksemplarer samt  

 detailtegninger i 2 eksemplarer.
I beskrivelserne må der redegøres særskilt  

 for eventuelle afvigelser fra det godkendte skitseprojekt.
Totalprojekter til  

 opførelse af nye kirker må være ledsaget af detailforslag i ingeniørmæssig  

 udførelse til installation af varme-, ventilations- og befugtningsanlæg,  

 bilagt beskrivelse og eventuelle vilkår for tilslutning til elektricitets-  

 eller fjernvarmeværk.
Forslag til anskaffelse eller udførelse af inventar,  

 belysningslegemer, harmonium eller orgel, klokker, ringemaskiner og eventuel  

 alterprydelse, bilagt de til bedømmelse af disse forslag fornødne tegninger  

 og beskrivelser, må - så vidt muligt - ligeledes forelægges ministeriet til  

 godkendelse samtidig med forslaget til bygningsarbejderne.
Skemaet forudsættes normalt udfyldt af den projekterende arkitekt i samråd  

 med den projekterende ingeniør.
Bygherren meddeler arkitekten de til  

 udfyldelse af rubrik A fornødne oplysninger om eventuelle udgifter i  

 forbindelse med erhvervelse af byggegrunden.
I rubrikkerne B-E anføres de af  

 arkitekt og ingeniør - eventuelt på grundlag af indhentede vejledende tilbud  

 - beregnede detaillerede overslagspriser.
 I rubrik F specificeres de beregnede udgifter til honorarer m.v., hvorhos  

 der i rubrik G - såfremt det skønnes fornødent - afsættes et beløb til  

 dækning af uforudseelige udgifter, gældende for samtlige poster.  

 Opmærksomheden henledes i denne forbindelse på bestemmelserne om  

 vinterbyggeri, jfr. boligministeriets bekendtgørelse nr. 71 af 12. marts 1969  

 og cirkulære nr. 209 af 25. september 1969. I det omfang, arbejdet må  

 påregnes udført i vintermånederne, må der af den projekterende arkitekt  

 afsættes et skønnet beløb til dækning af de udgifter til  

 vinterforanstaltninger, som påhviler bygherren.
 Med hensyn til refusion af erlagt merværdiafgift, jfr. rubrik I, henvises  

 til finansministeriets bekendtgørelse af 8. april 1968.
 Da der i hvert enkelt tilfælde må tages stilling til, hvilke bygningsdele  

 og lokaliteter, der kan finansieres efter de for opførelse af kirker gældende  

 finansieringsbestemmelser, jfr. kirkeministeriets cirkulære nr. 232 af 18.  

 november 1966 om opførelse af kirker, må der som i skemaet angivet foretages  

 en fordeling af samtlige udgifter på kirken, menighedslokale m.v. og andre  

 lokaler i overensstemmelse med de i noterne side 1 forneden angivne  

 retningslinjer.
Skemaet underskrives af arkitekt og ingeniør.
Efter at være suppleret med  

 en specificeret finansieringsplan og med oplysning om kasserer og revisor for  

 byggearbejdet underskrives skemaet endvidere af menighedsrådets formand eller  

 - såfremt en kirkekomite er bygherre - af kirkekomiteens formand.
De fornødne  

 oplysninger m.v. til brug ved behandling af finansieringsplanen, jfr.  

 kirkeministeriets fornævnte cirkulære af 18. november 1966, vedlægges  

 særskilt.
 Arbejdet med opførelse eller udvidelse af en kirke må ikke iværksættes,  

 før ministeriets godkendelse af detailprojektet (totalprojektet) og  

 finansieringsplanen foreligger.
 Hvor udfaldet af en efter projektets godkendelse afholdt licitation eller  

 anden indhentning af bindende tilbud viser, at de samlede udgifter vil  

 overstige de ifølge finansieringsplanen til rådighed værende midler, må et  

 ajourført skema II med revideret finansieringsplan indsendes til ministeriet,  

 og arbejdet må da først iværksættes, når ministeriets godkendelse af det  

 ajourførte overslag og den reviderede finansieringsplan foreligger.
Opmærksomheden henledes på, at byggearbejder, hvortil der ydes  

 statsstøtte, er underkastet bestemmelserne i boligministeriets cirkulære af  

 21. juni 1968 om faste priser og tidsfrister, jfr. kirkeministeriets  

 cirkulære af 26. september 1968 om indførelse af en fastprisordning for visse  

 byggearbejder.
I tilfælde, hvor fastprisordningen finder anvendelse, anføres  

 i eventuelt ajourført skema II alene specifikation for så vidt angår arbejder  

 og leverancer, som ikke omfattes af de i henhold til fastprisordningen  

 afgivne tilbud, samt for honorarer og omkostninger.
De samlede udgifter må  

 dog også i disse tilfælde fordeles på kirken, menighedslokale m.v. og andre  

 lokaler.
B.
Skema I og II til brug i sager vedrørende istandsættelse af kirker.
 1. Ansøgning om godkendelse af forslag til mere  

 omfattende istandsættelser af kirker (hovedistandsættelser) udfærdiges på  

 skema I i 4 eksemplarer og indsendes ad sædvanlig tjenstlig vej til  

 kirkeministeriet, bilagt beskrivelser og hovedtegninger i 3 eksemplarer,  

 detailtegninger i 2 eksemplarer samt eventuelt foreliggende tilbudsmateriale.
 Skemaet forudsættes normalt udfyldt af den projekterende arkitekt i samråd  

 med den projekterende ingeniør.
 Skemaet side 3 og det nederste hovedafsnit på side 4 skal kun udfyldes,  

 såfremt der søges statstilskud til arbejdet.
Skemaet underskrives af arkitekt og ingeniør.
Efter at være suppleret med  

 en specificeret finansieringsplan og med oplysninger om menighedsrådets  

 formand, kasserer og revisor for arbejdet underskrives skemaet endvidere af  

 menighedsrådets formand.
De fornødne oplysninger m.v. til brug ved behandling  

 af finansieringsplanen vedlægges særskilt.
 Arbejdet med kirkens istandsættelse må ikke iværksættes, før ministeriets  

 godkendelse af forslaget og finansieringsplanen foreligger.
 Såfremt det under arbejdets udførelse viser sig nødvendigt at foretage  

 ændringer eller udvidelser af det godkendte forslag, må ministeriets  

 godkendelse heraf indhentes.
 2. Skema II, der er beregnet til udfærdigelse af  

 ajourført overslag og revideret finansieringsplan, indsendes i 2 eksemplarer  

 ad sædvanlig tjenstlig vej til kirkeministeriet i nedennævnte tilfælde:
 I et særskilt bilag må der som supplement til den reviderede  

 finansieringsplan afgives indstilling om tilvejebringelse af de fornødne  

 yderligere midler.
 Med hensyn til regnskabsføring og revision vedrørende de i nærværende  

 cirkulære omhandlede byggearbejder må der - indtil der ved ministeriets  

 foranstaltning er udarbejdet særlige skemaer til brug ved regnskabsaflæggelse  

 - forholdes i overensstemmelse med forskrifterne i kirkeministeriets  

 cirkulære af 10. november 1953.
 Kirkeministeriets cirkulære nr. 42 af 19. marts 1956 om andragender  

 vedrørende byggearbejder m.v. ved kirker er hermed bortfaldet.
 Et antal eksemplarer af nærværende cirkulære vedlægges til omdeling blandt  

 provstiudvalg, menighedsråd og kirkekomiteer.
 Kirkeministeriet, den 31. januar 1970.
 P.M.V.
 E.B.
 Arne Truelsen.
