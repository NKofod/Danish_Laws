Nr LSF 269 Forslag til Lov om tilskud til Færøernes hjemmestyre Fremsat af finansministeren (Lykketoft) den 21. april 1993 Vedtaget ved tredjebehandling den 17. juni 1993 Lov nr. 393 af 22/06/1993 § 1. Staten yder i perioden 1. juli til 31. december 1993 og i  

 1994 følgende tilskud til Færøernes hjemmestyre:
 Stk. 2. Såfremt statens afholdte refusionsudgifter til Færøerne i  

 perioden 1. januar-30. juni 1993 i henhold til lov for Færøerne om offentlig  

 forsorg, lov for Færøerne om invalidepension m.v., lov for Færøerne om  

 dagpenge ved sygdom eller fødsel, lov for Færøerne om folkepension og lov for  

 Færøerne om børneforsorg overstiger 122,8 mio. kr., reduceres tilskuddet i  

 den efterfølgende periode med et tilsvarende beløb.
 § 2. Tilskuddet reguleres i 1994 med en procent, der svarer til  

 den gennemsnitlige pris- og lønregulering på statens driftsbudget for det  

 pågældende år.
 § 3. Tilskuddet udbetales forskudsvis i lige store rater hver  

 måned, medmindre der træffes anden aftale om udbetalingsterminer mellem  

 finansministeren og Færøernes hjemmestyre.
 § 4. I lov for Færøerne om offentlig forsorg, jf.  

 lovbekendtgørelse nr. 100 af 2. marts 1988, som senest ændret ved § 3 i lov  

 nr. 1075 af 23. december 1992, foretages følgende ændringer:
 1. § 40 affattes således:
» § 40. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.« 2. § 41 ophæves.
 3. Efter § 41 a indsættes:
» § 41 b.
Færøernes hjemmestyre kan efter forhandling med  

 socialministeren fastsætte de nærmere regler om pension til enker og andre  

 enlige kvinder samt om ankereglerne i § 33. Socialministeren kan i  

 forbindelse med ikrafttrædelsen af sådanne regler ophæve bestemmelserne i  

 lovens §§ 27-31 og § 33.« § 5. I lov for Færøerne om invalidepension m.v., jf.  

 lovbekendtgørelse nr. 101 af 2. marts 1988, som senest ændret ved § 4 i lov  

 nr. 393 af 20. maj 1992, foretages følgende ændringer:
 1. § 36 affattes således:
» § 36. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.« 2. Efter § 45 indsættes:
» § 45 a.
Færøernes hjemmestyre kan efter forhandling med  

 socialministeren fastsætte de nærmere regler om indtægts- og  

 pensionsberegningen.
Socialministeren kan i forbindelse med ikrafttrædelsen  

 af sådanne regler ophæve bestemmelserne i lovens §§ 5-10.« § 6. I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, som senest ændret ved § 2 i lov  

 nr. 1075 af 23. december 1992, foretages følgende ændringer:
 1. § 25 affattes således:
» § 25. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.« 2. Efter § 30 indsættes:
» § 30 a.
Færøernes hjemmestyre kan efter forhandling med  

 socialministeren fastsætte de nærmere regler om dagpenge ved fødsel.  

 Socialministeren kan i forbindelse med ikrafttrædelsen af sådanne regler  

 ophæve bestemmelserne i lovens §§ 18-22.« § 7. I lov for Færøerne om folkepension, jf. lovbekendtgørelse nr.  

 103 af 2. marts 1988, som senest ændret ved § 1 i lov nr. 1075 af 23.  

 december 1992, foretages følgende ændringer:
 1. § 34 affattes således:
» § 34. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.« 2. Efter § 38 a indsættes:
» § 38 b.
Færøernes hjemmestyre kan efter forhandling med  

 socialministeren fastsætte de nærmere regler om indtægts- og  

 pensionsberegningen.
Socialministeren kan i forbindelse med ikrafttrædelsen  

 af sådanne regler ophæve bestemmelserne i lovens §§ 48.« § 8. I lov for Færøerne om børneforsorg, jf. lovbekendtgørelse nr.  

 104 af 2. marts 1988, som senest ændret ved § 2 i lov nr. 393 af 20. maj  

 1992, foretages følgende ændringer:
 1. § 43 affattes således:
» § 43. Udgifterne ved driften af de efter § 32, stk. 1,  

 godkendte daginstitutioner for børn og unge og ved formidling af privat  

 dagpleje, jf. § 32, stk. 2, afholdes med 30 pct. af børnenes forældre, 30  

 pct. af vedkommende kommune og 40 pct. af hjemmestyret.
Ejendomsudgifter  

 afholdes dog efter hjemmestyrets nærmere bestemmelse.
 Stk. 2. Udgifterne ved driften af de efter § 32, stk. 1, godkendte  

 døgninstitutioner afholdes efter hjemmestyrets nærmere bestemmelse.
Stk. 3. Udgifter til foranstaltninger efter denne lov bortset fra  

 de i stk. 1 og stk. 2 nævnte udgifter afholdes efter hjemmestyrets nærmere  

 bestemmelse.
Landsstyrets socialforvaltning afgør i tvivlstilfælde, om et  

 beløb kan afholdes som børneværnsudgift.
Stk. 4. Landsstyret fastsætter regler om forældrenes betaling for  

 benyttelse af de i stk. 1 nævnte institutioner.
Børneværnsudvalget kan som  

 børneværnsudgift afholde udgiften ved hel eller delvis friplads for børn,  

 hvis forældre ikke selv kan udrede betalingen.
Landsstyret fastsætter nærmere  

 regler herom.
 Stk. 5. Den, der har forsørgelsespligt for et barn, der anbringes  

 uden for hjemmet, sættes i bidrag i overensstemmelse med reglerne i lov for  

 Færøerne om offentlig forsorg.
Stk. 6. Udgifterne vedrørende Færøernes nævn for børneforsorg,  

 herunder honorar til medlemmerne, afholdes af hjemmestyret.« 2. Efter § 43 indsættes:
» 43 a.
Færøernes hjemmestyre kan efter forhandling med  

 socialministeren fastsætte de nærmere regler om godkendelse af dag- og  

 døgnforanstaltninger for børn og unge.
Socialministeren kan i forbindelse med  

 ikrafttrædelsen af sådanne regler ophæve bestemmelserne i lovens § 32.« § 9. Loven træder i kraft den 1. juli 1993.
 Stk. 2. Samtidig ophæves lov nr. 717 af 18. november 1987 om  

 tilskud til Færøernes hjemmestyre på det sociale område, lov nr. 721 af 18.  

 november 1987 om tilskud til Færøernes hjemmestyre på sundhedsområdet og lov  

 nr. 722 af 18. november 1987 om tilskud til Færøernes hjemmestyre på  

 undervisningsområdet.
Oprindeligt fremsat forslag § 1 Staten yder i perioden 1. juli til 31. december 1993 og i 1994 følgende  

 tilskud til Færøernes hjemmestyre:
 Stk. 2. Såfremt statens afholdte refusionsudgifter til Færøerne i  

 perioden 1. januar - 30 juni 1993 i henhold til lov for Færøerne om offentlig  

 forsorg, lov for Færøerne om invalidepension m.v., lov for Færøerne om  

 dagpenge ved sygdom eller fødsel, lov for Færøerne om folkepension og lov for  

 Færøerne om børneforsorg overstiger 122,8 mill.kr., reduceres tilskuddet i  

 den efterfølgende periode med et tilsvarende beløb.
§ 2 Tilskuddet reguleres i 1994 med en procent, der svarer til den  

 gennemsnitlige pris- og lønregulering på statens driftsbudget for det  

 pågældende år.
§ 3 Tilskuddet udbetales forskudsvis i lige store rater hver måned, med mindre  

 der træffes anden aftale om udbetalingsterminer mellem finansministeren og  

 Færøernes hjemmestyre.
§ 4 I lov for Færøerne om offentlig forsorg, jf. lovbekendtgørelse nr. 100 af  

 2. marts 1988, som senest ændret ved § 3 i lov nr. 1075 af 23. december 1992,  

 foretages følgende ændringer:
 1. § 40 affattes således:
 » § 40. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.«.
 2. § 41 ophæves.
 3. Efter § 41 a indsættes:
» § 41 b.
Færøernes hjemmestyre kan efter forhandling med  

 socialministeren fastsætte de nærmere regler om pension til enker og andre  

 enlige kvinder, samt om ankereglerne i § 33. Socialministeren kan i  

 forbindelse med ikrafttrædelsen af sådanne regler ophæve bestemmelserne i  

 lovens §§ 27-31 og §33.«.
§ 5 I lov for Færøerne om invalidepension m.v., jf. lovbekendtgørelse nr. 101  

 af 2. marts 1988, som senest ændret ved § 4 i lov nr. 393 af 20. maj 1992,  

 foretages følgende ændringer:
 1. § 36 affattes således:
 » § 36. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.«.
 2. Efter § 45 indsættes:
» § 45 a.
Færøernes hjemmestyre kan efter forhandling med  

 socialministeren fastsætte de nærmere regler om indtægts- og  

 pensionsberegningen.
Socialministeren kan i forbindelse med ikrafttrædelsen  

 af sådanne regler ophæve bestemmelserne i lovens §§ 5-10.«.
§ 6 I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, som senest ændret ved § 2 i lov  

 nr. 1075 af 23. december 1992, foretages følgende ændringer:
 1. § 25 affattes således:
 » § 25. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.«.
 2. Efter § 30 indsættes:
» § 30 a.
Færøernes hjemmestyre kan efter forhandling med  

 socialministeren fastsætte de nærmere regler om dagpenge ved fødsel.  

 Socialministeren kan i forbindelse med ikrafttrædelsen af sådanne regler  

 ophæve bestemmelserne i lovens §§ 18-22.«.
§ 7 I lov for Færøerne om folkepension, jf. lovbekendtgørelse nr. 103 af 2.  

 marts 1988, som senest ændret ved § 1 i lov nr. 1075 af 23 december 1992,  

 foretages følgende ændringer:
 1. § 34 affattes således:
 » § 34. Udgifterne i henhold til denne lov afholdes af  

 Færøerne efter hjemmestyrets nærmere bestemmelse.«.
 2. Efter § 38 a indsættes:
» § 38 b.
Færøernes hjemmestyre kan efter forhandling med  

 socialministeren fastsætte de nærmere regler om indtægts- og  

 pensionsberegningen.
Socialministeren kan i forbindelse med ikrafttrædelsen  

 af sådanne regler ophæve bestemmelserne i lovens §§ 48.«.
§ 8 I lov for Færøerne om børneforsorg, jf. lovbekendtgørelse nr. 104 af 2.  

 marts 1988, som senest ændret ved § 2 i lov nr. 393 af 20. maj 1992,  

 foretages følgende ændringer:
 1. § 43 affattes således:
» § 43. Udgifterne ved driften af de efter § 32, stk. 1,  

 godkendte daginstitutioner for børn og unge og ved formidling af privat  

 dagpleje, jf. § 32, stk. 2, afholdes med 30 pct. af børnenes forældre, 30  

 pct. af vedkommende kommune og 40 pct. af hjemmestyret.
Ejendomsudgifter  

 afholdes dog efter hjemmestyrets nærmere bestemmelse.
 Stk.2. Udgifterne ved driften af de efter § 32, stk. 1, godkendte  

 døgninstitutioner afholdes efter hjemmestyrets nærmere bestemmelse.
Stk.3. Udgifter til foranstaltninger efter denne lov bortset fra  

 de i stk. 1. og stk. 2. nævnte udgifter afholdes efter hjemmestyrets nærmere  

 bestemmelse.
Landsstyrets socialforvaltning afgør i tvivlstilfælde, om et  

 beløb kan afholdes som børneværnsudgift.
Stk.4. Landsstyret fastsætter regler om forældrenes betaling for  

 benyttelse af de i stk. 1. nævnte institutioner.
Børneværnsudvalget kan som  

 børneværnsudgift afholde udgiften ved hel eller delvis friplads for børn,  

 hvis forældre ikke selv kan udrede betalingen.
Landsstyret fastsætter nærmere  

 regler herom.
 Stk.5. Den der har forsørgelsespligt for et barn, der anbringes  

 uden for hjemmet, sættes i bidrag i overensstemmelse med reglerne i lov for  

 Færøerne om offentlig forsorg.
 Stk.6. Udgifterne vedrørende Færøernes Nævn for børneforsorg,  

 herunder honorar til medlemmerne, afholdes af hjemmestyret.«.
 2. Efter § 43 indsættes:
» 43 a.
Færøernes hjemmestyre kan efter forhandling med  

 socialministeren fastsætte de nærmere regler om godkendelse af dag- og  

 døgnforanstaltninger for børn og unge.
Socialministeren kan i forbindelse med  

 ikrafttrædelsen af sådanne regler ophæve bestemmelserne i lovens § 32.«.
§ 9 Loven træder i kraft den 1. juli 1993.
 Stk. 2. Samtidig ophæves lov nr. 717 af 18. november 1987 om  

 tilskud til Færøernes hjemmestyre på det sociale område, lov nr. 721 af 18.  

 november 1987 om tilskud til Færøernes hjemmestyre på sundhedsområdet og lov  

 nr. 722 af 18. november 1987 om tilskud til Færøernes hjemmestyre på  

 undervisningsområdet.
Bemærkninger til lovforslaget Almindelige bemærkninger Lovforslaget indeholder regler om ydelse af statstilskud til Færøernes  

 hjemmestyre inden for rammerne af lov nr. 137 af 23. marts 1948 om Færøernes  

 hjemmestyre.
Indtil udgangen af 1987 blev statstilskuddet til Færøerne udbetalt i form  

 af refusioner.
Denne ordning var behæftet med betydelige svagheder, jfr. bet.  

 nr. 881/1979 om ændring af tilskudssystemet for Færøerne.
 Som led i opfyldelsen af en aftale af 9. marts 1987 mellem regeringen og  

 Færøernes landsstyre vedrørende en tilskudsreform vedtog Folketinget lov nr.  

 717 af 18. november 1987 om tilskud til Færøernes hjemmestyre på det sociale  

 område, lov nr. 721 af samme dato om tilskud til Færøernes hjemmestyre på  

 sundhedsområdet og lov nr. 722 af samme dato om tilskud til Færøernes  

 hjemmestyre på undervisningsområdet.
Aftalen indebar, at tilskuddene inden for sundhedsområdet og  

 undervisningsområdet (bortset fra visse pensioner) overgik til bloktilskud.  

 På det sociale område blev udgifter til særforsorg, alderdoms- og plejehjem,  

 hjemmehjælp og børnebidrag mv. omlagt til bloktilskud.
Udgifter iøvrigt efter  

 forsorgsloven, samt udgifter efter pensionslovene og dagpengeloven var  

 fortsat undergivet procentrefusion.
Efter aftalen reguleres tilskuddene med den gennemsnitlige  

 reguleringsprocent for det samlede statsbudget.
Herudover kan begge parter  

 anmode om forhandling om tilskuddene, hvis der indtræder væsentlige ændringer  

 i forudsætningerne.
 Ordningen indebar tillige væsentlige ændringer med hensyn til  

 administration af de pågældende sagsområder, således at de færøske  

 myndigheder opnåede en betydelig dispositionsfrihed ved ordningen, jfr. de  

 øvrige love, der blev vedtaget i forbindelse med tilskudsreformen (lov nr.  

 718, 719, 720 og 723 af 18. november 1987).
I en række love om sociale ydelser på Færøerne er der bestemmelser om  

 refusion fra den danske stat.
Udgifter til folkepension, invalidepension og  

 enkepension refunderes med 50 pct., dog med 25 pct. for de personlige tillæg.  

 Udgifter til dagpenge ved sygdom eller fødsel og udgifter efter den færøske  

 forsorgslov og den færøske børnforsorgslov refunderes med 25 pct., dog fuldt  

 ud for Færøernes nævn for børneforsorg.
Refusionsbeløbene udbetales af  

 rigsombudsmanden på Færøerne i månedlige rater på grundlag af anmodninger  

 herom fra Landsstyret.
De pågældende lovområder er et fællesanliggende efter loven om Færøernes  

 hjemmestyre.
Administrationen er med hjemmel i Hjemmestyrelovens § 9 overført  

 til Færøernes Landsstyre.
 Ved aftale af 1. februar 1993 blev det mellem den danske regering og det  

 færøske landsstyre endvidere aftalt, at der skal optages forhandlinger om  

 omlægning af statens tilskud og refusioner til et generelt bloktilskud til  

 hjemmestyret.
Nærværende lovforslag er en konsekvens af denne aftale og tilsigter at  

 give Færøernes hjemmestyre friere prioriteringsmuligheder, ligesom forslaget  

 indebærer en administrativ forenkling.
De nuværende 7 tilskud og 4  

 refusionstilskud under en række ministerier vil således blive samlet til et  

 beløb under Finansministeriets finanslovsparagraf.
 Det er hensigten, at de nuværende detaljerede bestemmelser i social- og  

 sundhedslovgivningen erstattes af rammelove på de pågældende områder.
Det findes hensigtsmæssigt, at der bliver sammenfald mellem den  

 disponerende myndighed og den økonomisk ansvarlige myndighed på området.
Ved  

 ophævelsen af de eksisterende refusionsbestemmelser ophører den danske stats  

 medfinansiering af udgifterne, og hjemmestyret overtager det fulde økonomiske  

 ansvar for ordningerne.
Som kompensation for refusionens bortfald yder den  

 danske stat et generelt bloktilskud til hjemmestyret.
Tilskuddet reguleres fra et finansår til det følgende i overensstemmelse  

 med den gennemsnitlige reguleringsprocent for statens samlede driftsudgifter  

 fra pris- og lønniveau for finansloven for et år til pris- og lønniveau for  

 finansloven det følgende år.
Reguleringsprocenten beregnes som den  

 gennemsnitlige forventede pris- og lønudvikling på statens driftsbudget,  

 fraregnet indtægtsdækket virksomhed, statsvirksomheder og nettostyrede  

 virksomheder.
Der vil indtil den endelige vedtagelse af finanslovforslaget i  

 december kunne ske justeringer i pris- og lønforudsætningerne, såfremt den  

 forventede pris- og lønudvikling ændres markant i forhold til det ved  

 budgetteringen forudsatte.
Økonomiske og administrative konsekvenser Tilskuddet i 2. halvår 1993 fastsættes med udgangspunkt i, at de samlede  

 statslige udgifter i 1993 til tilskud og refusionstilskud til Færøerne skal  

 svare til det beløb, der på finansloven for 1993 er afsat til de pågældende  

 områder eller ialt 809,9 mill.kr.
 Tilskuddet for 2. halvår 1993 udgør halvdelen af dette beløb, dog således  

 at såfremt de afholdte refusionsbeløb i 1. halvår 1993 overstiger halvdelen  

 af det på finansloven for 1993 budgetterede beløb til refusion, reduceres  

 bloktilskuddet tilsvarende.
 Tilskuddet for 1994 fastsættes ligeledes med udgangspunkt i de samlede  

 budgetterede statslige udgifter i 1993 til tilskud og refusioner.
 Lovforslaget har kun ubetydelige administrative konsekvenser.
Forelæggelse for færøske myndigheder Der har mellem regeringen og Færøernes hjemmestyre været ført en række  

 forhandlinger om tilskuddet til Færøerne for perioden 1. juli 1993 - 31.  

 december 1994.
 Udkast til lovforslag er forelagt Færøernes hjemmestyre den 21. april 1993  

 og forventes vedtaget inden lovforslagets 3. behandling i Folketinget.
Bemærkninger til de enkelte bestemmelser Til § 1 Tilskuddene til Færøernes hjemmestyre er 1. juli-31. december 1993  

 beregnet med udgangspunkt i de samlede statslige budgetterede udgifter til  

 tilskud og refusioner i 1993.
 Statens budgetterede udgifter til tilskud og refusioner i 1993.
 Bloktilskuddet for 2. halvår 1993 er fastsat til halvdelen af de samlede  

 budgetterede statslige udgifter i 1993 eller 404,95 mill.kr.
 Tilskuddet til Færøernes hjemmestyre i 1994 er fastsat til 809,9 mill.kr.  

 i 1993-pris- og lønniveau.
Til § 2 Reguleringsordningen svarer til, hvad der hidtil har været gældende for  

 statens tilskud til Færøernes hjemmestyre.
Til § 3 Det forestås, at tilskuddet udbetales forskudsvis i lige store månedlige  

 rater, svarende til den udbetalingsordning, der har været gældende for de  

 hidtidige tilskud til Færøernes hjemmestyre.
Til § 4-8 Bestemmelserne består dels af konsekvensændringer, dels af ændringer i  

 form af bemyndigelsesbestemmelser til, at Færøernes hjemmestyre efter  

 forhandling med socialministeren kan fastsætte regler indenfor visse nærmere  

 afgrænsede områder i de enkelte sociale love.
Hjemmestyret har ønsket  

 bemyndigelsesbestemmelserne med henblik på hurtigt at kunne foretage  

 nødvendige reguleringer i perioden, indtil der er udarbejdet rammelove på det  

 sociale område.
Til § 9 Det foreslås, at tilskuddet til Færøernes hjemmestyre fastsættes for en  

 periode på 1 år og 6 måneder fra 1. juli 1993. Samtidig ophæves lov nr. 717  

 af 18. november 1987 om tilskud til Færøernes hjemmestyre på det sociale  

 område, lov nr. 721 af samme dato om tilskud til Færøernes hjemmestyre på  

 sundhedsområdet og lov nr. 722 af samme dato om tilskud til Færøernes  

 hjemmestyre på undervisningsområdet.
Ændringsforslag Af Kim Behnke (FP) og Kirsten Jacobsen (FP):
 Til § 1 1) Efter stk. 2 indsættes som nyt stykke:
»Stk. 3. Offentlige indtægter fra selskaber, der efter det  

 færøske hjemmestyres tilladelse udøver kulbrintevirksomhed på Færøerne,  

 anvendes til udligning af de på de årlige finanslove bevilgede udgifter  

 vedrørende Færøerne, som afholdes af Finansministeriet.
Indtægter herudover  

 tilfalder hjemmestyret.« Bemærkninger Til nr. 1 Ændringsforslaget skal sikre, at eventuelle overskud fra  

 udnyttelsen af den færøske undergrund medfører, at de danske tilskud til  

 Færøerne nedsættes.
I øjeblikket er der ingen sikkerhed for, at dette vil ske, idet det i den  

 gældende aftale kun er bestemt, »at der skal optages forhandlinger«  

 om nedsættelse af statens tilskud.
Udtrykket »forhandlinger«  

 betyder, at parterne skal være enige.
Med de milliardtilskud/-lån, der er  

 givet til Færøerne det sidste halve år, må det være rimeligt, at der bliver  

 skabt sikkerhed for, at eventuelle overskud fra den færøske undergrund bruges  

 til at nedbringe de danske lån og tilskud.
 De danske skatteydere, der indtil nu har betalt for de færøske politikeres  

 uansvarlige omgang med penge, skal ikke også risikere at skulle se på en  

 færøsk kædedans om oliemilliarder, uden at der først er gjort rent bord og de  

 udlånte penge er tilbagebetalt og bloktilskuddene på ca. 1 mia. kr. pr. år er  

 reduceret eller helt fjernet.
