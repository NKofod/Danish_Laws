(Kulturaftalen med Belgien) Ved kgl. resolution af 12. marts 1958 har Danmark ratificeret ovennævnte  

 overenskomst, hvis tekst lyder som følger:
 Kulturoverenskomst mellem Kongeriget Danmark og Kongeriget Belgien.
Hans Majestæt Kongen af Danmark og Hans Majestæt Belgiernes Konge har ud  

 fra ønsket om at opretholde de venskabelige forbindelser, der altid har bestået mellem  

 det danske og det belgiske folk; at fremme samarbejdet mellem deres lande på det kulturelle område, det  

 være sig indenfor undervisning, litteratur, kunst eller videnskab; besluttet med disse mål for øje at indgå en kulturoverenskomst og har i  

 denne anledning som deres befuldmægtigede udpeget:
 Hans majestæt Kongen af Danmark:
stats- og udenrigsminister Hans Christian Svane Hansen; Hans Majestæt Belgiernes Konge:
Hans Excellence overordentlig og befuldmægtiget ambassadør Edouard Ullens de Schooten, som er blevet enige om følgende overenskomst:
 Artikel 1.
 Formålet med denne overenskomst er at fremme den gensidige forståelse af  

 de to landes institutioner og samfundsliv og gennem udvikling af det  

 venskabelige samarbejde at styrke forbindelserne mellem landene inden for  

 undervisning, litteratur, kunst og videnskab.
 Artikel 2.
 Hver af de kontraherende parter vil bidrage til, at der på universiteter  

 og højere læreanstalter i det pågældende land udbredes kendskab til det andet  

 lands nedarvede kultur.
 Artikel 3.
 Hver af de kontraherende parter vil kunne oprette kulturelle institutioner  

 inden for det andet lands område under iagttagelse af lovgivningens  

 almindelige og særlige forskrifter for sådanne institutioners oprettelse og  

 virksomhed.
 Artikel 4.
 De kontraherende parter vil inden for deres respektive lovgivningers  

 rammer lette indførelsen af inventar og materiel af enhver art til brug for  

 de institutioner og organisationer, der omfattes af nærværende overenskomst,  

 eller i øvrigt til fremme af de i artikel 1 omhandlede formål.
 Artikel 5.
 De kontraherende parter vil fremme udvekslingen af lærere fra  

 undervisningsanstalter og skoler, herunder universiteter, højere  

 læreanstalter, seminarier, højere almenskoler, fagskoler og kunstneriske  

 læreanstalter samt af forskere, studenter, kunstnere og repræsentanter for  

 anden kulturel og teknisk virksomhed.
 Artikel 6.
 De kontraherende parter vil kunne bevilge deres statsborgere stipendier  

 for at sætte dem i stand til i det andet land at indlede eller fortsætte  

 studier og undersøgelser eller der at fuldføre deres uddannelse.
 Indehavere af sådanne stipendier vil nyde al fornøden bistand i  

 opholdslandet.
 Artikel 7.
 De kontraherende parter vil fremme samarbejdet mellem institutioner og  

 organisationer inden for undervisning, litteratur, kunst og videnskab, såvel  

 som mellem egnede ungdomsbevægelser i de to lande.
 Artikel 8.
 Hver af de kontraherende parter bestemmer, hvorvidt og på hvilke  

 betingelser akademiske grader og andre eksaminer, som er opnået i det andet  

 land, vil kunne anerkendes som ekvivalente.
 Artikel 9.
 Hver af de kontraherende parter vil fremme gennemførelsen af feriekursus  

 for lærerkræfter, studenter og elever fra det andet land.
 Artikel 10.
 Til styrkelse af det kulturelle og faglige damarbejde vil de kontraherende  

 parter ved indbydelser og tilskud fremme gensidige besøg.
 Artikel 11.
 Hver af de kontraherende parter vil ved foredrag, koncerter, udstillinger,  

 optræden af kunstnere, udbredelse af bøger og tidsskrifter, gennem teater,  

 radio, fjernsyn, film og lydoptagelser såvel som på enhver anden egnet måde  

 fremme kendskabet til det andet lands kultur.
 Artikel 12.
 Bestemmelserne i denne overenskomst ændrer ikke de i de to landes love og  

 anordninger givne forskrifter for udlændinges adgang og ophold.
 Artikel 13.
 Til gennemførelse af denne overenskomst nedsættes en stående blandet  

 kommission med højst 6 medlemmer.
 Kommissionen omfatter to afdelinger med samme medlemstal, den ene med  

 danske medlemmer og sæde i København, den anden med belgiske medlemmer og  

 sæde i Bryssel.
Den danske afdelings medlemmer udpeges af den danske udenrigsminister og  

 den danske undervisningsminister i forening, medens den belgiske afdelings  

 medlemmer udpeges af den belgiske udenrigsminister og den belgiske  

 undervisningsminister i forening.
Forinden et medlem udpeges af en af de  

 kontraherende parter, skal den anden parts samtykke indhentes ad diplomatisk  

 vej.
 Artikel 14.
 Den stående blandede kommission samles til plenarmøder, så ofte det  

 skønnes nødvendigt og principielt een gang om året, skiftevis i Danmark og i  

 Belgien.
 Plenarmøderne finder sted under forsæde af undervisningsministeren i det  

 land, hvor mødet holdes, eller hans repræsentant.
 De kontraherende parter og kommissionens afdelinger kan tilkalde  

 sagkyndige til kommissionens møder.
 Danmarks diplomatiske repræsentant i Belgien og Belgiens diplomatiske  

 repræsentant i Danmark kan - alt efter som mødet finder sted i Belgien eller  

 i Danmark - indbydes til at være til stede ved kommissionens møder i egenskab  

 af rådgivere.
 Artikel 15.
 Denne overenskomst skal ratificeres, og ratifikationsinstrumenterne  

 udveksles i Bryssel så snart som muligt.
 Overenskomsten træder i kraft på dagen for ratifikationsinstrumenternes  

 udveksling.
 Artikel 16.
 Efter en første gyldighedsperiode på 5 år kan denne overenskomst opsiges  

 af hver af parterne med 6 måneders varsel.
 Til bekræftelse heraf har de befuldmægtigede undertegnet overenskomsten og  

 forsynet den med deres segl.
 Udfærdiget i København den 31. december 1957 i to eksemplarer på dansk,  

 fransk og nederlandsk, således at de tre tekster har samme gyldighed.
 FOR KONGERIGET DANMARK:
Sign.
H.C.
Hansen.
 L.S.
 FOR KONGERIGET Belgien:
sign.
E.
Ullens de Schooten.
 L S.
 Overenskomsten er i medfør af artikel 15 trådt i kraft ved  

 ratifikationsinstrumenternes udveksling i Bryssel den 16. maj 1958.
 Udenrigsministeriet, den 6. juni 1958.
H.C.
Hansen.
Resume Protokol vedrørende møde i den stående blandede kommission for  

 gennemførelse af kulturaftalen mellem Kongeriget Danmark og Kongeriget  

 Belgien I henhold til kulturaftalen med Belgien af 31. december 1957 er der efter  

 forhandlinger i Bryssel i dagene 25. - 29. marts mellem en dansk og en  

 belgisk delegation vedtaget samarbejdsprogrammer for årene 1985, 1986 og 1987  

 med henholdsvis det flamske og det franske sprogområde.
 Programmerne indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner.
 Den fulde ordlyd af programmerne, som foreligger på henholdsvis engelsk og  

 fransk, kan fås ved henvendelse til Kulturministeriet eller  

 Undervisningsministeriet.
