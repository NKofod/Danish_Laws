Fremsat den 29. februar 2000 af Jette Gottlieb (E  

 L) og Søren Kolstrup (EL) Forslag til folketingsbeslutning om forbedrede køre- og hviletidsregler for  

 bybuschauffører Med henblik på at modvirke de nedslidende  

 arbejdsforhold, der er konstateret på bustransportområdet,  

 opfordrer Folketinget regeringen til at udforme køre- og  

 hviletidsreglerne for bybuschauffører således, at der  

 fastsættes en maksimal uafbrudt køretid, en maksimal daglig  

 køretid samt minimumsregler for pauser og daglig hviletid.
Bemærkninger til forslaget Forslaget omfatter chauffører, der  

 varetager rutekørsel med passagerer og navnlig de chauffører,  

 som udfører rutekørsel med personer, hvor rutens længde  

 ikke overstiger 50 km, idet denne type kørsel ikke er omfattet af  

 Arbejdsministeriets bekendtgørelse nr. 1018 af 15. december 1993 om  

 arbejderbeskyttelse i vejtransport.
Beslutningsforslaget ligger i forlængelse af, at  

 buschaufførernes arbejdsmiljø i talrige undersøgelser er  

 blevet rubriceret som meget sundhedsskadeligt, ligesom buschauffører  

 har en placering blandt de I Arbejdstilsynets arbejdsmiljøvejviser 17 Endvidere er der om tidspres anført:
Hertil kommer en række andre  

 belastende forhold som manglende indflydelse på eget arbejde, store  

 krav til koncentration og opmærksomhed, ene-arbejde og risiko for vold  

 og trusler om vold.
Det er derfor ikke overraskende, at  

 buschaufførerne er markant overrepræsenterede i  

 undersøgelser af forskellige jobgruppers risiko for alvorlige  

 helbredsskader.
F.eks. er det konstateret, at næsten dobbelt så  

 mange buschauffører bliver indlagt med hjertesygdomme, i forhold til  

 hvad man ellers kunne forvente ved at se på alle erhvervsaktive og tage  

 hensyn til gruppernes forskellige aldersfordeling.
Og en undersøgelse  

 i Arbejdsmiljøinstituttets regi har vist, at buschauffører i  

 HT-området har en overrisiko for at få lungekræft på  

 60 pct.
Det fremgår af nyhedsbrevet Der er altså brug for, at  

 arbejdsmiljøet for buschauffører forbedres markant, og konkrete  

 erfaringer viser, at ét afgørende problem er reglerne for  

 køretid, samlet arbejdstid og tilrettelæggelse af pauser.
 Andre forslag til forbedringer kan være selvstyring  

 af vagtskema, dobbelt bemanding af de hårdest belastede ruter, adskilt  

 konduktørfunktion, selvbetjening, ændrede indstigningsforhold  

 eller andre former for aflastning af selve chaufføropgaven.
 Det skal være et ufravigeligt krav til arbejdets  

 udførelse og tilrettelæggelse, at køreplanerne  

 fastlægges, så de ikke er til fare for de ansattes sundhed og  

 sikkerhed.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbedrede  

 køre- og hviletidsregler for bybuschauffører.
(Beslutningsforslag nr.
B 108).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
