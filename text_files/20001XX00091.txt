Skriftlig fremsættelse (10. november  

 2000) Indenrigsministeren (Pia Gjellerup, fg.):
 Herved tillader jeg mig for Folketinget at  

 fremsætte:
 Forslag til lov om ændring af lov om integration  

 af udlændinge i Danmark (integrationsloven). (Ændring af reglerne  

 om rådighedsforpligtelse og sanktioner ved udeblivelse fra  

 introduktionsprogrammet).
(Lovforslag nr.
L 90).
Forslaget er en parallel til et forslag til lov om  

 ændring af lov om aktiv socialpolitik (ændring af  

 rådigheds- og sanktionsregler m.v.), der samtidig er fremsat af  

 socialministeren.
Der vil efter forslagene således komme til at  

 gælde de samme regler vedrørende rådighedsforpligtelsen  

 for personer omfattet af integrationsloven, som for personer der modtager  

 kontanthjælp og aktivering efter lov om aktiv socialpolitik.
 Forslaget indeholder følgende elementer:
1.	Forslag om pligt for udlændinge til aktivt at søge  

 arbejde.
Pligten indtræder   i modsætning til forslaget om  

 ændring af lov om aktiv socialpolitik   1 år efter, at  

 udlændingen har påbegyndt sit introduktionsprogram.
 2.	Forslag om præcisering af de særlige forhold, der kan  

 medføre, at en udlænding ikke har pligt til at tage imod et  

 tilbud om arbejde (rådighedsforpligtelsen).
 3.	Forslag om at indføre ufravigelige sanktionsregler i  

 tilfælde af udeblivelse fra eller afvisning af deltagelse i  

 introduktionsprogrammet.
 4.	Forslag om at skærpe sanktionsreglerne ved afvisning af samt  

 gentagne og omfattende udeblivelser fra deltagelse i  

 introduktionsprogrammet.
 5.	Forslag om at forhøje det maksimale fradrag i  

 introduktionsydelsen ved udeblivelse fra deltagelse i introduktionsprogrammet  

 fra 20 til 30 procent.
