 Ejendom pålagt fortsat tilslutningspligt til et fjernvarmeværk.
 Energistyrelsen meddelte ejeren dispensation fra påbuddet p.g.a.
ejerens gode tro og udmeldelsesmulighed og sket anskaffelse af andet  

 fyringsanlæg Hr.
A.
G.
Andersen Søndergade 21-23 8382 Hinnerup Med brev af 23.12.1983 fra  Hinnerup kommune har Energistyrelsen modtaget  

 Deres klage over, at der, i forbindelse med  Hinnerup byråds godkendelse af  

 et projekt om fortsat tilslutning til  Hinnerup Fjernvarme, ved meddelelse af  

 18.10.1983 er pålagt Deres ejendom pligt til fortsat tilslutning til det  

 nævnte fjernvarmeværk.
Energistyrelsen har anmodet kommunens tekniske forvaltning om sagens akter  

 og udbedt sig supplerende oplysninger vedr.
Deres udmeldelse af  Hinnerup  

 Fjernvarme i april måned 1983. Disse oplysninger er senest modtaget med  

 teknisk forvaltnings skrivelse af 20. juni 1984.
 Det fremgår af sagen, at De i 1982 har etableret fast brændselsfyr, og at  

 De den 14. april 1983 har skrevet til  Hinnerup Fjernvarme og meddelt, at De  

 ønsker at melde Dem ud.
Den 30. maj 1983 meddeler  Hinnerup Fjernvarme Dem, at udmeldelse ikke kan  

 godkendes.
Der henvixses til, at Deres udmeldelse er kommet for sent i  

 henhold til kontraktens bestemmelser til at få virkning fra 30. juni 1983, og  

 at overenskomsten er uopsigelig i henhold til vedtægterne, sålænge der løber  

 kommunegaranterede lån, hvilket er tilfældet de næste 6 år.
 I sin skrivelse af 20. juni d.å. udtaler teknisk forvaltning, at  

 kontrakten med  Hinnerup Fjernvarme ikke kan opsiges, sålænge værket har  

 kommunegaranterede lån, og konkluderer, at Deres udmeldelse ved brev af 14.  

 april 1983 derfor ikke nødvendigvis skal imødekommes af værket.
 Energistyrelsen skal hertil udtale, at afgørelsen af de kontraktretslige  

 forhold i forbindelse med den af Dem ønskede udmeldelse af  Hinnerup  

 Fjernvarme bør forsøgs løst ved en forhandling mellem Dem og  

 fjernvarmeværket, og at sag herom i givet fald kan indbringes til afgørelse  

 hos Gas- og Varmeprisudvalget.
Den 8. juli 1983 udsender  Hinnerup kommune høringsskrivelse vedrørende  

 fortsat tilslutning.
Den 14. juli 1983 fremsender De indsigelse mod dette.
 Byrådet beslutter den 28. september 1983 at afvise Deres indsigelse med  

 henvisning til selskabsøkonomiske forhold og således pålægge Dem fortsat  

 tilslutning til  Hinnerup fjernvarme, hvilket medddeles Dem ved meddelelse af  

 18.10.1983.
 Forsåvidt angår den af Hinnerup kommune fulgte procedure vedrørende  

 projektbehandling og beslutning omkring fortsat tilslutning til  Hinnerup  

 Fjernvarme, finder Energistyrelsen, at den er sket i overensstemmelse med  

 reglerne i varmeforsyningsloven og Energiministeriets bekendtgørelser nr. 98  

 af 19. marts 1982 om tilslutning m.v. til kollektive varmeforsyningsanlæg.
 På denne baggrund, og da Deres ejendom, efter ENS's opfattelse, pr.  

 18.10.1983 må betragtes som forsynet (i hvert fald i nogen udstrækning) fra  

  Hinnerup Fjernvarme, er det styrelsens principielle opfattelse, at Hinnerup  

 kommunes afgørelse om fortsat tilslutning for Deres ejendom er meddelt med  

 rette.
 Imidlertid finder ENS, at man ved bedømmelse af sagen tillige må tillægge  

 det vægt, at De, inden Hinnerup kommune iværksatte høringen af de berørte  

 grundejere, i god tro, og i tillid til, at De kunne udmelde Dem af Hinnerup  

 Fjernvarme, har installeret et nyt varmeanlæg i Deres ejendom.
En samlet vurdering af de nævnte elementer i sagen giver således efter  

 Energistyrelsens opfattelse grundlag for en dispensation fra det meddelte  

 tilslutningspålæg.
Styrelsen har drøftet denne udgang på sagen med Hinnerup  

 kommune, teknisk forvaltning, der hertil har udtalt, at der ikke vil kunne  

 tages principiel stilling tl en eventuel dispensation, førend styrelsens  

 afgørelse vedrørende tilslutningspålægget er drøftet mellem  

 fjernvarmeselskabet og kommunen.
 Energistyrelsen går herefter ud fra, at spørgsmålet om dispensation tages  

 op af Hinnerup kommune i umiddelbar tilknytning til nærværende skrivelse, og  

 at der træffes afgørelse herom, som om der rent faktisk forelå en ansøgning  

 om dispensation fra Deres side.
Den hermed meddelte afgørelse, der tillige er tilsendt Hinnerup Fjernvarme  

 A.m.b.a. kan påklages til energiministeren.
Klage skal indsendes til  

 Energistyrelsen senest 8 uger efter modtagelsen af nærværende skrivelse.
 Kopi af denne afgørelse er tillige tilsendt Hinnerup kommune, teknisk  

 forvaltning.
 P.D.V.
