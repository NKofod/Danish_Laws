 Tilsynet modtog adskillige klager over pengeinstitutters behandling af  

 sager vedrørende optagelse af realkreditlån i forbindelse med indfrielse af  

 ældre lån.
På baggrund heraf fremsendte tilsynet en skrivelse til  

 brancheorganisationerne med en redegørelse for god pengeinstitutpraksis Klagerne vedrører typisk følgende spørgsmål:
- behandlingstiden for hjemtagelse af lånet, - forsinket indfrielse af gamle lån, - manglende eller utilstrækkelig oplysning om de muligheder, der måtte stå  

 åbne for kunden med hensyn til ydelse af midlertidig kredit til indfrielse af  

 gamle lån, optagelse af realkreditlån mod pengeinstitutgaranti og tegning af  

 kurskontrakt, - beregning af gebyrer, - forrentning af lånsagskontoen og indeståendet på en eventuelt oprettet  

 sikringskonto.
 Resultatet for klageren har efter denne opfattelse været at  

 omprioriteringssagen er blevet gennemført på en måde, der har medført kurs-  

 og rentetab, der kunne være undgået, hvis kundens interesser var blevet  

 varetaget på behørig vis.
 Tilsynet har i de fleste af disse sager ikke fundet grundlag for kritik af  

 pengeinstituttet eller har ment at måtte afstå fra at tage stilling i sagen  

 på grund af modstridende forklaringer.
 I nogle tilfælde har tilsynet dog ment at måtte udtale kritik af  

 pengeinstituttets sagsbehandling.
 Sagernes antal og art har imidlertid givet tilsynet grundlag for at  

 antage, at pengeinstitutter i forbindelse med kunders anmodning om at  

 foretage omprioritering, ofte ikke giver den fornødne oplysning om sagens  

 gennemførelse, herunder de muligheder, som kan tilbydes som led i  

 omprioriteringen.
 Tilsynet mener, at pengeinstitutter, der påtager sig opgaven at foretage  

 omprioriteringer i overensstemmelse med god pengeinstitutpraksis bør drage  

 omsorg for, at kunden får den fornødne information som nævnt - herunder at  

 ydelsessikring gennem fremskyndet optagelse af lån mod garantistillelse og  

 indgåelse af kurskontrakt på grund af kursudviklingen kan stille kunden  

 mindre gunstigt end gennemførelsen af sagen under sådanne foranstaltninger.  

 Endvidere bør pengeinstituttet påse, at sagen gennemføres uden unødige  

 forsinkelser.
 Man finder at burde henlede opmærksomheden på disse problemer, idet man  

 skal anmode pengeinstitutterne om at tage under overvejelse, hvorvidt  

 forretningsgangen for behandlingen af disse sager er tilrettelagt sådan, at  

 kundens rimelige interesser bliver tilstrækkeligt varetaget.
