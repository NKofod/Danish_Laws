(Skattefri henlæggelse til  

 vedligeholdelse af visse udlejningsejendomme) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 399 af 11. september 1979, som  

 ændret senest ved lov nr. 581 af 19. december 1980, foretages følgende  

 ændringer:
 1. I § 7, litra n, indsættes som nyt 2. pkt.:
"Det samme gælder tilskud til delvis dækning af stigning i  

 boligudgift efter § 64b, stk. 1 og 2, og godtgørelse af flytteudgifter og  

 lignende efter § 64a, stk. 1, i lov om sanering." 2. Efter § 7C indsættes:
"§ 7D.
Tilskud til erhvervelse af boligandel i henhold til § 20a,  

 stk. 7, i lov om sanering medregnes ikke til modtagerens skattepligtige  

 indkomst.
I det omfang, indskud i en andelsboligforening er dækket af tilskud  

 efter § 20a, stk. 7, i lov om sanering, medregnes indskuddet ikke til  

 anskaffelsessummen ved opgørelsen af den skattepligtige fortjeneste ved  

 afståelse af den pågældende boligandel." 3. Efter § 14F indsættes:
"§ 14G.
Beløb, som ejeren af en udlejningsejendom indbetaler til  

 binding på en konto i Grundejernes Investeringsfond efter § 18a i lov om  

 midlertidig regulering af boligforholdene (boligreguleringsloven), fradrages  

 ved opgørelsen af den skattepligtige indkomst for det indkomstår, hvori  

 indbetalingen finder sted.
 Stk. 2.  Renter af en konto som nævnt i stk. 1  

 tilskrives kontoen og medregnes ved opgørelsen af den skattepligtige indkomst  

 for det indkomstår, hvori de udbetales.
Stk. 3.  Beløb, som udbetales fra en konto som nævnt i  

 stk. 1, skal medregnes ved opgørelsen af den skattepligtige indkomst for det  

 indkomstår, hvori beløbet udbetales.
Dette gælder dog ikke, i det omfang  

 indeståendet er beskattet hos en tidligere ejer af ejendommen efter reglen i  

 stk. 4 eller er beskattet efter reglen i stk. 5, 1. og 2. pkt.
Udbetaling af  

 beløb indbetalt eller tilskrevet som renter i et givet indkomstår kan først  

 foretages, når beløb indbetalt eller tilskrevet som renter i tidligere  

 indkomstår er udbetalt fuldt ud.
 Stk. 4.  Afstås den ejendom, hvortil den pågældende  

 konto er knyttet, skal kontoens indestående på afståelsestidspunktet  

 medregnes til den skattepligtige indkomst for det år, hvori afståelsen finder  

 sted, for så vidt indeståendet ikke er fremkommet gennem indbetalinger  

 foretaget af en tidligere ejer, gennem tilskrivning af renter i en tidligere  

 ejers besiddelsestid eller er beskattet efter reglen i stk. 5, 1. og 2. pkt.
Stk. 5.  Dør den skattepligtige, og skiftes boet i  

 umiddelbar forbindelse med dødsfaldet, skal kontoens indestående, for så vidt  

 det er indbetalt af afdøde eller er tilskrevet som renter i afdødes  

 besiddelsestid, medregnes i boets skattepligtige indkomst senest for det  

 indkomstår, hvori boets indkomstskattepligt ophører, såfremt ejendommen er  

 omfattet af skiftet.
Det samme gælder, hvor ejendommen som del af fællesboet  

 tilfalder ægtefællen, efter at der i umiddelbar forbindelse med dødsfaldet er  

 skiftet med enkelte arvinger.
Uanset bestemmelserne i 1. og 2. pkt. kan den  

 efterlevende ægtefælle vælge at indtræde i afdødes sted med hensyn til  

 anvendelsen af reglerne i stk. 1-4.
Stk. 6.  Tilfalder ejendommen ved den skattepligtiges  

 død en efterlevende ægtefælle som led i, at denne i umiddelbar forbindelse  

 med dødsfaldet overtager hele fællesboet til hensidden i uskiftet bo, eller  

 ved udlæg efter skiftelovens § 57, stk. 1, indtræder den efterlevende  

 ægtefælle i afdødes sted med hensyn til anvendelsen af reglerne i stk. 1-4.  

 Det samme gælder, hvis den efterlevende ægtefælle efter § 14A i lov om afgift  

 af arv og gave får udsættelse med pligten til at svare arveafgift af  

 arvebeholdningen, herunder af ejendommen.
Ved skifte af det uskiftede bo  

 gælder stk. 5. Ved ophør af udsættelse efter § 14A i lov om afgift af arv og  

 gave beskattes kontoens indestående hos ægtefællen, hvis udsættelsen ophører  

 i dennes levende live, og ellers i dennes bo i overensstemmelse med stk. 5.
 Stk. 7.  Ministeren for skatter og afgifter kan  

 fastsætte nærmere bestemmelser om, at Grundejernes Investeringsfond skal give  

 skattemyndighederne underretning om ind- og udbetalinger af beløb på  

 ejendommens konto efter boligreguleringslovens § 18a samt om kontoens  

 indestående ved ejendommens overdragelse.
§ 14H.
Har den skattepligtige indbetalt større beløb til binding efter  

 boligreguleringslovens § 18a, end han efter denne bestemmelse har været  

 berettiget til, foretages efterbeskatning af beløbet gennem forhøjelse af den  

 skattepligtige indkomst for det indkomstår, hvori det overskydende beløb er  

 indbetalt.
Det herved fremkomne skatteefterkrav forrentes med 5 pct. om året  

 fra udgangen af indbetalingsåret.
Det overskydende beløb tjener til sikring  

 af skatteefterkravet og kan ikke forlanges udbetalt, før dette krav er  

 fyldestgjort.
§ 14I.
Ved opgørelsen af den skattepligtige formue medregnes beløb, som  

 indestår på en konto som nævnt i boligreguleringslovens § 18a." § 2 I lov om midlertidig regulering af boligforholdene, jfr. lovbekendtgørelse  

 nr. 34 af 29. januar 1980, som ændret ved lov nr. 483 af 5. november 1980,  

 indsættes i kapitel IIIA efter § 22f:
"§ 22g.
Den, der med henblik på indbetaling til eller udbetaling fra  

 en konto efter § 18a over for Grundejernes Investeringsfond afgiver urigtig  

 skriftlig erklæring eller skriftligt bevidner noget, hvorom han ingen  

 kundskab har, straffes efter § 163 i borgerlig straffelov." § 3 Stk. 1.  § 1 har virkning fra og med 1. januar 1981.
 Stk. 2.  § 2 træder i kraft dagen efter bekendtgørelsen  

 i Lovtidende.
