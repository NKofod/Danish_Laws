Pressenævnets kendelse i sag nr. 12-70-00232 Resumé Klager  KirurgiRejser ApS  klagede over artiklerne Sælger farlige operationer til børn, Hasard med menneskeliv, Tjener kassen på operationer og Rejsebureau narrer alvorligt syge på ekstrabladet.dk og artiklen [Person] døde efter fedmeoperationer i Ekstra Bladet.
 Pressenævnets formand udtaler:
Klage over tilsidesættelse af 
god presseskik
 kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at afgørelsen er kommet frem til klageren, indbringes for Pressenævnet, jf. medieansvarsloven § 34, stk. 2.
 En 
anmodning
om genmæle
 skal sendes til redaktøren senest fire uger efter offentliggørelsen af de faktiske oplysninger, der ønskes imødegået, jf. medieansvarsloven § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet om det, jf. medieansvarsloven § 40, stk. 1.
 Klagen vedrører artikler bragt den 24.-27. januar 2012. Klager udbad sig ved e-mail af 20. februar 2012 journalistens kommentarer til et citat bragt den 25. januar 2012 (inden for fire uger efter offentliggørelsen). Da henvendelsen af 20. februar 2012 imidlertid hverken kan anses for en klage over tilsidesættelse af god presseskik eller en anmodning om genmæle, er klagefristen først afbrudt ved e-mailen af 14. marts 2012.
 Da klagen således først er indgivet til mediet efter udløbet af 4-ugers klagefristen, og mediet ikke har givet afkald på klagefristen, afvises klagen som for sen, jf. medieansvarslovens § 43, stk. 3. Det forhold, at klager ikke var bekendt med klagefristen, kan ikke føre til et andet resultat.
 KirurgiRejser ApS har klaget til Pressenævnet over artiklerne Sælger farlige operationer til børn og Hasard med menneskeliv af 24. januar, Tjener kassen på operationer af 25. januar og Rejsebureau narrer alvorligt syge af 27. januar 2012 på ekstrabladet.dk samt artiklen [Person] døde efter fedmeoperation bragti Ekstra Bladet den 25. januar 2012, idet selskabet mener, at god presseskik er tilsidesat.
 Klagen er modtaget i Pressenævnet 15. marts 2012.
KirurgiRejser ApS skrev ved e-mail af 20. februar 2012 følgende under emnet Vedr.
Sundhedsstyrelsen til Ekstra Bladets journalist:
 Jeg skriver i forbindelse med din artikel i Ekstra Bladet fra onsdag den 25. januar 2012, hvor du skriver følgende:
Tilsynschef Anne Mette Dons fra Sundhedsstyrelsen vil gerne advare folk mod at tage til Belgien med KirurgiRejser.
Sundhedsstyrelsen har tidligere haft kritisk fokus på KirurgiRejser, men selskabet har ikke tidligere udført sundhedsfarlig virksomhed. Sundhedsstyrelsen og Anne Mette Dons kender ikke noget til din påstand  hvad er din kommentar til det? Ved e-mail af 14. marts 2012 sendte KirurgiRejser ApS en længere redegørelse til Ekstra Bladets ansvarshavende redaktør under emnet Vedr.
Ekstra Bladets artikler om KirurgiRejser.
Af klagen fremgik afslutningsvis følgende:
 Jeg håber [Ekstra Bladets journalist] agter at kommentere mit indlæg, men forventer det ikke, da det ikke er medvirkende til salg af flere aviser.
Sluttelig vil jeg gøre opmærksom på, at KirurgiRejser ser meget alvorligt på disse artikler og håber at du har tid til at kigge nærmere på sagen. Avisens ansvarshavende redaktør besvarede samme dag klagen.
Af svaret fremgik følgende:
 Denne påstand blev første gang fremført over for [journalisten] 20. februar i en mail fra en af dine medarbejdere, [medarbejder].
 [Journalisten] ringede efterfølgende til Anne Marie Dons, der fortalte, at hun på ingen måde føler sig fejlciteret.
Jeg skal dog gøre dig opmærksom på, at fristen for at klage til Pressenævnet for længst er passeret, da denne frist er 4 uger, og selv hvis vi betragter KirurgiRejsers henvendelse af 20. februar, som et krav om genmæle, er det for sent. KirurgiRejser ApS har til støtte for klagen anført, at det hele tiden har været selskabets hensigt at klage, men at det først nu er gået op for dem, at klagefristen er fire uger.
Selskaber har videre anført, at det er en sag af særlig grov karakter, som har haft massive omkostninger for selskabet, og man håber derfor, at der kan ses gennem fingre med klagefristen.
 Pressenævnets formand udtaler:
Klage over tilsidesættelse af god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at afgørelsen er kommet frem til klageren, indbringes for Pressenævnet, jf. medieansvarsloven § 34, stk. 2.
 En anmodningom genmæle skal sendes til redaktøren senest fire uger efter offentliggørelsen af de faktiske oplysninger, der ønskes imødegået, jf. medieansvarsloven § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet om det, jf. medieansvarsloven § 40, stk. 1.
 Klagen vedrører artikler bragt den 24.-27. januar 2012. Klager udbad sig ved e-mail af 20. februar 2012 journalistens kommentarer til et citat bragt den 25. januar 2012 (inden for fire uger efter offentliggørelsen). Da henvendelsen af 20. februar 2012 imidlertid hverken kan anses for en klage over tilsidesættelse af god presseskik eller en anmodning om genmæle, er klagefristen først afbrudt ved e-mailen af 14. marts 2012.
 Da klagen således først er indgivet til mediet efter udløbet af 4-ugers klagefristen, og mediet ikke har givet afkald på klagefristen, afvises klagen som for sen, jf. medieansvarslovens § 43, stk. 3. Det forhold, at klager ikke var bekendt med klagefristen, kan ikke føre til et andet resultat.
