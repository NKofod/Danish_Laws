Nr LSF 152 Forslag til Lov om ændring af lov om kiropraktorer m.v.
Fremsat af Kirsten Jacobsen (FP) Kim Behnke (FP) Aage Brusgaard (FP) Køpke  

 Christensen (FP) Pia Kjærsgård (FP) den 10. december 1992 Vedtaget ved tredjebehandling den 17. juni 1993 Lov nr. 502 af 30/06/1993 § 1 I lov nr. 415 af 6. juni 1991 om kiropraktorer m.v. foretages følgende  

 ændringer:
 1. I § 7, stk. 2, ændres »Sundhedsministeren«  

 til: »Sundhedsstyrelsen«.
 2. § 7, stk. 3, ophæves.
§ 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov nr. 415 af 6. juni 1991 om kiropraktorer m.v. foretages følgende  

 ændringer:
 1. I § 7, stk. 2, indsættes efter 1. pkt. som nyt punktum:
»Sundhedsministeren kan dog ikke fastsætte regler, der begrænser  

 kiropraktorers virksomhedsområde for så vidt angår patientens alder.« 2. § 7, stk. 3, ophæves.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Lovforslaget går ud på at sikre, at sundhedsministeren ikke kan begrænse  

 kiropraktorers ret til behandling, heller ikke for spædbørn fra 0-1 år.
Som  

 det fremgår af Sundhedsudvalgets betænkning af 16. maj 1991 over L 95,  

 Forslag til lov om kiropraktorer m.v. (folketingsåret 1990-91 (2. samling),  

 se Folketingstidende 1990-91 (2. samling), forhandlingerne, sp. 1110, 1904,  

 6559 og 7184, tillæg A, sp. 2179, tillæg B, sp. 765 og tillæg C, sp. 767),  

 har der ikke været tilfælde af skader ved kiropraktorbehandling af denne  

 patientgruppe.
Autorisation af kiropraktorer vil også i sig selv indebære et  

 tilsyn med kiropraktorers virksomhed.
Det understreges også i betænkningen,  

 at kiropraktorers virksomhed hidtil har været udøvet fuldt forsvarligt.
Sundhedsministeriets hidtidige holdning til autorisation af kiropraktorer  

 er mere politisk bestemt end sundhedsbestemt.
Derfor er det ikke rimeligt, at  

 Sundhedsministeriet skal kunne kræve begrænsninger i kiropraktorernes adgang  

 til selv både at diagnosticere og behandle alle grupper.
Da der ikke er frit  

 lægevalg, vil et krav om, at en læge skal acceptere behandlingen, komme til  

 at virke som en indskrænkning til skade for denne patientgruppe.
Specielt  

 spædbørnskolik kan efter kiropraktorbehandling mindskes på en effektiv og  

 skånsom måde.
Der henvises i øvrigt til henvendelse af 5. oktober 1992 til  

 Sundhedsudvalget fra Dansk Kiropraktiker-Forening, hvoraf det blandt andet  

 fremgår, at antallet af behandlede børn under 1 år i 1990 udgjorde 1.875 og i  

 1992 369. Henvendelsen er optrykt som bilag til lovforslaget.
Bilag DANSK KIROPRAKTOR-FORENING H.
C.
Andersens Boulevard 7 1553 København V.
Folketingets Sundhedsudvalg Christiansborg 1240 København K København, den 5. oktober 1992 I fortsættelse af Dansk Kiropraktor-Forenings skrivelse af 8. april 1992  

 til Folketingets Sundhedsudvalg skal foreningen herved påny opfordre til, at  

 Folketinget snarest tager bestemmelsen i kiropraktorlovens § 7, stk. 3, op  

 til revision.
 Et af foreningen udarbejdet notat vedlægges.
Ved venlig hilsen Jens Jacobsen Notat vedrørende behandling hos kiropraktorer af børn under 1 år 1. Folketinget vedtog den 30. maj 1991 det af sundhedsministeren fremsatte  

 forslag til lov om kiropraktorer m.v.
Loven trådte i kraft den 1. janaur  

 1992.
Under den afsluttende del af behandlingen i Folketinget af lovforslaget  

 blev indføjet følgende bestemmelse: »§ 7, stk. 3. En kiropraktor må  

 behandle børn under 1 år, når barnets læge skriftligt har afgivet erklæring  

 om, at barnet ikke har sygdomme eller sygdomstilstande, der kontraindicerer  

 behandling hos en kiropraktor.« I bemærkningerne til ændringsforslaget blev anført følgende:  

 »Ændringsforslaget er stillet for at sikre, at der fortsat vil være  

 adgang til kiropraktorbehandling for børn under 1 år i overensstemmelse med  

 flertallets (Socialdemokratiet, Socialistisk Folkeparti, Fremskridtspartiet,  

 Centrum-Demokraterne, Kristeligt Folkeparti) udtalelse i udvalgets betænkning  

 afgivet den 16. maj 1991.« 2. Inden lovens ikrafttræden udsendte Sundhedsstyrelsen en vejledning om  

 kiropraktorloven, herunder om anvendelse af lovens § 7, stk. 3.
 I slutningen af februar måned 1992 meddelte Praktiserende Lægers  

 Organisation organisationens medlemmer, at man frarådede de praktiserende  

 læger at udfærdige den særlige erklæring, indtil en række spørgsmål forelå  

 afklarede.
 Som følge heraf udsendte Sundhedsstyrelsen en redegørelse af 25. marts  

 1992 vedrørende lægers ansvar ved udfærdigelse af erklæring om, at et barn  

 ikke har sygdomme eller sygdomstilstande, som kontraindicerer behandling hos  

 kiropraktor.
I redegørelsen klargjorde Sundhedsstyrelsen for ansvarsfordelingen mellem  

 læger og kiropraktorer ved anvendelsen af kiropraktorlovens § 7, stk. 3. I  

 redegørelsen blev det bl.a. anført, at det var sundhedsstyrelsens opfattelse,  

 at særlig undersøgelse af spædbørn med henblik på kiropraktorbehandling ikke  

 skulle være nødvendig, såfremt lægen ikke har mistanke om særlige forhold, og  

 barnet er i god trivsel.
Sundhedsstyrelsen understregede endvidere, at  

 kiropraktoren som autoriseret medicinalperson har et selvstændigt ansvar for  

 sin virksomhed.
Sundhedsstyrelsen præciserede, at får en kiropraktor et barn  

 under 1 år til behandling, har kiropraktoren et selvstændigt ansvar for, at  

 barnet ikke har sygdomme, der kontraindicerer kiropraktisk behandling.  

 Sundhedsstyrelsen understregede endeligt i redegørelsen, at lægens ansvar ved  

 udfærdigelse af en erklæring alene vil være at undersøge barnet med henblik  

 på konstatering af, om der foreligger umiddelbart sygelige tilstande, som  

 kontraindicerer dette.
3. Læge Ole Svendsen, formand for Praktiserende Lægers Organisation,  

 udtalte herefter den 5. april 1992 til Berlingske Tidende, at han ønskede en  

 klar fordeling af ansvaret.
Enten ved at Folketinget forbød kiropraktorer at  

 behandle børn under 1 år eller ved at afskaffe reglen om, at læger skal  

 skrive under på, at børnene er raske.
 4. Dansk Kiropraktor-Forening har løbende registreret udviklingen med  

 hensyn til behandling af børn under 1 år.
 Den foretagne undersøgelse bygger på indberetninger fra 107 klinikker.  

 Undersøgelsen vedrører de første 8 måneder i 1990, 1991 og 1992.
Klinikkerne behandlede i 1990: 1875 børn 1991: 1452 børn 1992: 369 børn Undersøgelsen viser for det første, at presseomtalen i 1991 i forbindelse  

 med lovens vedtagelse allerede på daværende tidspunkt gav et fald i antallet  

 af børn under 1 år, behandlet hos kiropraktor.
 For det andet at antallet af spædbørn hos kiropraktorerne i 1992 er faldet  

 med 75 pct. i forhold til 1991 og 80 pct. i forhold til 1990.
 Undersøgelsen viser også, at mens der for de første 4 måneder af 1992 blev  

 behandlet 205 børn, var tallet 164 for de seneste 4 måneder.  

 Sundhedsstyrelsens redegørelse af 25. marts 1992 ses derfor ikke at have haft  

 nogen indflydelse på lægernes adfærd.
 5. De oplysninger, Dansk Kiropraktor-Forening modtager fra medlemmerne,  

 viser, at langt de fleste praktiserende læger nægter at udstede  

 kiropraktorerklæringen, og at de generelt som begrundelse henviser til, at  

 deres organisation har frarådet dem at udstede erklæringen.
Foreningen er samtidig blevet orienteret om eksempler, hvor praktiserende  

 læge for at undgå at udstede erklæring - har indlagt eller tilbudt at indlægge barnet på børneafdeling, - har tilbudt udearbejdende mor rekreationsophold, - har henvist barnet til fysioterapeut med henblik på manuel behandling, - har ordineret mylicondråber, selvom det efter Sundhedsstyrelsens  

 opfattelse ikke foreligger veldokumenteret, at mylicondråber har nogen effekt  

 på kolik.
Det skal samtidig bemærkes, at ikke-autoriserede behandlere i henhold til  

 lægelovens kvaksalveribestemmelse fortsat kan behandle spædbørn.
Dette har  

 medført, at zoneterapeuter over for omverdenen er begyndt at reklamere for  

 zoneterapiens gavnlige effekt over for kolikbørn.
 6. Dansk Kiropraktor-Forening må således konstatere, at der kun synes at  

 være meget lille sandsynlighed for, at de praktiserende læger som profession  

 vil medvirke til, at bestemmelsen i lovens § 7, stk. 3, kan fungere efter sin  

 hensigt.
I sin redegørelse af 25. marts 1992 anførte sundhedsstyrelsen:  

 »Kiropraktorerne har gennem en række år behandlet mange tusinde spædbørn  

 til forældrenes tilfredshed, og det må konstateres, at behandlingen ikke har  

 givet anledning til indberetning om bivirkninger eller komplikationer, der  

 indebærer en særlig risiko for børnene.« I et svar til en læge har Sundhedsstyrelsen endvidere i Ugeskrift for  

 Læger i august 1992 bl.a. anført følgende:
»Sundhedsstyrelsen kan ikke tvinge læger til at medvirke til, at  

 kolikbørn kan modtage kiropraktorbehandling.
Sundhedsstyrelsen skal  

 imidlertid udtale, at der ikke foreligger oplysninger, der tyder på, at  

 kiropraktorerne ved den behandling, der gives kolikbørn, udsætter disse for  

 nogen dokumenteret risiko.
I øvrigt kan det diskuteres, om spædbarnskolik,  

 hvis man ser på de sociale konsekvenser, er en helt godartet lidelse.
Man kan  

 nævne, at den hyppigste dødsårsag blandt kolikbørn skyldes vold i form af  

 ruskeskader, som er væsentlig større end hos andre børn i samme alder.« 7. Dansk Kiropraktor-Forening skal på baggrund af ovenstående opfordre  

 til, at Folketinget snarest tager bestemmelsen i lovens § 7, stk. 3, op til  

 revision.
Efter 2. behandling den 11. juni 1993 § 1 I lov nr. 415 af 6. juni 1991 om kiropraktorer m.v. foretages følgende  

 ændringer:
 1. I § 7, stk. 2, ændres »Sundhedsministeren«  

 til: »Sundhedsstyrelsen«.
 2. § 7, stk. 3, ophæves.
§ 2 Loven træder i kraft ved bekendtgørelsen i Lovtidende.
