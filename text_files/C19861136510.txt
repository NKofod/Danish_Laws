 I direktoratet for kriminalforsorgens cirkulære af 26. august 1983 om  

 iværksættelse af udståelse af frihedsstraf eller forvaring m.v., kap. 1, er  

 der fastsat nærmere regler om anmeldelse til direktoratet for  

 kriminalforsorgen af personer, der skal udstå fængselsstraf.
 Anmeldelsen danner grundlag for direktoratets afgørelse om  

 anbringelsessted.
 I den forbindelse henledes opmærksomheden på, at oplysninger, der kan have  

 betydning for denne afgørelse, bør anføres på blanket 1 i  

 anmeldelsesformularsættet (D.f.k. 27).
 Man anmoder navnlig om, at direktoratet oplyses om domfældtes - eventuelt  

 formodede - tilknytning til bestemte grupper el.lign. så som rockere eller  

 supporters hertil, eller om domfældtes eventuelle konflikt med eller særlig  

 tilknytning til meddomfældte m.v., når konflikten eller tilknytningen er af  

 en sådan karakter, at den må tillægges betydning for domfældtes forhold under  

 strafudståelsen.
 Der gives herved direktoratet grundlag for i videst muligt omfang at tage  

 hensyn hertil ved afgørelsen om anbringelsessted.
 Har domfældte været varetægtsfængslet under sagens behandling, henledes  

 opmærksomheden på, at arresthusets påtegningsmuligheder på bagsiden af  

 blanket 8 i formularsættet bør udnyttes til at give direktoratet det bedst  

 mulige grundlag for afgørelsen om anbringelsesstedet, herunder oplysning om  

 domfældtes eventuelle ønske om at fuldbyrde straffen på en bestemt anstalt.
 E.B.
E.
Steiner (Til politiet, Københavns fængsler og arresthusene).
