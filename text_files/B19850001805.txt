 I medfør af §§ 6, 45, stk. 3 og 4, og 83, stk. 3 og 5, i lov om  

 miljøbeskyttelse jfr. lovbekendtgørelse nr. 663 af 16. december 1982, som  

 ændret ved lov nr. 250 af 23. maj 1984, fastsættes følgende:
 § 1.  Ved opdræt af fisk i fersk- og saltvand må alene  

 anvendes fodertyper, der er omfattet af bilaget til denne bekendtgørelse.
 Stk. 2.  Miljøstyrelsen kan ændre bekendtgørelsens  

 bilag.
 § 2.  Miljøstyrelsen kan i særlige tilfælde og på  

 nærmere vilkår tillade, at bestemmelserne i § 1 fraviges, når dette sker som  

 led i gennemførelsen af:
 Stk. 2.  Ansøgning om tilladelse efter stk. 1 indsendes  

 til amtsrådet, der videresender sagen til miljøstyrelsen ledsaget af en  

 erklæring.
 Stk. 3.  Miljøstyrelsens afgørelse efter stk. 1 kan ikke  

 indbringes for højere administrativ myndighed.
 § 3.  Med bøde straffes den, der overtræder  

 bestemmelserne i § 1 eller overtræder vilkår i en tilladelse efter § 2, stk.  

 1.
 Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er:
 Stk. 3.  For overtrædelser, der begås af aktieselskaber  

 eller lignende, kan der pålægges selskabet som sådant bødeansvar.
 Stk. 4.  Udbyttet af en handling, der er strafbar efter  

 denne bekendtgørelse, kan konfiskeres efter straffelovens bestemmelser herom.
 § 4.  Tilsyn med bekendtgørelsens overholdelse føres  

 af den myndighed, der i medfør af reglerne i lov om miljøbeskyttelse fører  

 tilsyn med brugenes drift.
 § 5.  Bekendtgørelsen træder i kraft den 1. marts  

 1985.
 Stk. 2.  Hvor der inden bekendtgørelsens ikrafttræden  

 lovligt er blevet iværksat en produktion af et kvantum sættefisk eller  

 portionsfisk på grundlag af yngel, forfodret med andre fodertyper end de af  

 bilaget omfattede, kan dette kvantum fisk færdiggøres med disse fodertyper.
