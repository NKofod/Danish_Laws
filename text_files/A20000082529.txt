 Bekendtgørelse af lov om  

 dyrlægegerning m.v.
 Herved  bekendtgøres lov om veterinærvæsenet samt om  

 udøvelse af dyrlægegerning, jf. lovbekendtgørelse nr. 492  

 af 28. juni 1990 med de ændringer, der følger af lov nr. 171 af  

 16. marts 1994, lov nr. 403 af 10. juni 1997 og lov nr. 936 af 20. december  

 1999.
Kapitel I Anvendelsesområde § 1. Loven omfatter retten til at udøve  

 dyrlægegerning, dyrlægers rettigheder og pligter samt Det  

 Veterinære Sundhedsråd.
Kapitel II Det veterinære sundhedsråd § 2. Det veterinære sundhedsråd  

 består af veterinærdirektøren og 5 andre medlemmer.
 Stk. 2. De 5 medlemmer beskikkes af kongen for 6 år  

 ad gangen.
Stk. 3. 3 af medlemmerne skal være lærere ved  

 Den kgl.
Veterinær- og Landbohøjskole og have særlig  

 indsigt enten i medicinske eller kirurgiske sygdomme (herunder  

 fødselshjælp), veterinær retsmedicin, patologisk anatomi  

 eller farmakologi. 2 af medlemmerne skal være praktiserende  

 dyrlæger.
 Stk. 4. Såfremt en sags behandling  

 forudsætter en særlig sagkundskab, som rådets medlemmer  

 ikke i tilstrækkeligt omfang er i besiddelse af, kan rådet  

 indhente udtalelser fra særligt sagkyndige eller tilkalde sådanne  

 til at deltage i sagens behandling.
 Stk. 5. Ministeren for fødevarer, landbrug og  

 fiskeri fastsætter regler om udnævnelse af formand og  

 næstformand for rådet, indstilling af medlemmer til dette og  

 disses afgang m.m. og kan fastsætte regler om rådets  

 forretningsgang.
§ 3. Det veterinære sundhedsråd  

 afgiver udtalelser om veterinære spørgsmål på  

 begæring af en offentlig myndighed eller af parter i straffesager og  

 borgerlige sager, hvorunder sådanne spørgsmål  

 opstår.
For de i borgerlige sager afgivne udtalelser er rådet  

 berettiget til at opkræve afgifter, hvis størrelse  

 fastsættes af ministeren for fødevarer, landbrug og fiskeri.
 Stk. 2. Rådet skal være rådgivende for  

 ministeren for fødevarer, landbrug og fiskeri i sager af principiel  

 karakter vedrørende forhold af veterinær betydning.
 Stk. 3. Rådet er berettiget til at afkræve  

 dyrlæger oplysninger af betydning for rådets afgørelse af  

 forelagte sager.
 Stk. 4. Rådet skal følge udviklingen i  

 Danmark og i fornødent omfang i andre lande med hensyn til anvendelsen  

 af lægemidler til veterinær brug og skal fremsætte forslag  

 om de efter rådets skøn fornødne ændringer i  

 udvalget af sådanne lægemidler i den til enhver tid  

 gældende farmakope.
Kapitel III Dyrlægernes rettigheder § 4. Ved dyrlægegerning  

 forstås a)	at tage et dyr under behandling, når der er grund til at  

 antage, at dyret eller den besætning, hvortil det hører, lider  

 af en smitsom sygdom, hvorom anmeldelse skal indgives i henhold til  

 lovgivningen om smitsomme sygdomme hos husdyrene, b)	at tage andenmands dyr under behandling for nogen anden sygdom, til  

 hvis behandling der kræves veterinær indsigt, c)	at tage dyr under behandling under anvendelse af lægemidler,  

 der efter apotekerlovgivningen kun må udleveres mod recept, d)	at udøve veterinær levnedsmiddelkontrol og  

 veterinært levnedsmiddeltilsyn i henhold til den til enhver tid  

 gældende lovgivning herom og e)	at udøve anden virksomhed, ved hvilken udnyttelsen af den  

 veterinære uddannelse er det væsentlige.
 Stk. 2. Ret til at udøve dyrlægegerning og  

 betegne sig som dyrlæge har kun den, der har modtaget autorisation som  

 dyrlæge i henhold til § 5, stk. 1 eller 2, eller som har adgang til at  

 udøve dyrlægegerning i henhold til bestemmelser fastsat i  

 medfør af § 5, stk. 4.
 Stk. 3. Såfremt behovet for  

 dyrlægehjælp ikke kan fyldestgøres af autoriserede  

 dyrlæger, kan ministeren for fødevarer, landbrug og fiskeri  

 meddele veterinærstuderende, der opfylder nærmere fastsatte  

 studiekrav, midlertidig tilladelse til at bistå autoriserede  

 dyrlæger under udøvelse af dyrlægegerning.
Stk. 4. Ministeren for fødevarer, landbrug og  

 fiskeri kan fastsætte bestemmelser, der åbner mulighed for, at  

 personer, der ikke er uddannet som dyrlæge, yder autoriserede  

 dyrlæger assistance under disses udøvelse af  

 dyrlægegerning, der omfattes af bestemmelserne i stk. 1, litra b, c, d  

 og e.
Ministeren fastsætter i det omfang, han anser det for  

 nødvendigt, bestemmelser om, hvilke uddannelseskrav de  

 pågældende skal opfylde.
Ministeren kan bestemme, hvilken faglig  

 betegnelse sådanne personer må anvende, samt at en således  

 fastsat betegnelse kun må anvendes af personer, der har  

 gennemgået den uddannelse og bestået den prøve, som  

 ministeren har foreskrevet.
§ 5. Ministeren for fødevarer, landbrug og  

 fiskeri meddeler efter begæring autorisation som dyrlæge til den,  

 der har bestået veterinæreksamen ved Den kgl.
Veterinær- og  

 Landbohøjskole.
Stk. 2. Ministeren for fødevarer, landbrug og  

 fiskeri kan meddele personer, der i udlandet har gennemgået en  

 uddannelse, som kan sidestilles med den i stk. 1 nævnte uddannelse,  

 autorisation som dyrlæge her i landet.
Autorisationen kan gøres  

 betinget af, at den pågældende forinden har fulgt undervisningen  

 i visse fag ved Den kgl.
Veterinær- og Landbohøjskole og  

 eventuelt aflagt prøve i disse fag.
I autorisationen kan  

 fastsættes begrænsninger i de pågældendes  

 udøvelse af dyrlægegerning, ligesom den kan  

 tidsbegrænses.
 Stk. 3. Den der autoriseres som dyrlæge i  

 medfør af stk. 1 eller 2 skal beherske det danske, svenske eller  

 norske sprog samt aflægge et dyrlægeløfte, hvis ordlyd  

 fastsættes af ministeren for fødevarer, landbrug og fiskeri.
 Stk. 4. Ministeren for fødevarer, landbrug og  

 fiskeri kan fastsætte sådanne bestemmelser om udøvelse af  

 dyrlægegerning her i landet, som er nødvendige til  

 gennemførelse af overenskomster om fælles nordisk arbejdsmarked  

 for dyrlæger og direktiver vedtaget af De europæiske  

 Fællesskaber.
Stk. 5. Ministeren for fødevarer, landbrug og  

 fiskeri kan efter erklæring fra Det veterinære sundhedsråd  

 og retslægerådet nægte at meddele en dyrlæge  

 autorisation, såfremt den pågældende må antages at  

 være uegnet til at udøve dyrlægegerning på grund af  

 varig eller med mellemrum indtrædende mangelfuld sjælstilstand,  

 hvad enten denne skyldes sindssygdom, anden sjælelig svækkelse  

 eller misbrug af alkohol, euforiserende stoffer og lign.
Autorisation kan  

 endvidere nægtes under de i straffelovens § 78, stk. 2, nævnte  

 omstændigheder.
 Stk. 6. Ministeren for fødevarer, landbrug og  

 fiskeri fastsætter nærmere regler om fremgangsmåden ved  

 meddelelse af autorisation.
 Stk. 7. Ministeren for fødevarer, landbrug og  

 fiskeri offentliggør navnene på dyrlæger, der  

 autoriseres.
§ 6. En dyrlæge må ikke uden  

 særlig tilladelse betegne sig som specialist.
En sådan tilladelse  

 meddeles af ministeren for fødevarer, landbrug og fiskeri efter  

 indstilling fra et i medfør af stk. 3 nedsat  

 specialistnævn.
 Stk. 2. Ministeren for fødevarer, landbrug og  

 fiskeri afgør på grundlag af indstilling herom fra et  

 nævn, jf. stk. 3, inden for hvilke grene af dyrlægernes  

 arbejdsområde en dyrlæge kan opnå tilladelse til at betegne  

 sig som specialist, og fastsætter de nærmere betingelser,  

 hvorunder en sådan tilladelse kan opnås.
Stk. 3. På ministeren for fødevarer,  

 landbrug og fiskeris foranstaltning nedsættes i hvert enkelt  

 tilfælde et specialistnævn bestående af 4 medlemmer, hvoraf  

 2 udpeges af Den kgl.
Veterinær- og Landbohøjskole og 2 af Den  

 danske Dyrlægeforening.
Kapitel IV Dyrlægers pligter og besætningsejeres eller  

 deres repræsentanters anvendelse af receptpligtige lægemidler  

 m.m.
 § 7. En autoriseret dyrlæge er under  

 udøvelsen af sin gerning forpligtet til at vise omhu og  

 samvittighedsfuldhed.
Stk. 2. Enhver praktiserende dyrlæge er forpligtet  

 til på begæring at yde den første fornødne  

 hjælp til alvorligt tilskadekomne dyr eller dyr med smertevoldende  

 sygdomme eller fødselshindringer, når hurtig hjælp efter  

 de foreliggende oplysninger må anses for nødvendig.
Har  

 dyrlægen gyldigt forfald, eller kan rettidig hjælp ydes af en  

 anden, som efter forholdene er nærmere dertil, er dyrlægen dog  

 fritaget for den omhandlede forpligtelse.
 Stk. 3. Enhver praktiserende dyrlæge har inden for  

 det område, hvor han har sit sædvanlige klientel, pligt til at  

 påtage sig veterinært arbejde som et led i offentlig  

 bekæmpelse af smitsomme sygdomme hos husdyrene.
Stk. 4. Enhver autoriseret dyrlæge skal afgive de  

 indberetninger og anmeldelser, som ministeren for fødevarer, landbrug  

 og fiskeri afkræver den pågældende med henblik på  

 konstatering og bekæmpelse af sygdomme hos husdyrene samt  

 vedrørende den veterinære levnedsmiddelkontrol og det  

 veterinære levnedsmiddeltilsyn.
Endvidere skal den  

 pågældende på forlangende give ministeren for  

 fødevarer, landbrug og fiskeri enhver oplysning om forhold i  

 forbindelse med den pågældendes udøvelse af  

 dyrlægegerning.
Ministeren for fødevarer, landbrug og fiskeri  

 kan fastsætte regler for, i hvilket omfang og på hvilken  

 måde dyrlæger af hensyn til indberetnings- og anmeldepligten skal  

 føre ordnede optegnelser over visse dele af deres virksomhed.
 Stk. 5. Dyrlæger skal føre optegnelser over  

 anvendte, ordinerede og udleverede receptpligtige lægemidler, som skal  

 stilles til rådighed for eller indberettes til den myndighed og  

 på den måde, som ministeren fastsætter.
 Stk. 6. Det påhviler en autoriseret dyrlæge  

 at basere indberetninger, attester og udtalelser på en omhyggelig  

 undersøgelse af grundlaget herfor.
 Stk. 7. Ministeren kan føre et register over  

 autoriserede dyrlæger og kan fastsætte nærmere regler om  

 registeret og dyrlægers indberetning til registeret.
Stk. 8. Ministeren kan oprette et register, der  

 indeholder oplysninger om anvendte, ordinerede og udleverede receptpligtige  

 lægemidler.
Registeret kan endvidere indeholde oplysninger om  

 køb og salg af tilsætningsstoffer til foderstoffer og  

 foderlægemidler.
Ministeren kan fastsætte regler om registerets  

 drift, herunder om dyrlægers indberetning af oplysninger til  

 registeret, om begrænsninger i adgangen til at få oplysninger fra  

 registeret, samt om opkrævning af gebyrer i forbindelse med træk  

 af oplysninger fra registeret.
§ 7 a.
En dyrlæge må kun udlevere  

 eller ordinere receptpligtige lægemidler til behandling af  

 sygdomstilfælde hos dyr, når han selv har stillet en diagnose for  

 sygdommen.
Diagnosen skal være stillet 1)	efter en faglig forsvarlig klinisk undersøgelse, som  

 dyrlægen personligt har foretaget af det eller de syge dyr, eller 2)	efter at dyrlægen har undersøgt materiale fra det eller  

 de syge dyr eller ladet materialet undersøge på et statsligt  

 eller andet dertil af Ministeriet for Fødevarer, Landbrug og Fiskeri  

 godkendt laboratorium, jf. dog stk. 3, eller 3)	efter at dyrlægen har gennemgået sygdommens symptomer og  

 forløb med besætningsejeren eller den, der på dennes vegne  

 tager vare på dyrene, jf. dog stk. 3.
Stk. 2. Uanset bestemmelsen i stk. 1 kan vacciner og sera  

 til forebyggelse af infektionssygdomme samt drægtighedsforebyggende  

 lægemidler dog anvendes, udleveres eller ordineres uden, at der forud  

 er konstateret sygdom på betingelse af, at dyrlægen har et  

 sådant kendskab til dyrets eller dyrenes helbredstilstand, at det er  

 fuldt forsvarligt at indgive lægemidlet til dyret eller dyrene.  

 Antiparasitære lægemidler kan i helt særlige  

 tilfælde, hvor der er en veterinærfaglig begrundelse herfor,  

 anvendes, ordineres og udleveres uden forudgående konstateret  

 parasitbelastning.
Dyrlægen skal i disse tilfælde føre  

 optegnelser, der begrunder en sådan anvendelse, ordination eller  

 udlevering.
Optegnelserne skal opbevares i mindst 2 år.
 Stk. 3. I de i stk. 1, nr. 2 og 3, nævnte  

 tilfælde er det en betingelse, at dyrlægen har et sådant  

 kendskab til helbredstilstanden i besætningen og til  

 besætningsejeren eller den, der på dennes vegne tager vare  

 på besætningen, at det er fagligt forsvarligt at stille diagnosen  

 på dette grundlag.
Stk. 4. Uanset stk. 1 må en dyrlæge ikke,  

 medmindre andet følger af regler, der fastsættes af ministeren  

 for fødevarer, landbrug og fiskeri, udlevere eller ordinere  

 receptpligtige lægemidler til besætningsejerens eller dennes  

 repræsentants efterbehandling af voksent kvæg.
Indgår en  

 besætningsejer eller dennes repræsentant en skriftlig aftale, jf.  

 stk. 8, med en dyrlæge om sundhedsrådgivning i en besætning  

 af voksent kvæg, kan dyrlægen dog udlevere eller ordinere  

 receptpligtige lægemidler til besætningsejerens eller dennes  

 repræsentants efterbehandling af dyrene under forudsætning af, at  

 dyrlægen har stillet diagnose for og påbegyndt behandling af det  

 enkelte dyr.
Ved anvendelsen af receptpligtige lægemidler i  

 besætningen skal besætningsejeren eller dennes repræsentant  

 nøje følge dyrlægens instruktioner.
Stk. 5. Indgår en besætningsejer eller dennes  

 repræsentant en skriftlig aftale, jf. stk. 8, med en dyrlæge om  

 sundhedsrådgivning i en svinebesætning eller en besætning  

 af kalve indtil 1 år, kan dyrlægen ordinere eller udlevere  

 receptpligtige lægemidler til besætningsejerens eller dennes  

 repræsentants behandling af dyr i besætningen, som må  

 forventes at blive angrebet af en sygdom, som dyrlægen allerede har  

 diagnosticeret i besætningen, jf. stk. 1. Dyrlægen skal over for  

 besætningsejeren eller dennes repræsentant nøje beskrive  

 de kliniske symptomer, som skal være konstateret, før behandling  

 påbegyndes.
Ved anvendelsen af receptpligtige lægemidler i  

 besætningen skal besætningsejeren eller dennes repræsentant  

 nøje følge dyrlægens instruktioner.
Stk. 6. Til brug for fjerkræbesætninger, der  

 er omfattet af en af ministeren for fødevarer, landbrug og fiskeri  

 fastsat sundhedskontrol, kan en dyrlæge ordinere eller udlevere  

 receptpligtige lægemidler til besætningsejerens eller dennes  

 repræsentants behandling af dyr, som må forventes at blive  

 angrebet af en sygdom, som dyrlægen allerede har diagnosticeret i  

 besætningen, jf. stk. 1. Dyrlægen skal over for  

 besætningsejeren eller dennes repræsentant nøje beskrive  

 de kliniske symptomer, som skal være konstateret, før behandling  

 påbegyndes.
Ved anvendelsen af receptpligtige lægemidler i  

 besætningen skal besætningsejeren eller dennes repræsentant  

 nøje følge dyrlægens instruktioner.
 Stk. 7. Ministeren for fødevarer, landbrug og  

 fiskeri kan fastsætte regler om anmeldelse af indgåede  

 sundhedsrådgivningsaftaler.
Stk. 8. Ministeren for fødevarer, landbrug og  

 fiskeri fastsætter nærmere regler for dyrlægers udlevering  

 og ordinering af receptpligtige lægemidler, jf. stk. 1-6 og § 4, og for  

 indholdet af aftaler om sundhedsrådgivning.
Ministeren for  

 fødevarer, landbrug og fiskeri kan fastsætte særlige  

 regler for udlevering og ordinering af receptpligtige lægemidler til  

 dyr, der ikke anvendes til konsum.
 Stk. 9. Ministeren for fødevarer, landbrug og  

 fiskeri kan fastsætte regler om, at bestemmelserne i stk. 1-8  

 tilsvarende kan finde anvendelse for veterinære lægemidler, der i  

 henhold til lægemiddel- eller apotekerlovgivningen kun må  

 udleveres efter udleveringsforskrift fra en dyrlæge.
Stk. 10. Ministeren for fødevarer, landbrug og  

 fiskeri kan fastsætte bestemmelser om, at en dyrlæge i en  

 besætning af andre dyr omfattet af en skriftlig  

 sundhedsrådgivningsaftale, jf. stk. 8, kan ordinere eller udlevere  

 receptpligtige lægemidler til besætningsejerens eller dennes  

 repræsentants behandling af dyr i besætningen, som må  

 forventes at blive angrebet af en sygdom, som dyrlægen allerede har  

 diagnosticeret i besætningen, jf. stk. 1. Dyrlægen skal over for  

 besætningsejeren eller dennes repræsentant nøje beskrive  

 de kliniske symptomer, som skal være konstateret, før behandling  

 påbegyndes.
Ved anvendelsen af receptpligtige lægemidler i  

 besætningen skal besætningsejeren eller dennes repræsentant  

 nøje følge dyrlægens instruktioner.
Bestemmelser fastsat  

 efter stk. 7-9 finder tilsvarende anvendelse.
§ 7 b.
For at forebygge forekomsten af  

 uønskede rester af lægemidler og andre biologisk virksomme  

 stoffer samt bestanddele eller omsætningsprodukter fra sådanne  

 stoffer i levnedsmidler af animalsk oprindelse kan ministeren for  

 fødevarer, landbrug og fiskeri efter forhandling med  

 miljøministeren fastsætte regler om og herunder begrænse  

 eller helt forbyde anvendelsen af bestemte arter af sådanne stoffer i  

 forebyggende eller helbredende øjemed til husdyr.
Der kan endvidere  

 fastsættes bestemmelser om, at husdyr, der er behandlet med, har  

 indtaget eller optaget lægemidler eller andre biologisk virksomme  

 stoffer, ikke må fjernes fra besætningen, og at produkter, der  

 hidrører fra disse husdyr, ikke må anvendes til  

 menneskeføde eller foder.
I reglerne kan fastsættes de  

 fornødne bestemmelser til sikring af, at de nævnte dyr og  

 produkter ikke anvendes til menneskeføde eller foder.
§ 7 c.
Ministeren for fødevarer, landbrug  

 og fiskeri eller den, ministeren har bemyndiget hertil, har til enhver tid  

 mod behørig legitimation og uden retskendelse adgang til privat eller  

 offentlig ejendom, hvor det er påkrævet af hensyn til kontrollen  

 med overholdelsen af §§ 7 a og b og af regler fastsat i medfør heraf,  

 og kan vederlagsfrit udtage prøver til undersøgelse.
 Stk. 2. Dyrlægen, besætningsejeren eller  

 dennes repræsentant skal efter anmodning give kontrolmyndigheden, jf.  

 stk. 1, de oplysninger, der er nødvendige for kontrollen med  

 overholdelsen af §§ 7 a og b og af regler fastsat i medfør heraf.  

 Dyrlægen, besætningsejeren eller dennes repræsentant skal  

 vederlagsfrit yde fornøden bistand ved gennemførelsen af  

 kontrollen.
 Stk. 3. Politiet yder om nødvendigt bistand ved  

 kontrolmyndighedens adgang til privat eller offentlig ejendom, jf. stk. 1.  

 Ministeren for fødevarer, landbrug og fiskeri kan efter forhandling  

 med justitsministeren fastsætte nærmere regler herom.
§ 8. Såfremt ministeren for  

 fødevarer, landbrug og fiskeri anser det for ønskeligt, at der  

 føres kontrol med en dyrlæges ordinationer af euforiserende  

 stoffer, kan ministeren for fødevarer, landbrug og fiskeri  

 pålægge ham at føre nøjagtige optegnelser om disse  

 ordinationer, herunder om ordinationernes tidspunkt, art og mængde,  

 dyrets art, dets ejers navn og adresse samt indikationen for ordinationen, og  

 at indsende disse optegnelser til ministeren for fødevarer, landbrug  

 og fiskeri efter nærmere af dette fastsatte bestemmelser.
Ministeren  

 for fødevarer, landbrug og fiskeri fastsætter, hvad der i denne  

 paragraf skal forstås ved euforiserende stoffer.
Kapitel V Dyrlæger i offentlig tjeneste § 9. Ved besættelse af en statslig eller  

 kommunal ledende dyrlægestilling skal den pågældende  

 myndighed forinden besættelsen indhente en af ministeren for  

 fødevarer, landbrug og fiskeri nærmere foreskrevet sagkyndig  

 vurdering af ansøgernes kvalifikationer.
Stillingen må kun  

 besættes med en dyrlæge, der ved en sådan vurdering er  

 blevet anset for kvalificeret.
 Stk. 2. Dyrlægestillinger, der uden at være  

 tjenestemandsstillinger besættes af statslig eller kommunal myndighed,  

 skal i tilfælde af ledighed normalt besættes efter opslag.
 Stk. 3. Ministeren for fødevarer, landbrug og  

 fiskeri kan efter forhandling med Den danske Dyrlægeforening og  

 Kommunernes Landsforening undtage visse stillinger fra de i stk. 1 og 2  

 fastsatte regler.
 Stk. 4. Lederen af veterinærtjenesten i  

 Fødevaredirektoratet, veterinærdirektøren, skal  

 være uddannet som dyrlæge.
Kapitel VI Tilsyn § 10. De autoriserede dyrlæger er undergivet  

 tilsyn af Fødevaredirektoratet.
Dyrlægerne skal på  

 Fødevaredirektoratets forlangende give direktoratet de for tilsynets  

 gennemførelse fornødne oplysninger.
 Stk. 2. De ved statslige undervisnings- og  

 forskningsinstitutter beskæftigede dyrlæger er, for så vidt  

 angår deres virksomhed ved disse institutter, undtaget fra  

 bestemmelserne i stk. 1.
Kapitel VII Fratagelse af rettigheder m.v.
 § 11. Såfremt der er grund til at antage, at  

 en autoriseret dyrlæge som følge af mangelfuld  

 sjælstilstand, jf. § 5, stk. 5, eller på grund af udvist grov  

 uduelighed ikke fremtidig vil udøve sin virksomhed på forsvarlig  

 måde, kan autorisationen fratages ham.
 Stk. 2. Under tilsvarende betingelser som anført i  

 stk. 1 kan en dyrlæge fratages følgende rettigheder:
 a)	Retten til at udøve virksomhed som praktiserende  

 dyrlæge, jf. § 7, stk. 2.
b)	Retten til at udføre offentlige forretninger i henhold til de  

 herom gældende bestemmelser samt til at udføre de i henhold til  

 lovgivningen om smitsomme sygdomme hos husdyrene påbudte diagnostiske  

 undersøgelser og udtage materiale til sådanne  

 undersøgelser.
Samtidig bortfalder retten til at udstede attester om  

 resultatet af diagnostiske undersøgelser.
 c)	Retten til at foreskrive lægemidler, der efter  

 apotekerlovgivningen kun må udleveres mod recept.
 d)	Retten i henhold til apotekerlovgivningen til at distribuere  

 lægemidler.
 e)	En i henhold til apotekerlovgivningen meddelt ret til at dispensere  

 lægemidler.
 Stk. 3. Fratagelse af rettigheder i henhold til stk. 1 og  

 2 sker for en tid fra 1 til 5 år eller indtil videre.
§ 11 a.
Såfremt en autoriseret dyrlæge  

 eller en dyrlæge, der har adgang til at udøve  

 dyrlægegerning her i landet i henhold til bestemmelser fastsat i  

 medfør af § 5, stk. 4, gør sig skyldig i grov eller gentagen  

 overtrædelse af bestemmelser om dyrlægers ordination,  

 distribuering eller dispensering af receptpligtige lægemidler til dyr,  

 kan han fratages de i § 11, stk. 2, litra c-e nævnte rettigheder.
 Stk. 2. Fratagelse af rettigheder i henhold til stk. 1  

 sker for en tid fra 1 til 5 år eller indtil videre.
§ 11 b.
Findes en dyrlæge skyldig i grov  

 eller gentagen overtrædelse af § 7 a, stk. 4-6 eller stk. 10, eller  

 regler fastsat i medfør af § 7 a, stk. 7, 1. pkt., kan dyrlægen  

 for en periode af indtil 5 år fratages retten til at udlevere  

 receptpligtige lægemidler efter § 7 a, stk. 4-6 eller stk. 10.
§ 12. Opstår der spørgsmål om  

 fratagelse af rettigheder i henhold til §§ 11-11 b, forelægger  

 ministeren for fødevarer, landbrug og fiskeri sagen for Det  

 veterinære sundhedsråd.
Forinden rådet tager stilling til  

 sagen, skal det give dyrlægen lejlighed til at udtale sig skriftligt og  

 mundtligt.
Er der tale om fratagelse af rettigheder som følge af  

 mangelfuld sjælstilstand, skal sagen endvidere forelægges  

 retslægerådet.
 Stk. 2. Under sagens behandling har den  

 pågældende dyrlæge ret til at optræde ved eller i  

 forening med en af den pågældende valgt tillidsmand, ligesom den  

 pågældende og tillidsmanden på den pågældendes  

 vegne har ret til at gøre sig bekendt med samtlige sagens akter,  

 således som disse foreligger for ministeren for fødevarer,  

 landbrug og fiskeri.
 Stk. 3. Ministeren for fødevarer, landbrug og  

 fiskeri træffer afgørelse i sagen efter at have indhentet de  

 udtalelser, der er nævnt i stk. 1.
 § 13. En afgørelse efter § 12, stk. 3, kan  

 af den, afgørelsen vedrører, forlanges indbragt for  

 domstolene.
Stk. 2. Begæring herom skal fremsættes inden  

 4 uger efter, at afgørelsen, der skal indeholde oplysning om adgangen  

 til at kræve domstolsprøvelse og om fristen herfor, er meddelt  

 den pågældende.
Ministeren for fødevarer, landbrug og  

 fiskeri anlægger sag mod den pågældende i den borgerlige  

 retsplejes former.
Stk. 3. Begæring om sagsanlæg har  

 opsættende virkning, men retten kan ved kendelse bestemme, at den  

 pågældende under sagens behandling ikke må udøve  

 vedkommende rettighed.
Såfremt ministeren for fødevarer,  

 landbrug og fiskeris afgørelse findes lovlig ved dommen, kan det i  

 denne bestemmes, at anke ikke har opsættende virkning.
§ 14. Ministeren for fødevarer, landbrug og  

 fiskeri kan til enhver tid efter ansøgning ophæve en i henhold  

 til § 12, stk. 3, foretaget fratagelse af rettigheder.
Er fratagelse sket  

 indtil videre, og afslår ministeren ansøgning om ophævelse  

 af fratagelsen, kan den pågældende forlange afgørelsen  

 prøvet ved domstolene, såfremt der er forløbet 1 år  

 efter fratagelsen og mindst 1 år efter, at generhvervelse af retten  

 senest er nægtet ved dom. § 13, stk. 2, finder tilsvarende  

 anvendelse.
 § 15. Dersom en dyrlæge, hvem der er meddelt  

 pålæg efter § 8, begår væsentlig overtrædelse  

 af pålægget, eller dersom det af hans optegnelser fremgår,  

 at han ordinerer euforiserende stoffer på uforsvarlig måde, kan  

 ministeren for fødevarer, landbrug og fiskeri og efter forhandling med  

 Det veterinære sundhedsråd fratage ham retten til at ordinere  

 alle eller enkelte grupper af disse stoffer for en tid fra 1 til 5 år  

 eller indtil videre.
Stk. 2. I påtrængende tilfælde kan  

 ministeren for fødevarer, landbrug og fiskeri efter indstilling og  

 forhandling som nævnt i stk. 1 fratage en dyrlæge den i stk. 1  

 omhandlede ret, selv om der ikke er meddelt dyrlægen pålæg  

 efter § 8, når det af foreliggende oplysninger fremgår, at  

 dyrlægen ordinerer euforiserende stoffer til eget eller andre  

 menneskers personlige forbrug.
Der skal dog først være givet  

 dyrlægen lejlighed til mundtligt at udtale sig over for  

 Fødevaredirektoratet.
 Stk. 3. Bestemmelserne i §§ 13 og 14 finder tilsvarende  

 anvendelse.
 Stk. 4. Når en dyrlæge helt eller delvis har  

 mistet retten til at ordinere euforiserende stoffer, skal ministeren for  

 fødevarer, landbrug og fiskeri træffe en ordning, således  

 at en anden dyrlæge foretager de til dyrlægens praksis  

 fornødne ordinationer af sådanne stoffer.
§ 15 a.
En dyrlæge kan fraskrive sig sin  

 autorisation eller en eller flere af de i § 11, stk. 2, omhandlede  

 rettigheder.
Fraskrivelsen kan være begrænset til at angå  

 ordinering af euforiserende stoffer eller en nærmere angiven gruppe af  

 sådanne stoffer.
Autorisationen eller fraskrevne rettigheder  

 generhverves, når en fastsat tidsfrist fra fraskrivelsen er  

 udløbet, og kan i øvrigt generhverves efter ansøgning,  

 såfremt der ikke foreligger omstændigheder, der ville kunne  

 begrunde fratagelse af autorisationen eller rettigheder efter §§ 11-11  

 b.
 Stk. 2. Såfremt ministeren for fødevarer,  

 landbrug og fiskeri afslår at tillade generhvervelse af fraskrevne  

 rettigheder, kan afgørelsen efter reglerne i § 13 forlanges indbragt  

 for domstolene.
 Stk. 3. Bestemmelsen i § 14 finder tilsvarende  

 anvendelse.
§ 16. Når en dyrlæge mister,  

 fraskriver sig eller generhverver en eller flere af de i § 11, stk. 1 og 2,  

 og § 15, stk. 1, nævnte rettigheder, udsender ministeren for  

 fødevarer, landbrug og fiskeri i fornødent omfang meddelelse  

 herom.
Dog giver Sundhedsstyrelsen apotekerne meddelelse om bortfald,  

 fraskrivelse eller generhvervelse af en dyrlæges ret til at foreskrive  

 receptpligtige lægemidler.
Kapitel VIII Betaling for dyrlægehjælp § 17. Som betaling for sin bistand må en  

 dyrlæge ikke fordre mere, end hvad der er rimeligt under hensyn til  

 ydelsens art og omfang.
Som befordringsgodtgørelse må han ikke  

 kræve mere, end hvad der er nødvendigt til dækning af  

 rimelige befordringsudgifter.
 Stk. 2. Ministeren for fødevarer, landbrug og  

 fiskeri fastsætter regler om vederlaget for praktiserende  

 dyrlægers udførelse af veterinært arbejde som led i  

 offentlig bekæmpelse af husdyrsygdomme, jf. § 7, stk. 3.
Kapitel IX Veterinære laboratorier m.v.
 § 18. Det er forbudt uden Ministeriet for  

 Fødevarer, Landbrug og Fiskeris tilladelse at oprette og drive  

 laboratorier, som erhvervsmæssigt påtager sig at foretage  

 diagnostiske laboratoriemæssige undersøgelser for andre med  

 henblik på konstatering af husdyrsygdomme.
Stk. 2. Det er forbudt uden særlig autorisation fra  

 Ministeriet for Fødevarer, Landbrug og Fiskeri at fremstille vacciner,  

 sera og lignende produkter til forebyggelse af husdyrsygdomme eller til  

 behandling af syge dyr.
Forbudet gælder dog ikke for statens medicinske  

 og veterinære laboratorier og institutter.
 Stk. 3. Ministeriet for Fødevarer, Landbrug og  

 Fiskeri kan fastsætte bestemmelser om de i stk. 1 omhandlede  

 laboratoriers indretning og drift, herunder om efter hvilke metoder og  

 arbejdsforskrifter laboratoriet skal foretage sine undersøgelser.  

 Ministeriet for Fødevarer, Landbrug og Fiskeri kan endvidere  

 fastsætte nærmere bestemmelser for de godkendte laboratoriers  

 anvendelse af betegnelser, hvori »godkendt«, »autoriseret« eller lignende  

 indgår.
 Stk. 4. Ministeren for fødevarer, landbrug og  

 fiskeri fører tilsyn med de i henhold til stk. 1 godkendte  

 laboratorier og de virksomheder, der opnår autorisation i henhold til  

 stk. 2. Ministeren kan fastsætte nærmere regler for  

 udøvelse af og betaling for tilsyn.
Kapitel X Administration, straffebestemmelser § 18 a.
Henlægger ministeren for  

 fødevarer, landbrug og fiskeri sine beføjelser efter loven til  

 institutioner under Ministeriet for Fødevarer, Landbrug og Fiskeri,  

 kan ministeren for fødevarer landbrug og fiskeri fastsætte  

 regler om adgangen til at klage over disse myndigheders afgørelser,  

 herunder om, at afgørelserne ikke kan indbringes for anden  

 administrativ myndighed og om myndighedens adgang til at genoptage en sag  

 efter, at der er indgivet klage.
Dette gælder dog ikke sager efter  

 kapitel VII.
Stk. 2. Efter forhandling med den pågældende  

 minister eller vedkommende kommunale organisation kan ministeren for  

 fødevarer, landbrug og fiskeri fastsætte regler om andre  

 offentlige myndigheders eller institutioners medvirken ved varetagelse af  

 opgaver efter loven.
Ministeren for fødevarer, landbrug og fiskeri kan  

 fastsætte regler om adgangen til at klage over disse myndigheders og  

 institutioners afgørelser, herunder om, at afgørelserne ikke  

 kan indbringes for anden administrativ myndighed.
 Stk. 3. Ministeren for fødevarer, landbrug og  

 fiskeri kan fastsætte regler om private institutioners medvirken ved  

 varetagelse af opgaver efter loven eller efter regler fastsat i medfør  

 af loven og om klage over disse institutioners afgørelse.
§ 18 b.
Betalingsforpligtelser, der er fastsat ved  

 forordning, eller som følger af regler fastsat i henhold til denne  

 lov, og som ikke opfyldes rettidigt over for den myndighed, der  

 opkræver afgiften, tillæges, medmindre andet er fastsat ved  

 forordning, en årlig rente svarende til renten i henhold til  

 rentelovens § 5. Den tillagte rente udgør dog mindst 50 kr.
For  

 erindringsskrivelser betales et gebyr på 50 kr., som reguleres i  

 henhold til § 3 i lov om en satsreguleringsprocent.
 Stk. 2. Der er udpantningsret for de i stk. 1  

 nævnte beløb.
 § 19. Den, der overtræder § 4, stk. 2, § 6,  

 stk. 1, 1. punktum, § 7, § 7 a eller § 18, stk. 1 og 2, undlader at yde  

 bistand efter § 7 c, stk. 2, 2. pkt., eller undlader at efterkomme  

 påbud efter § 8, straffes med bøde.
 Stk. 2. På samme måde straffes den, der  

 undlader at meddele oplysninger, som er afkrævet ham efter § 3, stk. 3,  

 § 7, stk. 5, § 7 c, stk. 2, 1. pkt., eller § 10, stk. 1. Afgiver han urigtige  

 eller vildledende oplysninger, straffes han med bøde, medmindre  

 strengere straf er forskyldt efter den øvrige lovgivning.
 Stk. 3. I forskrifter, der udfærdiges i  

 medfør af loven, kan fastsættes straf af bøde for  

 overtrædelse af bestemmelser i forskrifterne.
Stk. 4. Der kan pålægges en virksomheds ejer  

 eller bruger bødeansvar, selv om lovovertrædelsen ikke kan  

 tilregnes ham som forsætlig eller uagtsom.
For sådant  

 bødeansvar fastsættes ingen forvandlingsstraf.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
§ 19 a.
Findes en besætningsejer eller  

 dennes repræsentant ved dom skyldig i grov eller gentagen  

 overtrædelse af § 7 a, stk. 4-6 eller stk. 10, eller regler fastsat i  

 medfør af § 7 a, stk. 8, 1. pkt., kan besætningsejeren eller  

 dennes repræsentant for en periode af indtil 5 år frakendes  

 retten til at behandle dyr under anvendelse af receptpligtige  

 lægemidler efter § 7 a, stk. 4-6, eller stk. 10.
§ 19 b.
Skønnes en overtrædelse ikke  

 at ville medføre højere straf end bøde, kan ministeren  

 for fødevarer, landbrug og fiskeri tilkendegive, at sagen kan  

 afgøres uden retslig forfølgning, hvis den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Med hensyn til den i stk. 1 nævnte  

 tilkendegivelse finder reglerne om tiltalerejsning i retsplejelovens § 931,  

 stk. 2 tilsvarende anvendelse.
 Stk. 3. Betales bøden i rette tid, eller bliver  

 den efter stedfunden vedtagelse inddrevet eller afsonet, bortfalder videre  

 forfølgning.
Kapitel XI Overgangsbestemmelser § 20. Danske statsborgere, der ved lovens  

 ikrafttræden har bestået veterinæreksamen ved Den kgl.  

 Veterinær- og Landbohøjskole, og udenlandske statsborgere, der  

 på samme tidspunkt er i besiddelse af en gyldig tilladelse til at  

 udøve dyrlægegerning her i landet, jf. § 4, stk. 1, betragtes  

 som værende i besiddelse af den i § 5, stk. 1, nævnte  

 autorisation.
Udenlandske statsborgere, der har en tidsbegrænset  

 tilladelse til at udøve dyrlægegerning her i landet, betragtes  

 dog kun som værende i besiddelse af autorisation, indtil tilladelsen  

 ophører.
Kapitel XII Ikrafttrædelsesbestemmelser m.v.
§ 21. Denne lov træder i kraft den 1.  

 september 1964. Samtidig ophæves § 1, stk. 1-7, i lov nr. 156 af 14.  

 april 1920 om smitsomme sygdomme hos husdyrene.1) Stk. 2. (Ophævet).
 § 22. Loven gælder ikke for  

 Færøerne og Grønland, men den kan ved kongelig anordning  

 sættes i kraft for Grønland med de afvigelser, som de  

 særlige grønlandske forhold tilsiger.
 Lov nr. 171 af 16. marts 1994 indeholder følgende  

 bestemmelse om ikrafttræden:
§ 2 Landbrugsministeren fastsætter tidspunktet for  

 lovens ikrafttræden.2)  3) Lov nr. 403 af 10. juni 1997 indeholder følgende  

 bestemmelse om ikrafttræden:
§ 2 Loven træder i kraft den 15. juni 1997.4) Lov nr. 936 af 20. december 1999 indeholder  

 følgende bestemmelse om ikrafttræden:
§ 2 Loven træder i kraft den 1. januar 2000.5) Ministeriet for Fødevarer, Landbrug og  

 Fiskeri, den 30. august 2000 Ritt Bjerregaard /Birgitte Thiesen 1)   Denne bekendtgørelse gengiver  

 ikrafttrædelsesbestemmelserne i lov nr. 171 af 16. marts 1994, lov nr.  

 403 af 10. juni 1997 og lov nr. 936 af  20. december 1999. De  

 bemærkninger om ikrafttrædelses- og overgangsbestemmelser for de  

 tidligere vedtagne ændringer til loven, der fremgår af  

 lovbekendtgørelse nr. 492 af  28. juni 1990, er ikke gengivet i denne  

 lovbekendtgørelse.
 2)   Bekendtgørelse nr. 298 af 11.  

 maj 1995 indeholder følgende bestemmelse: I medfør af § 2 i lov  

 nr. 171 af 16. marts 1994 om ændring af lov om  

 veterinærvæsenet samt om udøvelse af dyrlægegerning  

 bestemmes, at loven træder i kraft den 1. juni 1995.
 3)   Lovændringen vedrører  

 overskriften til kapitel IV, § 7 a, stk. 3-9, § 7 c, § 11 b, § 12, § 15 a, §  

 19, stk. 1 og 2, og § 19 a.
 4)   Lovændringen vedrører  

 lovens titel, Kapitel 1, § 2, stk. 3, § 3, stk. 2-3, § 4, stk. 3, § 4, stk.  

 4, 1.pkt., § 5, stk. 1,2,5 og 7, og § 8, 2. pkt., § 6, stk. 1 og 3, § 8,  

 1.pkt., 12, stk. 1 og 3, § 15, stk. 4, og § 16, § 6, stk. 2-3, § 7, stk. 2,  

 1.pkt., § 7, stk. 4, § 9, stk. 4, § 12, stk. 2, § 15,  stk. 1, § 15 a, stk.  

 1, 1.og 3.pkt., § 15 a, stk. 2, § 18, stk. 4, overskriften til kapitel X, §  

 18 a, og § 19, stk. 5.
 5)   

  Lovændringen vedrører § 7, stk. 2, 1. pkt., § 7, stk. 5, § 7,  

 stk. 7-8, § 7 a, stk. 1, nr. 2 og 3, § 7a, stk. 2, § 7 a, stk. 3, 2. pkt.,  

 stk. 4, 1.pkt. og stk. 9, 1. pkt., § 7 a, stk. 7, 1. pkt., § 7 a stk. 8, § 7  

 a stk. 9, 3. pkt., §§ 11 b og 19 a, § 12, stk. 3, § 18, stk. 4, § 18 a, stk.  

 1, 1. pkt., § 18 b, § 19, stk. 2, og § 19 b.
