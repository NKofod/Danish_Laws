Fremsat den 26. oktober 1999 af skatteministeren (Ole  

 Stavad) Forslag til Lov om ændring af lov  

 om registreringsafgift af motorkøretøjer m.v.1) (Justering af afgiftsskalaer mv. for brugte  

 køretøjer) § 1 I lov om registreringsafgift af motorkøretøjer m.v., jf.  

 lovbekendtgørelse nr. 222 af 14. april 1999, som ændret ved lov  

 nr. 325 af 28. maj 1999 og senest ved lov nr. 385 af 2. juni 1999, foretages  

 følgende ændringer:
 1. I § 2, stk. 1, nr. 2, ændres »§ 5, stk. 1 - 2« til: »§ 5, stk. 1, 3 og 5«.
 2. I § 3a, stk. 5, ændres »§ 4, stk. 3 - 6.«  

 til : »§ 4, stk. 3 - 8.«.
 3. I § 3a, stk. 7, ændres »§ 5, stk. 3 og 5«  

 til: »§ 5, stk. 3, § 5,  

 stk. 5, nr. 2 og § 5, stk. 9«.
 4. I § 4 indsættes efter stk. 3 som nye  

 stykker:
» Stk. 5. For biler, der er omfattet af stk. 3, nr. 2, kan  

 den beregnede afgift efter stk. 3 og stk. 4 højst  

 udgøre 75 % af bilens værdi inklusive afgift.«.
Stk. 4 - 6 bliver herefter stk. 6 - 8 5. I § 4, stk.6, der bliver stk. 8,  

 ændres »stk. 3 og 4« til: »stk. 3 og 6«.
6. I § 5, stk. 3, udgår »For andre  

 biler« og i stedet indsættes i »For andre nye biler samt for biler, der  

 har mistet deres identitet.« 7. I § 5 stk. 1, udgår »For følgende biler«  

 og i stedet indsættes: »For følgende  

 nye biler samt for biler, der har mistet deres identitet«.
 8. I § 5, stk. 4, indsættes efter  

 stk. 4 som nye stykker:
» 1)	Køretøjer omfattet af stk. 1 og 9:  

 Ikke over 1 år: 0 kr. af 10.300 kr. og 95 pct. af resten.  

 1-2 år: 0 kr. af 8.800 kr. og 95 pct. af resten.  

 2-3 år: 0 kr. af 7.300 kr. og 95 pct. af resten.  

 3-4 år: 0 kr. af 5.700 kr. og 95 pct. af resten.  

 4-5 år: 0 kr. af 4.200 kr. og 95 pct. af resten.  

 5-6 år: 0 kr. af 2.700 kr. og 95 pct. af resten.  

 Over 6 år: 0 kr. af 1.200 kr. og 95 pct. af resten.
2)	Køretøjer omfattet af stk. 3 og 9:  

 Ikke over 1 år: 0 kr. af 25.500 kr. og 30 pct. af resten.  

 1-2 år: 0 kr. af 21.800 kr. og 30 pct. af resten.  

 2-3 år: 0 kr. af 18.000 kr. og 30 pct. af resten.  

 3-4 år: 0 kr. af 14.300 kr. og 30 pct. af resten.  

 4-5 år: 0 kr. af 10.500 kr. og 30 pct. af resten.  

 5-6 år: 0 kr. af 6.800 kr. og 30 pct. af resten.  

 Over 6 år: 0 kr. af 3.000 kr. og 30 pct. af resten.
For biler over 3  

 t., jf. stk. 3, kan afgiften dog højst udgøre 50.000  

 kr.
Stk. 6. For biler omfattet af stk. 5, som er nævnt  

 i bekendtgørelse af 10. juli 1990 om ændring af  

 Detailforskrifter for Køretøjer punkt. 7.x6.021(1) og punkt  

 7.x6.024 (1), men ikke opfylder bestemmelserne i disse punkter eller  

 tilsvarende nyere bestemmelser, forhøjes den afgiftspligtige  

 værdi med 6.100 kr.
For biler omfattet af stk. 3, nr. 2, der ikke  

 er forsynet med sikkerhedspude, forhøjes den afgiftspligtige  

 værdi med 7.450 kr.
For biler omfattet af stk. 3, nr. 2, der er  

 forsynet med kun én sikkerhedspude, forhøjes den  

 afgiftspligtige værdi med 3.725 kr. 1.-3. pkt. gælder ikke for  

 biler, der er mere end 35 år gamle, og som fremtræder som ved  

 første registrering.
Trafikministeren fastsætter nærmere  

 regler om gennemførelse af bestemmelser om luftforurening og udformer  

 retningslinier for, hvorledes kontrollen af bestemmelsen nævnt i 1.  

 pkt. skal ske.
 Stk. 7. For biler, der er omfattet af stk. 5, kan den  

 beregnede afgift efter stk. 5 og stk. 6 højst udgøre  

 75 % af køretøjets værdi inklusive afgift.
Stk. 8. En brugt bils alder regnes fra første  

 registreringstidspunkt.
Hvis en brugt bil ikke har været registreret  

 her i landet eller i udlandet, eller hvis første  

 registreringstidspunkt ikke kan fastslås, regnes alderen fra bilens  

 fremstillingstidspunkt. «.
 Stk. 5 - 7 bliver herefter stk. 9 - 11.
 9. I § 5, stk. 5, der bliver stk. 9,  

 ændres »stk. 1 - 4« til: »stk. 1 - 8«.
10. I § 5, stk. 6, 1. pkt., der bliver  

stk. 10, 1.pkt., ændres »stk. 1 - 5« til: »stk. 1 - 9« 11. I § 5, stk. 7, der bliver stk. 11,  

 ændres »stk. 1 og 3« til: »stk. 1, 3 og  

 5«.
 12. I § 15, stk. 1, ændres »§ 5, stk. 1 - 5«  

 til: »§ 5, stk. 1 - 6 og 9«.
 13. I § 22, stk. 2, ændres »§ 5, stk. 1 - 5«  

 til: »§ 5, stk. 1 - 5 og 9«.
 14. I § 23, stk. 1, ændres »§ 5, stk. 1 - 5«  

 til: »§ 5, stk. 1 - 5 og 9«.
 15. I § 27, stk. 1, nr. 4, ændres »§ 5, stk. 1 - 5« til: »§ 5, stk. 1 - 9«.
§ 2 Stk. 1. Loven træder i kraft dagen efter  

 bekendtgørelsen i Lovtidende, jf. dog stk.2.
 Stk. 2. Loven har virkning for køretøjer, der  

 anmeldes til afgiftsberigtigelse fra og med datoen for forslagets  

 fremsættelse.
Bemærkninger til lovforslaget Almindelige bemærkninger Indledning Regeringen foreslår en ændring af  

 registreringsafgiften for ældre varebiler, således at  

 skalaknækket reguleres ned for varebilerne efter deres alder, hvorved  

 afgiftsskalaen for ældre varebiler kommer til at svare til principperne  

 for personbilerne.
Ved denne nedregulering af knækket for brugte  

 varebiler vil afgiften i år 2000 stige med indtil ca. 5.800 kr. for  

 biler under 2 ton og indtil ca. 6.700 kr. for biler over 2 ton.
Regeringen foreslår ligeledes, at den  

 afgiftspligtige værdi forhøjes med 7.450 kr. for brugte person-  

 og varebiler, der ikke er forsynet med sikkerhedspuder (air-bags) og med  

 3.725 kr. for brugte person- og varebiler, der kun har én  

 sikkerhedspude.
Ligeledes foreslås det, at den afgiftspligtige  

 værdi forhøjes med 6.100 kr. for brugte biler, som registreres  

 første gang i Danmark, og som ikke opfylder bestemmelserne om  

 luftforurening pr. 1. oktober 1990. Forhøjelserne gælder dog  

 ikke for brugte personbiler, der ved registreringen er over 35 år gamle  

 og som opfylder lovens krav til en værdiansættelse ud fra  

 brugsværdien eller for varebiler, der er mere end 35 år gamle, og  

 som fremtræder som ved første registrering.
Ved at  

 forhøje den afgiftspligtige værdi som skitseret, bringes  

 afgiftsreglerne for brugte biler uden sikkerhedspuder i overensstemmelse med  

 de regler, som i dag er gældende for nye biler, og den fjerner en  

 utilsigtet lempelse for brugte biler.
For brugte biler, som ikke kan opfylde  

 kravene til luftforurening pr. 1. oktober 1990, fjernes en utilsigtet  

 lempelse, der skete, da et oprindeligt tilskud til biler uden katalysator  

 blev ændret til en forhøjelse af skalaknækket for person-  

 og varebiler i 1990.
De foreslåede ændringer fuldfører  

 systematikken i registreringsafgiften og bidrager til at ældre  

 sikkerhedmæssigt og miljømæssigt ringere biler ikke  

 får afgiftsmæssige fordele, når de bl.a. første  

 gangsregistreres eller omregistreres.
Gennemførelsen af forslaget  

 sikrer således, at importerede brugte biler og andre biler, der  

 omregistreres fra varebil til personbil (lovens § 5 stk. 6, 1.  

 pkt.) afgiftsbelastes på niveau med såvel nyere som ældre  

 biler, der blev registreret her i landet som nye.
 For at sikre at afgiften på en brugt bil ikke bliver  

 urimeligt høj, foreslår regeringen, at registreringsafgiften  

 højest kan udgøre 75 pct. af værdien inkl. afgift af den  

 brugte bil.
Lovforslagets nærmere indhold Regeringen foreslår en ændring af  

 registreringsafgiften for ældre varebiler, således at  

 skalaknækket reguleres ned for varebilerne efter deres alder, ligesom  

 det i dag sker for personbilerne.
Ved denne nedregulering af knækket  

 for brugte varebiler vil afgiften i år 2000 stige med indtil ca. 5.800  

 kr. for biler under 2 ton og indtil ca. 6.700 kr. for biler over 2 ton.
Regeringens forslag om regulering af knækket skal  

 ses i sammenhæng med, at der gennem 1998 og 1999 er sket en kraftig  

 stigning i importen af brugte varebiler og personbiler, der ombygges til  

 varebiler. Årsagen til den stigende import er bl.a., at ældre  

 varebiler i dag betaler relativt mindre i afgift end ældre personbiler.  

 De relativt lempeligere regler har haft en utilsigtet virkning på  

 importen af brugte varebiler, idet varebilsimporten har været  

 stærkt stigende.
Den afgiftspligtige værdi på varebilerne  

 er i nogle tilfælde så lav, at de kan indregistreres uden  

 registreringsafgift, idet den afgiftspligtige værdi er under  

 knækket af afgiftsskalaen, hvor afgiftssatsen er nul.
Hertil kommer, at  

 der i dag er et stort udbud af ældre tyske biler uden katalysator til  

 forholdsvis lave priser. Årsagen hertil er, at der i Tyskland skal  

 betales højere vægtafgift på biler uden katalysator.  

 Regeringen finder det ikke ønskeligt, at ældre forurenende biler  

 kan indføres uden betaling af registreringsafgift og foreslår  

 derfor en ændring af afgiftsskalaen, der lukker hullet i  

 registreringsafgiften.
Registreringsafgiftsreglerne for ældre varebiler er  

 som nævnt i dag lempeligere end registreringafgiftsreglerne for  

 ældre personbiler.
I tabellen nedenfor er det vist, hvilke  

 registreringsafgiftsregler, som i dag gælder for brugte  

 personbiler.
Gældende registreringsafgiftsregler for  

 personbiler Bilens alder ny bil 105 pct. af 50.800kr.og 180 pct. af resten < 1 år 105 pct. af 43.200kr.og 180 pct. af resten 1-2 år 105 pct. af 36.800kr.og 180 pct. af resten 2-3 år 105 pct. af 30.500kr.og 180 pct. af resten 3-4 år 105 pct. af 24.100kr.og 180 pct. af resten 4-5 år 105 pct. af 17.800kr.og 180 pct. af resten 5-6 år 105 pct. af 11.400kr.og 180 pct. af resten over 6 år 105 pct. af  5.100kr.og 180 pct. af resten For personbiler gælder det  

 således i dag, at knækket nedreguleres med bilens alder.  

 Således er knækket i 1999 f.eks. på 43.200 kr. for en bil  

 under 1 år, mens det vil være på 5.100 kr. for en bil over  

 6 år.
Som en følge af reguleringen af knækket opnås,  

 at den andel af bilens afgiftspligtige værdi, der beskattes med  

 henholdsvis,105 pct. og 180 pct. fastholdes, uanset om der er tale om en ny  

 eller en ældre bil.
Herved sikres at registreringsafgiften, der betales  

 af en importeret ældre personbil svarer til den registreringsafgift,  

 der er tilbage på en tilsvarende ældre personbil, som oprindeligt  

 var blevet registreret her i landet med nyvogns registreringsafgift, jf. dog  

 nedenfor om katalysator og sikkerhedspuder.
For brugte varebiler under 2 ton er afgiften i 1999  

 på nul kr. af den afgiftspligtige værdi under 12.500 kr. uanset  

 alder og 95 pct. af værdien over, mens der i 1999 for brugte varebiler  

 over 2 ton uanset bilens alder betales nul kr. af værdien under 30.800  

 kr. i 1999 og 30 pct. af resten.
Registreringsafgiften kan dog højst  

 være på 50.000 kr. for varebiler over 3 ton.
Udover en lempeligere registreringsafgift betales der  

 også mindre i vægtafgift på en varebil end på en  

 personbil.
På eksempelvis en dieseldrevet personbil mellem 601 kg og  

 800 kg, f.eks. en VW Polo, skal der betales ca. 3.100 kr. i vægtafgift  

 og udligningsafgift.
Tilsvarende skal der eksempelvis på en  

 dieseldrevet personbil mellem 801 kg og 1000 kg, f.eks. en VW Golf, betales  

 ca. 4.200 kr. i vægtafgift og udligningsafgift.
For en varebil mellem  

 501 kg og 1000 kg skal der betales ca. 1.600 kr. i vægtafgift og  

 udligningsafgift.
Det bør samtidig nævnes, at der ikke skal  

 betales tillægsafgift for en ældre diesel varebil, som anvendes  

 privat, og som er indregistreret første gang inden den 2. juni  

 1998.
 Tabellen nedenfor viser antal indregistrerede varebiler  

 under 2 ton i årene 1996, 1997, 1998 og 1999. Tallene for 1999  

 omhandler dog kun indregistreringer til og med juni.
Antal indregistrerede varebiler under 2 ton fra 1996-juni  

 1999 Afgiftspligtig værdi 1996 Antal 1997 Antal 1998 Antal jan-jun 1999 Antal fra til 0 10.000 58 84 223 104 11.000 20.000 80 442 2353 2149 21.000 30.000 44 143 659 570 31.000 40.000 16 47 119 86 41.000 50.000 21 34 54 53 51.000 60.000 27 210 438 132 61.000 70.000 130 202 121 50 71.000 80.000 594 611 302 109 81.000 90.000 1375 936 275 101 91.000 100.000 622 376 141 59 101.000 110.000 289 174 142 32 111.000 120.000 157 162 165 98 121.000 130.000 95 55 123 93 131.000 140.000 37 66 97 65 141.000 150.000 42 83 86 32 151.000 160.000 55 53 57 16 161.000 170.000 45 34 24 8 171.000 180.000 10 25 18 14 181.000 190.000 21 19 18 2 191.000 200.000 11 5 10 7 201.000 500.000 29 69 69 42 I alt 3758 3830 5494 3822 Som det ses, er der blevet indregistreret  

 markant flere varebiler i 1998 og 1999 med en afgiftspligtig værdi  

 under 20.000 kr. end i 1996 og 1997. Samtidig ses det, at indregistreringen  

 af nye mindre varebiler til en afgiftspligtig værdi mellem 70.000 kr.  

 og 110.000 kr. er faldet drastisk fra 1996 til juni 1999.
Hvis der indføres samme nedregulering af  

 knækket for brugte varebiler som for brugte personbiler, vil afgiften i  

 år 2000 som nævnt stige med indtil ca. 5.800 kr. for biler under  

 2 ton og indtil ca. 6.700 kr. for biler over 2 ton.
I det følgende er  

 det beregnet, hvor meget afgiften udgør på en varebil, der er  

 mere end 6 år gammel, og som er vurderet til 17.500 kr. inkl. afgift  

 ved såvel de foreslåede regler som ved de gældende  

 regler.
I de første 2 linjer i tabellen, er det  

 anført, hvorledes vurderingsmyndighederne på baggrund af bilens  

 markedspris beregner den afgiftspligtige værdi i år 2000 efter  

 hhv. de foreslåede regler og de gældende regler.
I de sidste  

 linjer, er det anført, hvorledes told og skattemyndighederne beregner  

 registreringsafgiften i år 2000 efter hhv. de foreslåede regler  

 og de gældende regler.
 Afgiftindhold i varebil, der er vurderet til 17.500 kr. inkl. afgift og  

 som er mere end 6 år gammel ved hhv. de foreslåede og  

 gældende regler år 2000:
 Forslag, kr.
 Gældende, kr.
Vurderingsmyndigheder Markedspris 17.500 17.500 Afgiftspligtig værdi 9.608 15.405 Forslag ((17.500-13.200)/1,95)+13.200 kr. i år  

 2000 Told & Skattemyndigheder Afgiftspligtig værdi 9.608 15.405 Registreringsafgift 7.892 2.095 Før forslag 95 pct. af 15.405-13.200 kr. i år  

 2000 Forskel i afgift mellem gældende og foreslåede  

 regler (7.892-2.095 kr.) 5.797 Det bemærkes, at prisen på  

 varebilen vil være den samme før og efter ændringen af  

 afgiftsreglerne. Årsagen er, at vurderingen af en bil, der importeres,  

 vil være den samme før og efter ændringen, da den svarer  

 til markedsprisen på det danske marked.
En bil der på det danske  

 marked vurderes til f.eks. 17.500 kr. i dag, vil således også  

 blive vurderet til 17.500 kr., selvom afgiftsreglerne ændres som  

 foreslået.
Forskellen på de foreslåede regler og de  

 gældende regler vil dog være, at afgiftsdelen på en bil til  

 17.500 kr. vil være større ved de foreslåede regler end  

 ved de gældende regler.
Som det fremgår, vil afgiften ved de gældende  

 regler udgøre ca. 2.100 kr. på en bil, der er mere end 6  

 år gammel, og som er vurderet til 17.500 kr.
Efter de foreslåede  

 regler vil afgiften være på ca. 7.900 kr. på en bil, der er  

 vurderet til 17.500 kr.
Afgiftsforskellen mellem de foreslåede og de  

 gældende regler vil således være på ca. 5.800 kr. i  

 år 2000.
 I tabellen nedenfor er de foreslåede regler vist med  

 de gældende satser i år 2000.
 Forslag til nye registreringsafgiftsregler for varebiler under 2 ton og  

 for varebiler ml. 2 og 4 ton, år 2000:
Bilens Forslag Forslag alder Registreringsafgift Registrerings på varebiler under 2 ton afgift på varebiler mellem 2 og 4 ton Ny bil 0kr.af de første 13.200kr.og 95 pct. af  

 resten 0kr.af de første 32.500kr.og 30 pct. af resten dog  

 højest 50.000kr < 1 år 0kr.af de første 11.200kr.og 95 pct. af  

 resten 0kr.af de første 27.700kr.og 30 pct. af resten dog  

 højest 50.000kr 1-2 år 0kr.af de første 9.600kr.og 95 pct. af  

 resten 0kr.af de første 23.600kr.og 30 pct. af resten dog  

 højest 50.000kr 2-3 år 0kr.af de første 7.900kr.og 95 pct. af  

 resten 0kr.af de første 19.600kr.og 30 pct. af resten dog  

 højest 50.000kr 3-4 år 0kr.af de første 6.300kr.og 95 pct. af  

 resten 0kr.af de første 15.500kr.og 30 pct. af resten dog  

 højest 50.000kr 4-5 år 0kr.af de første 4.600kr.og 95 pct. af  

 resten 0kr.af de første 11.400kr.og 30 pct. af resten dog  

 højest 50.000kr 5-6 år 0kr.af de første 3.000kr.og 95 pct. af  

 resten 0kr.af de første 7.300kr.og 30 pct. af resten dog  

 højest 50.000kr over 6 år 0kr.af de første 1.300kr.og 95 pct. af  

 resten 0kr.af de første 3.300kr.og 30 pct. af resten dog  

 højest 50.000kr Som nævnt foreslår regeringen  

 også, at den afgiftspligtigeværdi forhøjes med 7.450 kr.  

 for brugte person- og varebiler, der ikke er forsynet med sikkerhedspuder og  

 med 3.725 kr. for brugte person- og varebiler, der kun har én  

 sikkerhedspude.
Regeringen foreslår ligeledes, at den afgiftspligtige  

 værdi forhøjes med 6.100 kr. for brugte biler, som  

 indregistreres første gang i Danmark, og som ikke opfylder kravene til  

 luftforurening pr. 1. oktober 1990. Forhøjelserne skal dog ikke  

 gælde for personbiler, der er mere end 35 år gamle, og som  

 opfylder lovens krav til en værdiansættelse ud fra  

 brugsværdien, eller for varebiler, der er mere end 35 år gamle,  

 og som fremtræder som ved første registrering.
Afgiftsskalerne for nye biler er bl.a. baseret på,  

 at bilerne har sikkerhedspuder og katalysator m.v.
Nye biler kan ikke  

 indregistreres, hvis de ikke har katalysator og afgiftsforhøjes, hvis  

 der ikke er sikkerhedspuder.
Ved at forhøje den afgiftspligtige værdi som  

 foreslået bringes afgiftsreglerne for brugte biler i overensstemmelse  

 med de regler, som i dag er gældende for nye biler med en eller ingen  

 sikkerhedspuder.
Samtidig sikres det, at brugte biler, som indføres,  

 og som ikke opfylder luftforureningskravene pr. 1. oktober 1990, og som ikke  

 har sikkerhedspuder, ikke længere opnår afgiftsmæssige  

 fordele.
For at sikre at afgiften på en brugt bil ikke bliver urimeligt  

 høj, foreslår regeringen, at registreringsafgiften højst  

 kan udgøre 75 pct. af handelsværdien inkl. afgift af den brugte  

 bil.
 Regeringen ønsker ikke, at afgiftsreglerne giver  

 incitamenter til import af biler, der ikke lever op til nutidens sikkerheds  

 og miljømæssige krav.
I 1990 blev registreringsafgiften omlagt.
Før  

 omlægningen kunne der for nye biler, der var godkendt af  

 Justitsministeriet som miljørigtige, opnås et fradrag i  

 registreringsafgiften på 11.000 kr. (personbiler), 5.800 kr.  

 (varebiler). Fradragene svarede til afgiften af den gennemsnitlige merpris  

 for en katalysator på 6.100 kr. inkl. moms.
Fra den 1.10.1990 kunne nye  

 biler imidlertid kun indregistreres i Danmark, hvis de var  

 miljørigtige.
Afgiftlempelsen blev som en konsekvens af dette  

 afskaffet og erstattet af en forhøjelse af skalaknækket fra  

 19.750 kr. til 34.400 kr., hvilket neutraliserede værdien af det  

 bortfaldne fradrag.
 Der er således i registreringsafgiften taget hensyn  

 til, at biler, der er registreret efter 1.10.1990, har været belastet  

 af meromkostningen til katalysatorer eller en tilsvarende foranstaltning.  

 Brugte biler som indføres uden katalysator eller lignende, får  

 dermed en lempelse, selvom de ikke har været belastet af  

 meromkostningen til katalysator eller lignende.
Knækket på de 34.400 kr. er senere blevet  

 ændret. Ændringen skete i forbindelse med omlægning af  

 størrelsen af fradrag for sikkerhedspuder, hvor  

 registreringsafgiftsknækket blev ændret fra at være 34.400  

 kr. til at være 48.800 kr.
Da forhøjelsen af knækket  

 dermed kom til at medføre, at biler uden eller med én  

 sikkerhedspude fik en lempelse af registreringsafgiften, blev den  

 afgiftspligtige værdi forhøjet med 7.450 kr. for biler uden  

 sikkerhedspuder og med 3.725 kr. for biler med én sikkerhedspude.  

 Forhøjelsen svarer til værdien af tillæggene.  

 Således forhøjes den afgiftspligtige værdi i dag med 7.450  

 kr. for nye person- og varebiler, der ikke er forsynet med sikkerhedspuder.  

 Ligeledes forhøjes den afgiftspligtige værdi med 3.725 kr. for  

 nye person- og varebiler, der kun har én sikkerhedspude.
For brugte  

 biler, der importeres uden sikkerhedspuder eller med én  

 sikkerhedspude, opnås således en lempelse, selvom de ikke har  

 været belastet af meromkostningen til sikkerhedspuder.
Af en varebil, der er mere end 6 år gammel, vil der  

 skulle betales op imod ca. 12.900 kr. mere i afgift i forhold til i dag, hvis  

 den afgiftspligtige værdi forhøjes med 6.100 kr., hvis den ikke  

 opfylder luftforureningskravene pr. 1. oktober 1990 og med 7.450 kr., hvis  

 den ikke har sikkerhedspuder.
Hertil må man lægge  

 forhøjelsen som følge af, at skalaen for varebiler tilpasses  

 skalaen for personbiler.
Provenumæssige konsekvenser Ved det nuværende årlige salg på omkring  

 4.000 varebiler, der er mere end 6 år gamle til en gennemsnitlig  

 afgiftspligtig værdi på 15.000 kr. pr. stk., vil det samlede  

 provenu ved uændret adfærd efter ændringen være  

 på ca. 25 mill. kr.
Som følge af, at de danske brugtbilspriser  

 før eller siden vil stige ved mindre udbud af billige importerede  

 biler, vil provenuet ved uændret adfærd dog i realiteten  

 være højere.
Provenuet ved uændret adfærd  

 skønnes derfor at være på ca. 30 mill. kr.
Det er imidlertid ikke realistisk, at adfærden ikke  

 vil ændre sig, når det bliver dyrere at holde bil.
Således  

 vil der ud af de 4.000 potentielle varebilsejere være nogle, som helt  

 vil fravælge at have bil.
Ligeledes må det forventes, at en meget  

 stor del af de ældre udenlandske varebiler fremover vil blive erstattet  

 med danske personbiler og/eller varebiler.
Dette vil føre til en  

 afledt provenugevinst fra registreringsafgiften.
Som følge af, at  

 forslaget bevirker, at det alene er de meget gamle og billige varebiler, der  

 bliver dyrere i forhold til i dag, må det dog forventes, at de bliver  

 erstattet af billige nye biler.
Registreringsafgiften på den billigste  

 varebil udgør ca. 40.000 kr.
Registreringsafgiften på en billig  

 personbil udgør ca. 60.000 kr.
Under antagelse af at de nye registreringsafgiftsregler  

 giver et øget nyvognssalg på ca. 1.500 personbiler og ca. 1.500  

 varebiler, vil et forholdsvis forsigtigt og rundt overslag over  

 provenuvirkningen af forslaget være på ca. 50 mill. kr. i  

 gennemsnit set over en årrække.
Det skal dog understreges, at der  

 er usikkerhed ved opgørelsen af provenuvirkningen, og at der på  

 kort sigt kan være en større provenugevinst.
 Omlægningen af registreringsafgiftsreglerne for  

 brugte personbiler således, at der fremover skal betales afgift, hvis  

 en personbil ikke har sikkerhedspuder, katalysator eller en tilsvarende  

 foranstaltning, skønnes ikke at give en provenuvirkning. Årsagen  

 er dels at personbilsimporten i modsætning til varebilsimporten har  

 været på et stabilt niveau, og dels at det allerede i dag - som  

 tidligere nævnt - er relativt dyrere at importere personbiler end  

 varebiler.
Erhvervsøkonomiske virkninger Forslaget skønnes at berøre erhvervene  

 marginalt, idet det kun vil være en meget lille andel af de brugte  

 importerede varebiler, som sælges til erhvervene.
Det skønnes,  

 at de erhvervsøkonomiske konsekvenser næppe vil være  

 større end i gennemsnit 5 mill. kr. på helårsbasis.
Miljømæssige konsekvenser Forslaget vil medføre en kraftig nedgang i importen  

 af ældre biler, der ikke opfylder de gældende miljøkrav  

 til nye biler.
Katalysatoren reducerer mængden af  

 miljøskadelige gasser til i gennemsnit 25 pct. af udslippet fra biler  

 uden katalysator.
Under forudsætning af det samme kørselsomfang  

 vil Nox- og HC-udslippet være fire gange større, når der  

 importeres en brugt bil uden katalysator end fra en ny bil med  

 katalysator.
Da forslaget vil resulterer i, at gamle biler uden  

 katalysator udskiftes med nye biler med katalysator vil Nox- og HC-udslippet  

 falde.
På et usikkert grundlag skønnes effekten heraf på  

 kort sigt at føre til et årligt fald i HC-udledningen på  

 ca. 45 ton og i Nox-udledningen på ca. 75 ton.
Endvidere stiger omkostningerne ved bilhold med forslaget.  

 Stigningen i omkostningerne ved bilhold vil tendere mod mindre forbrug af  

 biler.
Samlet stiger omkostningerne ved bilhold med i gennemsnit ca. 50 mill.  

 kr. om året, svarende til ca. 0,05 procent.
Under antagelse af at bilbestanden falder med 1 pct., hvis  

 omkostningerne ved bilhold stiger 1 pct., vil forslaget på  

 længere sigt medføre et fald i bilbestanden på ca. 0,05  

 pct. svarende til ca. 900 biler.
Da faldet i bilhold fortrinsvis vil ske hos  

 de bilister, der har et mindre kørselsbehov, vil  

 CO2-udledningen næppe blive reduceret med mere end knap 0,03  

 pct.
Herudover reduceres Nox og HC-udledning som følge  

 af bilbestanden bliver reduceret.
Det skønnes at Nox-udledningen som  

 følge af dette på kort sigt årligt vil blive reduceret med  

 knap 30 ton og at HC-udledningen på det kort sigt årligt vil  

 blive reduceret med 20 ton.
 På kort sigt vil Nox-udledningen og HC-udledningen  

 således alt i alt årligt blive reduceret med hhv. ca. 100 ton og  

 ca. 65 ton.
Administrative konsekvenser for det offentlige Forslaget skønnes at medføre  

 éngangsudgifter på 50.000 kr. for Told Skat.
Forholdet til EU- retten Den del af forslaget der vedrører  

 indførelsen af en skala for registreringsafgiften, svarer til det  

 system, der i 1991 blev indført for personbiler, og som  

 Europa-Kommissionen ikke har haft kommentarer til.
Den del af forslaget, der  

 omhandler et tillæg til den afgiftspligtige værdi for biler uden  

 sikkerhedspuder eller biler, der ikke opfylder kraven til luftforurening, vil  

 skulle notificeres efter Europa-Parlamentets og Rådets direktiver  

 98/34/EF og 98/48/EF om en informationsprocedure med hensyn til tekniske  

 standarder og forskrifter samt forskrifter for informationssamfundets  

 tjenester.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Helår:
Gennemsnitligt 50 mill. kr. om året Administrative konsekvenser for stat, amter og  

 kommuner Ingen Éngangsudgifter på 50.000 kr.
Økonomiske konsekvenser for erhvervslivet Ingen Gennemsnitligt 5 mill. kr. pr. år Administrative konsekvenser for erhvervslivet Ingen Ingen Miljømæssige konsekvenser Reduktion af CO2-udledningen, HC-udledningen og  

 Nox-udledningen Forholdet til EU-retten Dele af lovforslaget vil skulle notificeres efter dir.  

 98/34/EF og dir. 98/48/EF.
Bemærkninger til lovforslagets  

 enkelte bestemmelser Til § 1 Til nr. 1 Ændringen er en konsekvens af, at der foreslås  

 indført særskilte afgiftsskalaer for brugte varebiler, jf. nr.  

 8.
Til nr. 2 Ændringen er en konsekvens af, at det  

 foreslås, at der for brugte personbiler sker en forhøjelse af  

 den afgiftspligtige værdi, hvis der ikke på tidspunktet for  

 registreringen er monteret sikkerhedspuder og/eller bilen ikke kan opfylde  

 kravene til luftforurening pr. 1. oktober 1990.
Til nr. 3 Ændringen er en konsekvens af, at der foreslås  

 indført særskilte afgiftsskalaer for brugte varebiler, jf. nr.  

 8.
Til nr. 4 Den afgiftspligtige værdi for en benzindrevet  

 personbil, der er mere end 6 år gammel, vil i forhold til i dag blive  

 forhøjet med op imod ca. 13.550 kr.
Den afgiftspligtige værdi  

 forhøjes med 6.100 kr, hvis bilen ikke kan opfylde kravene til  

 luftforurening pr. 1. oktober 1990, og med 7.450 kr, hvis den ikke har  

 sikkerhedspuder.
Det skal dog understreges, at der ikke sker  

 forhøjelse for manglende sikkerhedspuder eller katalysator,  

 såfremt bilen er over 35 år gammel, og er omfattet af de  

 særlige værdiansættelsesregler (grænsen for  

 veteranbiler i lovens § 10, stk. 4).
 Trafikministeren fastsætter de nærmere  

 retningslinier for, hvilke specifikke krav, der skal opfyldes, for at bilen  

 kan leve op til kravene til luftforurening pr. 1. oktober 1990. Der kan for  

 benzinbilers vedkommende f.eks. være tale om, at bilen skal være  

 monteret med en reguleret 3-vejs katalysator, som blev lovpligtigt for  

 benzinbiler fra og med 1. oktober 1990, og for dieselbilers vedkommende,  

 f.eks., at der er original monteret katalysator på bilen.
 For biler, der afgiftsberigtiges efter brugtbilskalaen  

 foreslås det, at den samlede beregnede afgift aldrig kan komme til at  

 overstige 75 % af bilens værdi inklusive afgift.
I det følgende eksempel er vist, hvorledes den  

 afgiftspligtigeværdi beregnes af vurderingsmyndighederne.
I eksemplet  

 anvendes en personbil som af vurderingsmyndighederne er vurderet til ca.  

 80.000 kr., år 2000 Forslag, kr.
 I dag, kr.
Vurderingsmyndigheder Markedspris 80.025 80.025 Afgiftspligtigværdi (((80.025-5.300 kr.)*2,05)/7,8)+  

 5.300 kr.
Vurderingsmyndighederne fastsætter som  

 hidtil den afgiftspligtige værdi med udgangspunkt i bilens markedspris.  

 Herefter beregner Told og Skatteregionerne, hvor meget der skal betales i  

 afgift.
I det følgende er vist, hvor meget der skal betales i  

 registreringsafgift på en personbil, som er mere end 6 år gammel,  

 som er uden sikkerhedspuder, som ikke opfylder kravene til luftforurening pr.  

 1. oktober 1990, og som har en afgiftspligtigværdi før  

 regelændringer på 30.000 kr., år 2000 Forslag, kr.
 I dag, kr.
Told og Skattemyndigheder Afgiftspligtig værdi 30.000 30.000 Tillæg for manglende sikkerhedspuder 7.450 0 Tillæg for ikke at opfylde kravene til luftforurening  

 pr. 1.10.1990 6.100 0 Afgiftspligtig værdi i alt 43.550 30.000 Registreringsafgift 74.415 50.025 Forslag 105 pct. af 5.300 kr. + 180 pct. af 43.550 kr.  

 5.300 kr.
 Før forslag 105 pct. af 5.300 kr. + 180 pct. af 30.000  

 kr.   5.300 kr.
Afgiftsindhold i bil 74.415/80.025 93 - Afgiftsbetaling efter nedslag som følge af at afgiften  

 max. kan udgøre 75 pct. af bilens værdi med afgift (75 pct. af  

 80.025 kr.) 60.019 - Hvis registreringsafgiften efter forslaget  

 udgør mere end 75 pct. af bilens værdi inkl. afgift skal  

 afgiftsbetalingen reduceres således at afgiften kun udgør 75  

 pct. af bilens værdi inkl. afgift.
I eksemplet ovenfor reduceres  

 afgiftsbetalingen således til 60.000 kr., jf. sidste linje i  

 eksemplet.
Til nr. 5 Ændringen er en konsekvens af, at der foreslås  

 indført tillæg til den afgiftspligtige værdi for brugte  

 personbiler, der ikke har monteret sikkerhedspude og/ eller ikke opfylder de  

 danske normer for luftforurening pr. 1.oktober 1990.
Til nr. 6 og 7 Som konsekvens af, at der med ændringsforslag nr. 8  

 indføres særskilte afgiftsskalaer for brugte varebiler  

 begrænses bestemmelserne i § 5, stk. 1 og 3, til kun at  

 gælde nye biler samt biler der har mistet deres identitet.
Til nr. 8 Efter de nugældende regler i  

 registreringsafgiftslovens § 5 afgiftsberigtiges brugte varebiler efter  

 samme afgiftsskala, som gælder for nye varebiler.
Det betyder, at den  

 del af en varebils værdi, der beskattes, falder hurtigere i takt med  

 alderen end værdien af bilen.
For mindre varebiler, der har en  

 værdi inkl. registreringsafgift på det danske marked på  

 12.500 kr. og større varebiler, der har en værdi inkl.  

 registreringsafgift på det danske marked på 30.800 kr. er  

 afgiften fuldt afskrevet.
 Efter forslaget indføres særskilte  

 afgiftsskalaer for brugte varebiler efter samme retningslinier som dem, der  

 gælder for personbiler og motorcykler mv.; d.v.s., at den del af bilens  

 værdi, der beskattes med den lave sats nedsættes i takt med  

 bilens alder, således at brugte varebiler tilnærmelsesvis  

 beskattes ensartet med nye varebiler.
 Nedsættelsen af afgiftsskalaens afgiftsfri del sker  

 på samme måde som nedskrivningen af den del af en brugt  

 personbil, der beskattes med 105 pct. mod ellers 180 pct. - nemlig 15 pct.  

 for varebiler, der er under ét år, 12,5 pct. for hvert af de  

 følgende år og for varebiler over 6 år fastholdes de  

 sidste 10 pct. af den afgiftsfri bundgrænse for nye varebiler.
 For varebiler, der afgiftsberigtiges efter den  

 foreslåede brugtbilskala foreslås det, at den samlede beregnede  

 afgift aldrig kan komme til at overstige 75 % af bilens værdi inkl.  

 afgift.
I det følgende eksempel er vist, hvorledes den  

 afgiftspligtigeværdi beregnes af vurderingsmyndighederne.
I eksemplet  

 anvendes en varebil som af vurderingsmyndighederne er vurderet til 25.000  

 kr., år 2000.
 Forslag, kr.
 I dag, kr.
Vurderingsmyndigheder Markedspris 25.000 25.000 Afgiftspligtigværdi 13.454 19.251 Forslag ((25.000-1.300)/1,95)+ 1.300 kr. i år  

 2000 Før forslag ((25.000-13.200)/1,95)+ 13.200 kr. i  

 år 2000 Vurderingsmyndighederne fastsætter som  

 hidtil den afgiftspligtige værdi med udgangspunkt i bilens markedspris.  

 Herefter beregner Told og Skatteregionerne, hvor meget der skal betales i  

 afgift.
I det følgende er vist, hvor meget der skal betales i  

 registreringsafgift på en varebil, som er mere end 6 år gammel,  

 som er uden sikkerhedspuder, som ikke opfylder kravene til luftforurening pr.  

 1. oktober 1990, og som er vurderet til 25.000 kr. inkl. afgift.
 Forslag, kr.
 I dag, kr.
Told og Skattemyndigheder Afgiftspligtig værdi 13.454 19.251 Tillæg for manglende sikkerhedspuder 7.450 0 Tillæg for ikke at opfylde kravene til luftforurening  

 pr. 1.10.1990 6.100 0 Afgiftspligtig værdi i alt 27.004 19.251 Registreringsafgift Forslag 95 pct. af 27.004 kr.   1.300 kr. i år  

 2000 Før forslag 95 pct. af 19.251 kr.   13.200 kr. i  

 år 2000 Afgiftsindhold i bil 24.419/25.000 97,7 - Afgiftsbetaling efter nedslag som følge af at afgiften  

 max. kan udgøre 75 pct. af bilens værdi med afgift ( 75 pct. af  

 25.000) 18.750 - Hvis registreringsafgiften efter forslaget  

 udgør mere end 75 pct. af bilens værdi inkl. afgift, skal  

 afgiftsbetalingen reduceres således at afgiften kun udgør 75  

 pct. af bilens værdi inkl. afgift.
I eksemplet ovenfor reduceres  

 afgiftsbetalingen således til 18.750 kr., jf. sidste linje i  

 eksemplet.
Til nr. 9 - 11 Der er tale om konsekvensændringer som følge  

 af indsættelsen af regler om registreringsafgift af brugte  

 varebiler.
Til nr. 12 - 15 Ændringen er en konsekvens af, at der foreslås  

 indført særskilte afgiftsskalaer for brugte varebiler, jf. nr.  

 8.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Det foreslås, at loven skal  

 have virkning for køretøjer, der anmeldes til indregistrering  

 fra og med fremsættelsesdagen.
Dette foreslås for at sikre, at lovens formål  

 bliver opfyldt.
Lovens formål er, at sikre en ensartet  

 afgiftsbehandling af brugte varebiler og brugte personbiler, og endvidere at  

 fjerne den utilsigtede afgiftslempelse, som brugte biler har haft ved ikke at  

 være belastet af meromkostninger til sikkerhedspuder eller  

 foranstaltninger (typisk en katalysator) til opfyldelse af kravene til  

 luftforurening, sådan som nye biler har været efter 1990.
Bilag Lovforslaget sammenholdt med gældende lov Gældende formulering Lovforslaget § 1 I lov om registreringsafgift af motorkøretøjer m.v., jf.  

 lovbekendtgørelse nr. 222 af 14. april 1999, som ændret ved lov  

 nr. 325 af 28. maj 1999 og senest ved lov nr. 385 af 2. juni 1999, foretages  

 følgende ændringer:
 § 2. Fritaget for afgift er:
1) 	- - - 2) 	personkøretøjer og varevogne som nævnt i  

 § 5, stk. 1-2, der tilhører og udelukkende anvendes af  

 danske statsinstitutioner, bortset fra køretøjer, der anvendes  

 erhvervsmæssigt i konkurrence med private erhvervsdrivende, 1. I § 2, stk. 1, nr. 2, ændres »§ 5, stk. 1 - 2« til: »§ 5, stk. 1, 3 og 5«.
3)-15) - - - Stk. 2-3. - - - § 3a. - - - Stk. 2-4. - - - Stk. 5. Overgår et motorkøretøj til varig  

 anvendelse her i landet ved salg eller anden overdragelse eller i forbindelse  

 med, at ejeren af et køretøj omfattet af stk. 1, nr. 1,  

 tager varigt ophold her i landet, forfalder resten af afgiften, medmindre  

 afgiften af motorkøretøjet i stedet berigtiges efter reglerne i  

 § 4, stk. 3-6.
 2. I § 3a, stk. 5, ændres »§ 4, stk. 3 - 6.«  

 til : »§ 4, stk. 3 - 8.«.
Stk. 6. - - - Stk. 7. For motorkøretøjer som nævnt i  

 § 4 og § 5, stk. 1, som en herboende alene anvender her i  

 landet til udførelse af arbejde for en arbejdsgiver som omhandlet i  

 stk. 1, nr. 2, kan told- og skattemyndighederne tillade, at der betales  

 afgift pr. dag, motorkøretøjet anvendes her.
Afgiften  

 udgør 60 kr. pr. dag for motorkøretøjer omhandlet af  

 § 4 og 30 kr. for motorkøretøjer omhandlet af § 5,  

 stk. 1. Der betales ikke afgift af motorkøretøjer som  

 nævnt i § 5, stk. 3 og 5, når den herboende alene  

 anvender motorkøretøjerne her i landet til udførelse af  

 arbejde for en arbejdsgiver som omhandlet i stk. 1, nr. 2.
 3. I § 3a, stk. 7, ændres »§ 5, stk. 3 og 5«  

 til: »§ 5, stk. 3, § 5,  

 stk. 5, nr. 2 og § 5, stk. 9«.
Stk. 8. - - - § 4. - - - 4. I § 4 indsættes efter stk. 3 som nye  

 stykker:
Stk. 2-5. - - - » Stk. 5. For biler, der er omfattet af stk. 3, nr. 2, kan  

 den beregnede afgift efter stk. 3 og stk. 4 højst  

 udgøre 75 % af bilens værdi inklusive afgift.«.
 Stk. 6. For brugte køretøjer med en alder indtil  

 1 år, jf. stk. 3 og 4, nedsættes den afgiftspligtige  

 værdi efter stk. 3 med 17 pct. af det samlede beløb af de  

 fradrag i afgiften, der efter § 3, stk. 3, og med 30 pct. af de  

 fradrag i den afgiftspligtige værdi efter § 8, stk. 7, kunne  

 være foretaget ved køretøjets afgiftsberigtigelse som  

 nyt.
Stk. 4 - 6 bliver herefter stk. 6   8 5. I § 4, stk.6, der bliver stk. 8,  

 ændres »stk. 3 og 4« til: »stk. 3 og 6«.
6. I § 5, stk.3, udgår »For andre  

 biler« og i stedet indsættes i »For ander nye biler samt for biler, der  

 har mistet deres identitet.« § 5. For følgende biler, som utvivlsomt er konstrueret  

 og indrettet til godstransport, udgør afgiften 0 kr. af de  

 første 12.500 kr. af den afgiftspligtige værdi og 95 pct. af  

 resten:
 7. I § 5 stk. 1, udgår »For følgende biler«  

 og i stedet indsættes: »For følgende  

 nye biler samt for biler, der har mistet deres identitet«.
1)-2) - - - Stk. 2. - - - Stk. 3. For andre biler med tilladt totalvægt over  

 2 t, men ikke over 4 t, som utvivlsomt er konstrueret og indrettet til  

 godstransport, udgør afgiften 0 kr. af de første 30.900 kr. af  

 den afgiftspligtige værdi og 30 pct. af resten.
For biler over 3 t kan  

 afgiften dog højst udgøre 50.000 kr.
De i dette stykke  

 nævnte biler må ikke benyttes til personbefordring i videre  

 omfang end de i stk. 1 omhandlede køretøjer.
 8. I § 5, stk. 4, indsættes efter  

 stk. 4 som nye stykker:
» 1) 	Køretøjer omfattet af stk. 1 og 9:  

 Ikke over 1 år: 0 kr. af 10.300 kr. og 95 pct. af resten.  

 1-2 år: 0 kr. af 8.800 kr. og 95 pct. af resten.  

 2-3 år: 0 kr. af 7.300 kr. og 95 pct. af resten.  

 3-4 år: 0 kr. af 5.700 kr. og 95 pct. af resten.  

 4-5 år: 0 kr. af 4.200 kr. og 95 pct. af resten.  

 5-6 år: 0 kr. af 2.700 kr. og 95 pct. af resten.  

 Over 6 år: 0 kr. af 1.200 kr. og 95 pct. af resten.
2) 	Køretøjer omfattet af stk. 3 og 9:  

 Ikke over 1 år: 0 kr. af 25.500 kr. og 30 pct. af resten.  

 1-2 år: 0 kr. af 21.800 kr. og 30 pct. af resten.  

 2-3 år: 0 kr. af 18.000 kr. og 30 pct. af resten.  

 3-4 år: 0 kr. af 14.300 kr. og 30 pct. af resten.  

 4-5 år: 0 kr. af 10.500 kr. og 30 pct. af resten.  

 5-6 år: 0 kr. af 6.800 kr. og 30 pct. af resten.  

 Over 6 år: 0 kr. af 3.000 kr. og 30 pct. af resten.
For biler over 3 t,  

 jf. stk. 3, kan afgiften dog højst udgøre 50.000 kr.
Stk. 6. For biler omfattet af stk. 5, som er nævnt  

 i bekendtgørelse af 10. juli 1990 om ændring af  

 Detailforskrifter for Køretøjer punkt 7.x6.021(1) og 7.x6.024,  

 men ikke opfylder bestemmelserne i disse punkter eller tilsvarende nyere  

 bestemmelser, forhøjes den afgiftspligtige værdi med 6.100 kr.  

 For biler omfattet af stk. 5, der ikke er forsynet med sikkerhedspude,  

 forhøjes den afgiftspligtige værdi med 7.450 kr.
For biler  

 omfattet af stk. 3, nr. 2, der er forsynet med kun én  

 sikkerhedspude, forhøjes den afgiftspligtige værdi med 3.725 kr.  

 1.-3. pkt. gælder ikke for biler, der er mere end 35 år gamle,  

  og som fremtræder som ved første registrering.
Trafikministeren  

 fastsætter nærmere regler om gennemførelse af bestemmelser  

 om luftforurening og udformer retningslinier for, hvorledes kontrollen af  

 bestemmelsen nævnt i 1. pkt. skal ske.
 Stk. 7. For biler, der er omfattet af stk. 5, kan den  

 beregnede afgift efter stk. 5 og stk. 6 højst udgøre  

 75 % af køretøjets værdi inklusive afgift.
Stk. 8. En brugt bils alder regnes fra første  

 registreringstidspunkt.
Hvis en brugt bil ikke har været registreret  

 her i landet eller i udlandet, eller hvis første  

 registreringstidspunkt ikke kan fastslås, regnes alderen fra bilens  

 fremstillingstidspunkt.«.
 Stk. 5. For biler mellem 2 og 4 t tilladt totalvægt, som  

 er specielt indrettet til erhvervsmæssigt formål, herunder  

 tandklinikker, udstillingsvogne, salgsvogne, mobile kontorer,  

 værkstedsvogne og lignende, og anvendes hertil, finder bestemmelserne i  

 stk. 1-4 tilsvarende anvendelse.
 Stk. 5 - 7 bliver herefter stk. 9 - 11.
 9. I § 5, stk. 5, der bliver stk. 9,  

 ændres »stk. 1 - 4« til: »stk. 1 - 8«.
Stk. 6. En bil, som er berigtiget med afgift efter  

 stk. 1-5, afgiftsberigtiges efter § 4, når betingelserne for  

 den foretagne afgiftsberigtigelse ikke længere er opfyldt.
For de i  

 stk. 1 omhandlede køretøjer nedsættes afgiften dog  

 med 95 pct. af den del af køretøjets afgiftspligtige  

 værdi, der overstiger 12.100 kr., og for de i stk. 3 omhandlede  

 køretøjer nedsættes afgiften med 30 pct. af den del af  

 køretøjets afgiftspligtige værdi, der overstiger 30.000  

 kr.
For biler over 3 t kan nedsættelsen dog højst udgøre  

 50.000 kr.
For køretøjer, som er berigtiget med halv afgift  

 efter bestemmelser i tidligere lovgivning, nedsættes afgiften med 40  

 pct.
10. I § 5, stk. 6, 1. pkt., der bliver  

stk. 10, 1.pkt., ændres »stk. 1 - 5« til: »stk. 1 - 9« Stk. 7. De i stk. 1 og 3 fastsatte  

 beløbsgrænser reguleres årligt med 2,0 pct. tillagt eller  

 fratrukket den af finansministeren bekendtgjorte tilpasningsprocent for det  

 pågældende finansår efter lov om en satsreguleringsprocent.  

 Procenten beregnes med en decimal.
De således regulerede beløb  

 afrundes opad til nærmeste kronebeløb, der er deleligt med 100.  

 Regulering efter 1. pkt. foretages første gang med virkning for  

 1999.
 11. I § 5, stk. 7, der bliver stk. 11,  

 ændres »stk. 1 og 3« til: »stk. 1, 3 og  

 5«.
 § 15. De registrerede virksomheder skal svare afgift efter  

 § 4, § 5, stk. 1-5, og § 5 a, stk. 1, af nye  

 køretøjer, som de anmelder eller foranlediger anmeldt til  

 registrering efter færdselsloven, mod fremlæggelse af en  

 erklæring fra virksomheden om køretøjets  

 afgiftsberigtigelse og bevis for virksomhedens registrering, jf. § 22,  

 stk. 2.
 12. I § 15, stk. 1, ændres »§ 5, stk. 1 - 5«  

 til: »§ 5, stk. 1 - 6 og 9«.
Stk. 2-3. - - - § 22. - - - Stk. 2. Nye køretøjer, der anmeldes eller  

 foranlediges anmeldt til registrering af virksomheder, som er registreret  

 efter § 14, kan dog registreres mod, at virksomheden for  

 registreringsmyndigheden fremlægger erklæring om, at  

 køretøjet skal afgiftsberigtiges efter denne lovs § 4,  

 § 5, stk. 1-5, eller § 5 a, stk. 1, og på  

 nærmere foreskreven måde godtgør, at virksomheden er  

 registreret.
 13. I § 22, stk. 2, ændres »§ 5, stk. 1 - 5«  

 til: »§ 5, stk. 1 - 5 og 9«.
Stk. 3-4. - - - § 23. Køretøjer, som er fritaget for afgift i  

 henhold til § 2, stk. 1, nr. 5, 6, 7, 8, 9, 11 og 14, eller som er  

 berigtiget med afgift efter § 5, stk. 1-5, samt eldrevne varebiler  

 skal forsynes med særlige nummerplader.
 14. I § 23, stk. 1, ændres »§ 5, stk. 1 - 5«  

 til: »§ 5, stk. 1 - 5 og 9«.
Stk. 2. - - - § 27. Med bøde straffes den, der forsætligt eller  

 groft uagtsomt:
1)-3) - - - 4) 	undlader at efterkomme et påbud, der er meddelt i  

 medfør af § 18, stk. 1, om angivelse for kortere perioder  

 end en måned.
 15. I § 27, stk. 1, nr. 4, ændres »§ 5, stk. 1 - 5« til: » § 5, stk. 1 - 9«.
5) 	- - - Stk. 2-4. - - - 1)   Lovforslaget  

 har som udkast været notificeret i overensstemmelse med  

 Europa-Parlamtets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
