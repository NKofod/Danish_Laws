 I tilslutning til udenrigsministeriets bekendtgørelser nr. 67 af 26.  

 november 1958, nr. 27 af 22. juli 1959, nr. 69 af 11. december 1959, nr. 63  

 af 24. september 1960 og nr. 15 af 28. juli 1963, Lovtidende C, bringes det  

 herved til almindelig kundskab, at tillægskonventionen af 7. september 1956  

 om afskaffelse af slaveri, slavehandel samt ordninger og sædvaner, der må  

 sidestilles med slaveri yderligere er blevet ratificeret eller tiltrådt af  

 følgende lande:
 Algeriet, Cuba, Frankrig, Irak, Niger, Schweiz, Tyrkiet og Østrig.
 Frankrig har ved ratifikationen erklæret, at konventionen finder  

 anvendelse i alle republikkens territorier (moderland såvel som oversøiske  

 departementer og territorier).
 Endvidere har Jamaica, til hvis territorium konventionens gyldighed var  

 udstrakt, før det opnåede selvstændighed, meddelt De Forenede Nationers  

 Generalsekretær, at det anser sig for bundet af konventionen.
 Udenrigsministeriet, den 17. september  

 1964.
 F.M.
 Paul Fischer.
