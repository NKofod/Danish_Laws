Betænkning afgivet af Skatteudvalget den  

 15. marts 2000 Betænkning over Forslag til lov om ændring af lov om  

 merværdiafgift (momsloven) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokatfirmaet Kønig, Homann & Erichsen, Bowl N Fun, HORESTA, Nautilus og Thoft, Jens, registreret revisor, Århus.
 Herefter indstiller et flertal (udvalget med  

 undtagelse af Det Konservative Folkepartis medlemmer af udvalget)  

 lovforslaget til vedtagelse uændret.
 Et mindretal inden for flertallet (Venstres og Kristeligt  

 Folkepartis medlemmer af udvalget) bemærker, at mindretallet finder, at  

 EU´s 6. momsdirektiv nødvendiggør momspligt for kommercielt  

 drevne sportsaktiviteter   med de fordele og ulemper, dette medfører.  

 Samtidig ønsker Venstre og Kristeligt Folkeparti at bevare  

 momsfritagelsen for foreninger.
 Et mindretal (Det Konservative Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Det Konservative Folkeparti finder, at de skriftlige og  

 mundtlige henvendelser til Skatteudvalget tydeligt har dokumenteret, at  

 lovforslaget, som udelukker virksomheder, der drives med gevinst for  

 øje, fra afgiftsfrihed, indebærer en klar konkurrenceforvridning  

 mellem de privatdrevne bowlingcentre og motionscentre m.v. og de momsfritagne  

 offentligt støttede og drevne centre, som udbyder samme ydelser.
Det  

 er endvidere fremgået, at denne konkurrenceforvridning har bevirket  

 konkurser, og at en vedtagelse af lovforslaget er ensbetydende med tab og  

 yderligere konkurser for de private bowlingcentre og motionscentre m.v.
Det Konservative Folkeparti finder med henvisning til  

 henvendelsen fra advokatfirmaet Kønig, Homann & Erichsen  (L 205  

 bilag 7), at den gældende danske momslov i sin helhed ikke  

 nødvendigvis synes at være i uoverensstemmelse med 6.  

 momsdirektiv og momsdirektivets intentioner. Østre Landsrets dom  

 fastslår, at momslovens fritagelsesbestemmelse for sportsaktiviteter  

 ikke giver hjemmel til at nægte momsfritagelse for  

 erhvervsmæssigt salg af adgangen til at dyrke sport eller fysisk  

 træning.
En fastholdelse af det nuværende lovgrundlag som  

 fastlagt ved Østre Landsrets dom vil dermed indebære en  

 ligestilling mellem privat drevne virksomheder og offentligt støttede  

 og drevne virksomheder.
På denne baggrund stemmer Det Konservative  

 Folkeparti imod lovforslaget.
