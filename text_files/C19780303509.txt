Arbejdsformidlingskontorerne De statsanerkendte arbejdsløshedskasser Direktoratet har dags dato tilskrevet Arbejdsløshedskassernes Samvirke,  

 således:
 »Ved skrivelse af 14. december 1977 har Samvirket, i forbindelse med  

 indførelse af professionel fodbold i Danmark, rejst spørgsmålet om, hvilken  

 indflydelse indgåelse af kontrakt som fodboldspiller bør have på medlems- og  

 dagpengeret i en arbejdsløshedskasse.
 I denne anledning skal direktoratet indledningsvis bemærke - som også  

 Samvirket peger på - at det ikke på det foreliggende grundlag er muligt at  

 tage endelig stilling til de rejste spørgsmål.
 Direktoratet skal dog foreløbig som sin umiddelbare opfattelse anføre  

 følgende:
 Uanset det formentlig i de fleste tilfælde beskedne omfang, deltagelse i  

 betalingsfodbold - i hvert fald foreløbig - vil have for den enkelte, såvel i  

 henseende til den tidsmæssige indsats som til de opnåede indtægter - må sådan  

 deltagelse principielt betragtes som erhvervsudøvelse, således som tilfældet  

 efter de for direktoratet foreliggende oplysninger er i andre vesteuropæiske  

 lande.
 Under denne forudsætning vil der ikke være grundlag for at anfægte  

 medlemskabet af arbejdsløshedsforsikringen for medlemmer, der helt eller  

 delvis ernærer sig som professionel fodboldspiller.
 I tilfælde, hvor et medlem på grund af indgået kontrakt som fodboldspiller  

 ikke længere er arbejdssøgende inden for sit hidtidige faglige område, vil  

 pågældende i medfør af bestemmelsen i arbejdsløshedslovens § 44, stk. 1,  

 kunne bevare medlemskabet af sin hidtidige kasse.
 Da deltagelse i betalingsfodbold som anført principielt må betragtes som  

 erhvervsudøvelse bør sådan deltagelse efter direktoratets opfattelse - idet  

 der ikke synes at være anledning til at anlægge en lempeligere vurdering med  

 hensyn til indtægter, der er opnået ved deltagelse i betalingsfodbold, end  

 hvor indtægterne opnås ved »almindeligt lønarbejde - medføre fradrag i  

 dagpenge efter de sædvanlige regler, dvs. som hovedregel på grundlag af  

 medgået tid til kampe og træning, ligesom fradrag må ske, uanset om  

 aktiviteterne foregår inden for eller uden for »normal arbejdstid«.
 For så vidt særligt angår indgåede kontrakter, der har et sådant indhold,  

 at medlemmets mulighed for under ledighed at overtage anden beskæftigelse på  

 normale vilkår begrænses, eksempelvis hvor der stilles krav om træning inden  

 for normal arbejdstid, bemærkes, at de almindelige regler for udbetaling af  

 dagpenge formentlig i disse tilfælde må indebære, at dagpengeretten helt  

 bortfalder, idet sådanne medlemmer næppe kan betragtes som ledige, så længe  

 kontrakten løber.
Direktoratet skal tilføje, at endelig stillingtagen til de her rejste  

 spørgsmål må bero på fremkomsten af yderligere oplysninger om kontraktforhold  

 m.v., eventuelt i forbindelse med forelæggelse af konkrete enkelttilfælde.' Hvilket herved neddeles.
 Man skal anmode kasserne om indtil videre at forelægge enkelttilfælde for  

 direktoratet med henblik på fastlæggelse af nærmere retningslinjer for  

 deltagelsens indflydelse på dagpengeretten.
 Ved forelæggelse bedes kopi af kontrakt indsendt.
P.
D.
V.
E.
B.
V. Å.
Jensen kontorchef /Inger Lauritsen fm.
