Skriftlig fremsættelse (5. december  

 2001) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 investeringsforeninger og specialforeninger, lov om innovationsforeninger,  

 lov om tilsyn med firmapensionskasser, lov om sparevirksomheder, lov om et  

 skibsfinansieringsinstitut, lov om banker og sparekasser m.v. samt  

 realkreditloven m.v. (God skik, bidrag til humanitære organisationer,  

 Det Finansielle Virksomhedsråd, realkreditforeninger).
(Lovforslag nr.
L 8).
Der er på investeringsforenings- og  

 specialforeningsområdet behov for, at reglerne om investorbeskyttelse  

 er på højde med, hvad der gælder for andre finansielle  

 virksomheder.
På den baggrund foreslås der indført god  

 skik-regler for investeringsforeninger og specialforeninger ligesom det er  

 gældende for pengeinstitutter og fondsmæglerselskaber.
 Samtidig foreslås indført en adgang for  

 investeringsforeninger og specialforeninger til at yde bidrag til  

 humanitære organisationer.
Det er endvidere fundet hensigtsmæssigt at lade  

 flere finansielle virksomheder indgå under Det Finansielle  

 Virksomhedsråds kompetence.
Hermed sikres bl.a. ensartede  

 afgørelser inden for de områder, hvor der er fælles regler  

 for brancherne og i de situationer, hvor fortolkningen af en regel har  

 betydning for flere brancher.
Det foreslås på den baggrund, at  

 investeringsforeninger og specialforeninger, innovationsforeninger,  

 firmapensionskasser, sparevirksomheder samt Skibskreditfonden bliver omfattet  

 af rådets kompetence.
 Derudover ændres bestemmelserne om spekulation i lov  

 om investeringsforeninger og specialforeninger samt i lov om  

 innovationsforeninger, så de harmonerer med tilsvarende bestemmelser i  

 lov om finansiel virksomhed.
Lovforslaget indeholder justeringer af reglerne  

 vedrørende depotselskaber samt omdannelse af investeringsforeninger i  

 medfør af Rådets direktiv af 20. december 1985  

 (85/611/EØF). Endelig gennemføres dele af Rådets direktiv  

 (2000/64/EF), om udveksling af oplysninger med tredjelande.
Med lovforslaget  

 indføres mulighed for udveksling af oplysninger med tredjelande for  

 så vidt angår investeringsforeninger og specialforeninger.
 Endelig indeholder forslaget ændringer af  

 realkreditloven, således at en realkreditforening vedbliver med at  

 være en realkreditforening og dermed omfattet af regler i  

 realkreditloven, selv om den ikke er direkte ejer af realkreditinstituttet.  

 Det har aldrig været hensigten, at en realkreditforening, som har  

 optjent sine midler ved realkreditvirksomhed, skal falde ud af  

 realkreditloven.
