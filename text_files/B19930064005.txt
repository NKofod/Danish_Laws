(GIA) I henhold til § 15, stk. 4, i lov om gymnasiet m.v., jf. lovbekendtgørelse  

 nr. 531 af 23. juni 1993, og til § 26, stk. 4, i lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., jf. lovbekendtgørelse nr. 532 af 23. juni 1993, fastsættes  

 følgende:
 § 1.  Institutioner, der tilbyder undervisning i  

 henhold til gymnasie- eller hf-loven, skal foretage indberetningen af  

 oplysninger om elever/studerende, rektor/forstander og lærere og om  

 undervisning ved instutionen.
 Stk. 2.  Indberetning skal foretages efter  

 Undervisningsministeriets regler herom.
§ 2.  Indberetningen skal indeholde følgende  

 oplysninger Stk. 2.  Oplysningernes indhold og format fastsættes af  

 Undervisningsministeriet.
 Stk. 3.  Ved en klasse forstås en enhed af  

 elever/kursister, der etableres ved undervisningens begyndelse i 1. hf, I.  

 kursusklasse eller 1.g, og som undervises sammen i obligatoriske  

 fag/fællesfag.
 Stk. 4.  Ved et hold forstås en gruppe af  

 elever/kursister, der typisk undervises sammen i et fag, normalt i et  

 semester/år.
 § 3.  Ved indberetningen anvendes særlige GIA-koder  

 med et indhold, der fastsættes af Undervisningsministeriet.
 Stk. 2.  Ved indberetning af forsøgsundervisning  

 anvendes den GIA-kode, der er meddelt af Undervisningsministeriet i  

 forbindelse med godkendelsen.
 § 4.  Indberetningen skal foretages elektronisk.
 Stk. 2.  Indberetningen sker via disketter, der opfylder  

 de tekniske krav, der fastsættes af Undervisningsministeriet.
 Stk. 3.  Undervisningsministeriet kan tillade, at  

 enkelte institutioner eller grupper af institutioner indberetter via modem  

 eller on-line.
 § 5.  Bekendtgørelsen træder i kraft den 15. august  

 1993.
 Stk. 2.  Undervisningsministeriet kan dispensere fra §  

 4, stk. 1, hvor der foreligger særlige forhold for en institution eller en  

 gruppe af institutioner, og kan iøvrigt dispensere fra bekendtgørelsens  

 regler, når det findes begrundet i særlige forhold.
Undervisningsministeriet, den 28. juli  

 1993 P.M.V.
 e.b.
