 Til samtlige eksportautoriserede svine- og kreaturslagterier samt  

 veterinærkontrollen ved disse.
 FSIS, Washington, har anmodet om, at der indføres et ensartet system til  

 mærkning af dyr til efterkontrol og af tilbageholdte dyr, således at det  

 umiddelbart er muligt at iagttage, at et dyr er tilbageholdt og begrundelsen  

 herfor.
Veterinærdirektoratet har i denne anledning og på grundlag af de allerede  

 anvendte mærkningssystemer udarbejdet vedlagte retningslinier af 26. januar  

 1988 for mærkning af tilbageholdte slagtekroppe m.v., der ikke umiddelbart  

 godkendes ved båndkontrollen.
Vejledningens bestemmelser er gældende senest  

 fra den 1. maj 1988.
 De omhandlede typer af mærkesedler kan rekvireres hos Slagteriernes  

 Fællesindkøbsforening, SFK, Avedøreholmen 96-98, Postboks 112, 2650 Hvidovre,  

 ved brug af vedlagte rekvisition (K.K. 470-1987), som kan fotokopieres efter  

 behov.
 Bestillingskatalog med prøvetryk af pågældende typer af mærkesedler vil  

 blive fremsendt af SFK.
 P.V.V.
K.
Hermansen Retningslinier for mærkning af tilbageholdte slagtekroppe m.v.
I.
SVINESLAGTERIER.
 Båndkontrol:
1. Slagtekroppe, der tages fra til udrensning for  

 banale lidelser og slagtefejl, jfr. cirkulære af 30. januar 1987 (K.K.  

 3022-1986) om efterkontrol, forsynes med hvid mærkeseddel, påtrykt:  

 VETERINÆRKONTROLLEN - Til udrensning i blå farve og med oplysning om årsagen (sygdomsbetegnelse/kode eller  

 slagtefejl).
2. Slagtekroppe, der tages fra til efterkontrol,  

 forsynes med hvid mærkeseddel, påtrykt: VETERINÆRKONTROLLEN - Til  

 efterkontrol i sort farve og forsynet med oplysning om sygdomskode og sygdomsbetegnelse  

 (årsag til tilbageholdelse).
3. Slagtekroppe, der med organer tages fra til udvidet  

 undersøgelse, BU m.v., forsynes med hvid mærkeseddel, påtrykt:  

 VETERINÆRKONTROLLEN - Tilbageholdt i rød farve og med oplysning om sygdomskode og sygdomsbetegnelse.
 Mærkesedlen skal herudover være forsynet med nummerering på såvel  

 mærkesedlen som på afrivningstalonerne, der anvendes til opmærkning af  

 tilhørende organer.
 Efterkontrol:
 4. Slagtekroppe, der ikke godkendes umiddelbart ved  

 efterkontrolundersøgelsen, men tilbageholdes til BU, antibiotikaundersøgelse  

 m.v., eller hvor den endelige bedømmelse af anden årsag udsættes til et  

 senere tidspunkt, forsynes med den under pkt. 3. nævnte mærkeseddel eller med  

 veterinærkontrollens TILBAGEHOLDT - mærkeseddel (hvidt, nummereret  

 manillamærke med rødt tryk), med årsagen til tilbageholdelse påtrykt eller  

 noteret.
 Kassation:
5. Slagtekroppe, der kasseres, påstemples KASSERET i  

 grøn farve.
Denne stempling kan dog undlades på efterkontrolpladser, hvor de  

 kasserede kroppe gennem lukket system med knuser føres til  

 destruktionsbeholder.
Slagtekroppe, som kasseres af dyrlægen ved båndkontrollen, forsynes med  

 grøn, nummereret mærkeseddel, påtrykt: VETERINÆRKONTROLLEN - Kasseret i sort farve og med oplysning om sygdomskode og sygdomsbetegnelse.
II.
KREATURSLAGTERIER.
6. Slagtekroppe, der tages fra til efterkontrol eller  

 til lokal udrensning, forsynes med hvid mærkeseddel, påtrykt:  

 VETERINÆRKONTROLLEN Til efterkontrol/tilbageholdt i sort farve og med oplysning om årsagen samt evnt. med markering ved X  

 eller O på konturtegningen af slagtekroppen.
 7. Slagtekroppe, der med organer tages fra til udvidet  

 undersøgelse, BU m.m., forsynes med veterinærkontrollens TILBAGEHOLDT  

 mærkeseddel (hvidt, nummereret manillamærke med rødt tryk), med årsagen til  

 tilbageholdelse påtrykt eller noteret.
 8. Slagtekroppe, der kasseres, påstemples KASSERET i  

 grøn farve.
III.
Registrering af tilbageholdte dyr med sygdomsbemærkninger.
 For slagtekroppe, der kasseres eller tages til udvidet undersøgelse,  

 herunder BU, skal registrering foretages af veterinærkontrollen på det sted,  

 hvor tilbageholdelse og opmærkning finder sted, normalt på  

 efterkontrolpladsen.
 Registreringen skal omfatte notering af slagtenummer, eller af andet  

 identifikationsnummer, eventuelt tillige af leverandørnummer for svin og  

 CKR-nr. for kreaturer, samt notering af diagnose, sygdomsbemærkninger og  

 bedømmelsen.
 For slagtekroppe, der efter lokal udrensning og endelig bedømmelse er  

 godkendt på efterkontrolpladsen, kan dette markeres ved påføring af et x  

 eller andet mærke over diagnosen på den veterinære tilbageholdelsesseddel.
 Sygdomsregistreringen kan i disse tilfælde foretages af virksomheden,  

 normalt i forbindelse med vejningen, ved hjælp af slagteriets  

 EDB-system.Tilbageholdelsessedlen fjernes samtidig med, at registreringen  

 foretages.
REKVISITION af mærkesedler til mærkning af tilbageholdte slagtekroppe m.v.
 Slagteriernes Fællesindkøbsforening A.m.b.A.
