I medfør af § 6 i lov nr. 414 af 13. juni 1990 om administration af Det Europæiske Økonomiske Fællesskabs forordninger om markedsordninger for landbrugsvarer m.v. fastsættes efter indstilling fra den i lovens § 8, stk. 1, nævnte bestyrelse og udtalelse fra det i lovens § 2, stk. 2, nævnte udvalg:
 § 1.  Af alle dansk producerede gartneriprodukter  

 omfattet af markedsordningen for levende planter og blomsterdyrkningens  

 produkter og markedsordningen for frugt og grønsager betales en afgift.  

 Afgiften, der opkræves som en omsætnings- eller arealafgift, anvendes til  

 fremme af erhvervsøkonomiske foranstaltninger inden for produktionen og  

 afsætningen af frugt og gartneriprodukter.
 Stk. 2.  Dansk producerede gartneriprodukter er  

 gartneriprodukter, som afsættes af de i stk. 5 nævnte virksomheder.
 Stk. 3.  Følgende gartneriprodukter er omfattet af  

 afgiftspligt:
 Stk. 4.  Undtaget fra afgiften er juletræer (uden rod),  

 grangrene, fyrregrene, mos, lav, græs o.lign. til buketter og pynt,  

 birkegrene, pilegrene samt tørrede, farvede, blegede og imprægnerede blade,  

 grene og andre plantedele under toldposition 06.04.
 Stk. 5.  Afgift påhviler følgende momspligtige  

 virksomheder:
 Stk. 6.  Undtaget fra afgiftspligten er virksomheder,  

 hvis afgiftsgrundlag, jf. § 2, stk. 1, 2 eller 4, er på 100.000 kr. eller  

 derunder, eller hvis afgiftsgrundlag jf. § 2, stk. 3, omfatter 2 ha eller  

 derunder.
§ 2.  For en i § 1, stk. 5, nr. 1, anført  

 afgiftspligtig virksomhed er grundlaget virksomhedens omsætning ekskl.  

 merværdiafgift i foregående kalender- eller regnskabsår.
Omsætningen opgøres  

 for hver afgiftspligtig varegruppe, med fradrag af indkøbsprisen ekskl.  

 merværdiafgift for indkøbte planteprodukter.
Stk. 2.  For en i § 1, stk. 5, nr. 2, anført  

 afgiftspligtig virksomhed er grundlaget virksomhedens omsætning af  

 planteskoleplanter ekskl. merværdiafgift i foregående kalender- eller  

 regnskabsår.
Omsætningen reduceres med indkøbsprisen for indkøbte  

 planteskoleplanter ekskl. merværdiafgift.
Stk. 3.  For en i § 1, stk. 5, nr. 3, anført  

 afgiftspligtig virksomhed beregnes afgiften for afgiftsåret 1991 på grundlag  

 af det til produktion af de omhandlede varer beplantede bruttoareal pr. 1.  

 juli 1990. Bruttoarealet opgøres inkl. nyplanter og læbælter.
Der kan  

 herudover opkræves en fast afgift.
Ved indberetningen for 1991 skal  

 virksomhedens omsætning ekskl. merværdiafgift i 1990 oplyses skønsmæssigt for  

 hver afgiftspligtig varegruppe.
 Stk. 4.  For en i § 1, stk. 5, nr. 3, anført  

 afgiftspligtig virksomhed beregnes afgiften fra 1. januar 1992 på grundlag af  

 omsætningen ekskl. merværdiafgift i foregående kalender- eller regnskabsår.  

 Omsætningen opgøres for hver afgiftspligtig varegruppe.
 § 3.  For potteplanter er afgiften 1,90 0/00 af  

 afgiftsgrundlaget.
 Stk. 2.  For afskårne blomster, snitgrønt, blomsterløg  

 og -knolde (tørløg og-knolde) er afgiften 1,60 0/00 af afgiftsgrundlaget.
 Stk. 3.  For grønsager dyrket på friland eller i  

 væksthus samt for dyrkede svampe er afgiften 2,25 0/00 af afgiftsgrundlaget.
 Stk. 4.  For planteskoleplanter er afgiften 4,00 0/00 af  

 afgiftsgrundlaget.
 Stk. 5.  For kærnefrugt, stenfrugt, og busk- og bærfrugt  

 betales 150 kr. pr. ha samt en fast afgift på 200 kr.
 § 4.  Såfremt det samlede afgiftsbeløb er på 500 kr.  

 eller derunder, opkræves afgiften ikke.
Stk. 2.  Afgiftsberegningen kan af Landbrugsministeriet  

 ændres, såfremt det over for Gartneribrugets Afsætningsudvalg godtgøres, at  

 der er et åbenbart misforhold mellem den virksomheden pålagte afgift og  

 produktion af afgiftspligtige varer i indbetalingsåret.
Anmodning om ændring  

 skal være fremsat inden indbetalingsårets udløb.
§ 5.  Afgiftspligtige virksomheder skal hvert år  

 senest den 30. april til Gartneribrugets Afsætningsudvalg, Torveporten 10,  

 2500 Valby, meddele de for afgiftsberegningen nødvendige oplysninger.  

 Oplysningsskema til brug ved afgivelsen af ovennævnte oplysninger kan  

 rekvireres på ovennævnte adresse eller på tlf. 31 16 62 00. Oplysningerne,  

 bortset fra oplysning om omsætning i 1990 iflg. § 2, stk. 3, skal attesteres  

 af en statsautoriseret eller registreret revisor eller af en af Jordbrugets  

 anerkendte driftsøkonomiske konsulenter.
Har en afgiftspligtig virksomhed,  

 der er omfattet af § 2, stk. 1, 2 eller 4, et afgiftsgrundlag på 250.000 kr.  

 eller derunder, og for så vidt angår virksomheder omfattet af § 2, stk. 3, et  

 areal på 4 ha eller derunder, kan ovennævnte attestation erstattes af en af  

 den afgiftspligtige underskrevet tro og love erklæring.
Erklæringen skal  

 afgives på en formular, som rekvireres hos Gartneribrugets Afsætningsudvalg.
 Stk. 2.  Landbrugsministeriet kan tillade anden  

 attestation, såfremt Gartneribrugets Afsætningsudvalg skønner, at der herved  

 gives tilstrækkelig sikkerhed for rigtigheden af de givne oplysninger.
 § 6.  Afgiften indbetales af virksomheden det  

 pågældende år i to rater, senest henholdsvis 31. maj og 30. november til  

 Gartneribrugets Afsætningsudvalg, Torveporten 10, 2500 Valby, på postgiro nr.  

 5 64 38 64, jf. dog stk. 2.
 Stk. 2.  Såfremt det samlede afgiftsbeløb er på 1.000  

 kr. eller derunder, indbetales hele beløbet til Gartneribrugets  

 Afsætningsudvalg senest den 31. maj.
 § 7.  Landbrugsministeriet kan dispensere fra  

 bestemmelserne i bekendtgørelsen, når særlige forhold taler derfor.
 § 8.  Betales skyldige afgiftsbeløb ikke rettidigt,  

 tillægges der en rente på 1,3 pct. månedlig for hver påbegyndt måned fra  

 forfaldsdagen at regne.
 Stk. 2.  De i § 3 nævnte afgifter samt de i stk. 1  

 nævnte renter er tillagt udpantningsret.
 § 9.  I henhold til lovens § 24, straffes overtrædelse  

 af §§ 1, 5 og 6 eller forsøg herpå med bøde.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 Stk. 3.  Den, der undlader at give de i henhold til § 5  

 krævede oplysninger eller giver urigtige eller vildledende oplysninger med  

 forsæt til at unddrage sig eller andre afgiften, straffes i henhold til  

 lovens § 23 med bøde, medmindre højere straf er forskyldt efter borgerlig  

 straffelov.
 § 10.  Bekendtgørelsen træder i kraft den 13. april  

 1991. Samtidig ophæves bekendtgørelse nr. 633 af 22. september 1989.
