Tekstanmærkning nr. 2, 8 og 60 til § 17 i tillægsbevillingsloven til  

 Finansloven for 1985 Til § 17. Industriministeriet.
 DISPOSITIONSRAMMER M.V.
 Nr. 2. ad 03.21.52.06. og 20.03.74.08.
På konto 74.08. kan i finansåret 1985 gives tilsagn om lån.
Fordelingen af  

 tilskud og udlån under L 142 1973 - teknologisk service - er vejledende.  

 Industriministeren bemyndiges til at overføre tilsagn og/eller udbetalinger,  

 der ikke udnyttes, til følgende finansår.
Teknologistyrelsen bemyndiges til i  

 finansåret 1985 at afgive tilsagn om tilskud i henhold til § 1 i L 470 1977  

 om statstilskud til produktudvikling inden for et beløb på 107,0 mill. kr.
 Nr. 8. ad 20.
 Industriministeren bemyndiges til i finansåret 1985 inden for et beløb af  

 120 mill. kr. at yde garanti af statskassen i henhold til L 168 1976 om  

 garantier for lån til bygning og ombygning af mindre fragtskibe som ændret  

 ved L 171 1982 og L 89 1985. Den del af dispositionsrammen, der ikke udnyttes  

 i et finansår, overføres til følgende finansår.
 ANDRE BESTEMMELSER.
 Nr. 60. ad 02.21.46.
 Industriministeriet bemyndiges til at tilbagebetale afgifter, der er  

 betalt til aktieselskabs-registeret i forbindelse med anmeldelser af  

 dispositioner, der er blevet underkastet en ændret skattemæssig behandling  

 efter vedtagelsen af lov nr. 615 af 19. december 1984 om ændring af  

 ligningsloven (aktiesalg til holdingsselskaber). Har en anmeldelse omfattet  

 forhold, som det pågældende selskab har været pligtig at anmelde i medfør af  

 anden lovgivning, kan der alene ske tilbagebetaling af den del af gebyret,  

 der overstiger beløb, som de anmeldelsespligtige ændringer udgør.
 Industriministeren bemyndiges til at fritage for gebyr for de ændringer  

 m.v., der skal anmeldes til registrering alene med henblik på at gennemføre  

 omgørelser af dispositioner, der er blevet underkastet en ændret skattemæssig  

 behandling som overfor omtalt.
