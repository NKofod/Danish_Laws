Fremsat den 1. april 2003 af  

 Elsebeth Gerner Nielsen (RV) og Martin&nbsp  

 ;Lidegaard (RV) Forslag til folketingsbeslutning om midlertidigt stop for udvidelse af  

 svinebedrifter/etablering  

  

 af nye svinebedrifter Folketinget opfordrer regeringen til at sikre, at antallet  

 af svin ikke øges yderligere, før Vandmiljøplan III er på plads, og der er  

 foretaget en evaluering af, hvorvidt de allerede givne tilladelser til  

 udvidelser af antal dyreenheder er forenelige med Danmarks internationale  

 forpligtelser, således som de blandt andet er formuleret i habitatdirektivet.
Bemærkninger til forslaget Desværre synes målsætningerne og redskaberne i  

 Vandmiljøplan II ikke at være tilstrækkelige til at sikre den økologiske  

 balance i vandmiljøet.
Overalt i Danmark er vandmiljøet plaget af iltsvind  

 som  

 følge af for store udledninger af kvælstof, fosfor og ammoniak.
Hertil  

 kommer,  

 at en række sårbare naturtyper er truet af udslettelse som følge af de for  

 rigelige tilførsler af næringssalte.
Det drejer sig ikke mindst om de mange  

 habitatområder, som Danmark er forpligtet til at bevare gennem en  

 planlægning,  

 der ikke forringer deres kvalitet.
I det øjeblik en producent har fået tilladelse til at øge  

 antallet af dyreenheder, fanger bordet.
Herefter vil det offentlige være nødt  

 til at erstatte landmanden for det tab, vedkommende måtte lide, hvis man  

 senere  

 bliver nødt til at begrænse antallet af dyreenheder af hensyn til  

 gennemførelsen af f.eks. målsætningen i vandrammedirektivet.
Derfor finder  

 forslagsstillerne det økonomisk uforsvarligt at fortsætte udbygningen af  

 svinebedrifter.
På nuværende tidspunkt ved man nemlig ikke, om det  

 overhovedet  

 er muligt at forene en øget svineproduktion med en bæredygtig udvikling af  

 naturen.
Når den hidtidige udbygning af svineproduktionen er  

 evalueret og en Vandmiljøplan III er vedtaget, skal det midlertidige stop  

 ophæves.
Ikke mindst den teknologiske udvikling vil være afgørende for,  

 hvorvidt svineproduktionen kan øges yderligere.
Beslutningsforslaget skal endvidere ses i lyset af de  

 debatter, der har været på de naturmøder, som Det Radikale Venstre har  

 afholdt  

 overalt i Danmark i løbet af foråret.
På alle møder har der været sat  

 spørgsmålstegn ved, om Danmarks natur kan bære flere svin.
Ud fra stemningen  

 på  

 møderne er der ikke folkelig opbakning til den fortsatte bevidstløse  

 udvidelse  

 af svineproduktionen.
Ikke mindst drøftelserne om en stor svineproduktion på  

 Fiilsø Gods i Ribe Amt har aktualiseret nødvendigheden af et midlertidigt  

 stop  

 for udbygningen af svineproduktionen, der i dag er på 24 mio. svin.
 Det dyrkede areal i hele Danmark er fra 1997 til 2002  

 reduceret med 22.507 ha, mens det samlede antal af svin til slagtninger samt  

 eksport af levende dyr i samme periode er steget med lidt over 3 mio. eller  

 ca.  

 14 pct.
Skriftlig fremsættelse Elsebeth Gerner Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om midlertidigt stop for udvidelse af  

 svinebedrifter/etablering af nye svinebedrifter.
(Beslutningsforslag nr.
B 130).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
