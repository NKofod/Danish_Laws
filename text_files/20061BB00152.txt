Fremsat den 12. april 2007 af Lissa Mathiasen (S) og Bjarne Lausten (S) Forslag til folketingsbeslutning om  

 forbedring af lejeres retsstilling i forbindelse med usunde lejeboliger,  

 f.eks.  

 som følge af skimmelsvamp og lign.
Folketinget opfordrer  

 regeringen til senest den 1. januar 2008 at udarbejde forslag til regler, der  

 skal sikre, 1.  

 	  

 at udlejer, såfremt en lejer har klaget til udlejer over en usund  

 bolig/bygning, f.eks. som følge af skimmelsvamp el.lign., har en frist på 8  

 dage til at iværksætte foranstaltninger via en uafhængig teknisk analyse med  

 henblik på at afklare, om der er skimmelsvamp el.lign. i boligen/bygningen, 2.  

 	  

 at udlejer forpligtes til straks at inddrage  

 kommunen/embedslægen ved en positiv teknisk analyse, der viser, at der  

 er  

 skimmelsvamp el.lign. i boligen med henblik på at få afklaret, hvorvidt  

 boligen  

 er usund og dermed uegnet til beboelse, 3.  

 	  

 at en lejer, såfremt udlejer ikke har taget initiativ inden for 8  

 dage til denne afklaring, kan henvende sig til kommunen med henblik på at få  

 problemet  

 afklaret og løst, 4.  

 	  

 at kommunen, såfremt den modtager en sådan henvendelse fra en  

 lejer, straks skal rekvirere en uafhængig teknisk analyse, der afklarer, om  

 boligen er usund, dvs. om der for eksempel er skimmelsvamp i lejeboligen, 5.  

 	  

 at kommunen, såfremt der foreligger en positiv analyse, der viser,  

 at der er skimmelsvamp el.lign. i boligen, herefter kontakter embedslægen,  

 med  

 henblik på at denne herefter afklarer, om boligen på baggrund af den tekniske  

 analyse skal erklæres for usund og dermed uegnet til beboelse, 6.  

 	  

 at kommunen, såfremt en bolig af embedslægen er erklæret for  

 uegnet til beboelse, straks skal stille en midlertidig erstatningsbolig,  

 hotel  

 el.lign. til rådighed for lejeren, 7.  

 	  

 at kommunen, såfremt en bolig er erklæret usund, påbyder udlejer  

 at udarbejde en renoveringsplan og inden for en frist at udbedre boligen  

 efter  

 denne, og at kommunen efterfølgende kvalitetskontrollerer arbejdet, 8.  

 	  

 at der ud af midlerne i Boligselskabernes Landsbyggefond og i  

 Grundejernes Investeringsfond for henholdsvis den almene og den private  

 udlejningssektor afsættes midler til støtte til udbedring af boligerne, 9.  

 	  

 at Grundejernes Investeringsfond kan iværksætte arbejder efter §  

 60 i boligreguleringsloven, såfremt en kommune forgæves har påbudt udlejer at  

 udbedre mangler, der medfører, at boligen er usund, f.eks. som følge af  

 skimmelsvamp el.lign., og 10.  

 	  

 at parterne i sagen, dvs. udlejer og lejer, at kommunen løbende  

 informeres om ovennævnte tiltag og resultater af analyser m.v.
Bemærkninger til  

 forslaget Socialdemokratiet  

 fremsatte den 28. april 2006 beslutningsforslag nr.
B 136 om lejernes  

 retsstilling i forbindelse med skimmelsvamp og lign. i lejeboliger, jf.  

 Folketingstidende tillæg A side 7810 og 7812 og forhandlingerne side 7939.  

 Beslutningsforslaget her er ikke en genfremsættelse af B 136, da der er  

 foretaget visse ændringer/opstramninger, men en opfølgning på det tidligere  

 fremsatte forslag, da der i det forgangne år har vist sig et endnu større  

 behov  

 for en hurtig og effektiv indgriben for at sikre, at mennesker ikke kommer  

 til  

 at opholde sig i usunde boliger pga. skimmelsvamp el.lign.
Ifølge pjecen »Sunde  

 boliger  sundt liv« fra Lejernes Landsorganisation er hver ottende  

 bolig i  

 større eller mindre grad angrebet af skimmelsvamp og andre former for svamp.  

 Resultatet er, at lejere i tusindvis bliver syge med hovedpine,  

 åndedrætsbesvær  

 eller hoste og i svære tilfælde får livsvarige astmatiske sygdomme.
Ofte får  

 lejerne skylden, fordi de ikke lufter ud.
Sandheden er, at de fleste  

 problemer  

 skyldes manglende vedligeholdelse, konstruktionsfejl i ejendommen, rørskader  

 eller sjuskeri i byggefasen.
Boligen er helt afgørende  

 for menneskers daglige trivsel og sundhed, derfor er svamp i boliger et meget  

 stort og indgribende problem for de personer, der rammes af det.
Det er  

 derfor  

 forslagsstillernes opfattelse, at det er nødvendigt at sætte fokus på at  

 sikre  

 en bedre lejerbeskyttelse på det område.
Mange enkeltsager om skimmelsvamp i boligen  

 vidner om, at lejerens retsbeskyttelse ikke er optimal og kommunikationen  

 mellem lejer og udlejer ikke er god nok.
Lejerne føler sig generelt ikke  

 taget  

 alvorligt i denne type sager, og desuden er udfaldet af disse sager typisk  

 ikke  

 i lejers favør.
En lejer, som i dag  

 opdager, at lejligheden er fugtig trods normal udluftning og altså kan være  

 angrebet  

 af skimmelsvamp, står over for et næsten håbløst projekt.
Hvis udlejer ikke  

 udbedrer skaderne, må lejeren gå til beboerklagenævnet, huslejenævnet eller  

 boligretten, afhængigt af om lejligheden er beliggende i den almene eller den  

 private  

 udlejningssektor.
Typisk forholder beboerklagenævn, huslejenævn og  

 boligretter  

 sig ikke effektivt til disse problemer.
Tilsvarende viser mange  

 lejerhenvendelser, at det er meget svært for lejerne ved henvendelser til  

 kommunerne med henvisning til kommunernes tilsynspligt at få kommunerne i  

 tale  

 endsige til hurtigt at reagere samt at få embedslægens vurdering af, hvorvidt  

 en bolig er usund og dermed uegnet til beboelse.
Derfor er disse sager ofte  

 meget belastende både økonomisk, sundhedsmæssigt og personligt, idet disse  

 lejere er i en meget usikker situation.
Folketingets Boligudvalg  

 afholdt den 31. januar 2007 en høring om skimmelsvamp.
Heraf fremgik det også  

 meget klart, at problemerne er store og med alvorlige konsekvenser til følge  

 for rigtig mange mennesker.  Derfor blev nødvendige indgreb efterlyst.  

 Forslagsstillerne deler behovet for at få foretaget nødvendige opstramninger  

 og  

 præciseringer for at sikre, at ingen mennesker kommer til at opholde sig i  

 boliger med helbredstruende skimmelsvamp el.lign.
Under debatten ved  

 behandlingen af beslutningsforslag nr.
B 136 den 31. maj 2006 i Folketinget,  

 sagde socialminister Eva Kjer Hansen: »Jeg vil igen understrege, at det for  

 mig  

 er uacceptabelt, hvis borgere skal være nødsaget til at opholde sig i boliger  

 med helbredstruende skimmelsvampeangreb«.
 Dette til trods har  

 regeringen valgt ikke at tage de nødvendige skridt for at sikre lejerne mod  

 ophold i helbredstruende boliger.
Det er forslagsstillernes  

 opfattelse, at de gældende regler ikke giver den enkelte lejer tilstrækkelig  

 og  

 hurtig beskyttelse i sager om skimmelsvamp og lign.
Lejerne ender ofte i et  

 mangeårigt og meget belastende forløb, som de er uden mulighed for selv at  

 ændre på.
Derfor ønsker forslagsstillerne med dette forslag at sikre lejerne  

 en  

 hurtigere og mere sikker indsats og dermed en bedre beskyttelse, så de  

 hurtigt  

 kommer væk fra usunde boliger, der er uegnet til beboelse.
Bemærkninger til  

 forslagets enkelte punkter Til nr. 1 Når en lejer klager til udlejer over en usund bolig/bygning,  

 f.eks. som følge af skimmelsvamp el.lign., har udlejer en frist på 8 dage til  

 at få foretaget en uafhængig teknisk analyse, med henblik på at afklare, om  

 der  

 er skimmelsvamp el.lign. i boligen/bygningen.
Skimmelsvamp og lign. er ofte  

 skjult bag tapet og indvendig isolering eller under gulvbrædder.
Derfor  

 foreslås det, at man ved begrundet mistanke hurtigt kræver inddragelse af  

 personer, der har et særligt kendskab til bygnings- og svampeområdet.
Det kan  

 eksempelvis være fagfolk fra Teknologisk Institut el.lign.
Kun herved kan man  

 få et kompetent svar med i givet fald angivelse af de enkelte svampetyper.
Til nr. 2 Såfremt der foreligger en positiv teknisk analyse, der viser,  

 at der er skimmelsvamp el.lign. i boligen, forpligtes udlejer til straks at  

 inddrage kommunen/embedslægen med henblik på at få afklaret, hvorvidt boligen  

 er usund og dermed uegnet til beboelse.
Hermed inddrages kommunes  

 tilsynspligt  

 og samtidig tilsikres det, at embedslægen inddrages til vurdering af,  

 hvorvidt  

 boligen er sundhedsmæssigt forsvarlig at bebo.
Til nr. 3 Såfremt en udlejer ikke inden for den fastsatte tidsfrist på 8  

 dage har draget omsorg for iværksættelse af en teknisk analyse og dermed  

 levet  

 op til sit ansvar for at få konstateret, om en bolig er sundhedsskadelig at  

 bo  

 i, og for at tage de nødvendige tiltag med henblik på udbedring af skaderne,  

 kan lejeren gå direkte til kommunen for at få denne til hurtigt at iværksætte  

 den nødvendige tekniske afklaring vedrørende boligen/bygningen og få  

 problemerne løst.
Til nr. 4 Når en kommune modtager en henvendelse fra en lejer, skal den  

 straks rekvirere en uafhængig teknisk analyse fra f.eks. fagfolk fra  

 Teknologisk Institut el.lign., der afklarer, om der f.eks. er skimmelsvamp i  

 boligen, herunder hvilke typer af skimmelsvamp, der i givet fald er tale om.  

 Hermed udvides kommunernes tilsynspligt med en pligt til at handle hurtigt  

 med  

 hensyn til at sikre lejerne.
Til nr. 5 Såfremt resultatet af den tekniske analyse viser forekomst af  

 skimmelsvamp el.lign., er det kommunens pligt omgående at inddrage  

 embedslægen  

 med henblik på en vurdering af den tekniske analyse og dermed, hvorvidt  

 boligen  

 skal erklæres for usund og dermed uegnet til beboelse, således at den  

 sundhedsfaglige  

 vurdering på kommunens initiativ forestås af embedslægeinstitutionen med  

 henblik på en konkret vurdering ved eventuelle sundhedsmæssige risici ved  

 fortsat at bebo lejemålet.
Til nr. 6 Det pålægges kommunen, såfremt en bolig af embedslægen er  

 erklæret uegnet til beboelse, straks at stille en midlertidig  

 erstatningsbolig,  

 hotel el.lign. til rådighed for lejeren.
Dermed sikres det, at lejeren  

 hurtigt  

 kommer væk fra den helbredstruende bolig.
Til nr. 7 Kommunen pålægges, såfremt en bolig er erklæret usund, at  

 påbyde udlejeren straks at få udarbejdet en renoveringsplan og inden for en  

 nærmere fastsat tidsfrist at udbedre boligen/bygningen efter denne plan.  

 Kommunen  

 pålægges at kvalitetskontrollere udbedringerne efterfølgende.
Til nr. 8 Renovering i forbindelse med skimmelsvamp el.lign. vil oftest  

 være en relativt bekostelig affære.
Derfor foreslås det, at der afsættes en  

 særlig pulje penge fra Boligselskabernes Landsbyggefond til at kunne gå ind i  

 forhold til den almene sektors udlejningsboliger med en investeringsramme på  

 600 mio. årligt.
Samtidig gives der mulighed for via Grundejernes  

 Investeringsfond at udbedre den private udlejningssektor.
Det er vigtigt for  

 forslagsstillerne, at både lejere og udlejere på denne måde sikres bedre  

 økonomi.
Til nr. 9 Såfremt en kommune forgæves har påbudt en udlejer at udbedre  

 skader/mangler, der medfører, at boligen er usund, f.eks. som følge af  

 skimmelsvamp el.lign., kan Grundejernes Investeringsfond gives mulighed for  

 at  

 iværksætte arbejder efter § 60 i boligreguleringsloven.
Til nr. 10 Da sager af ovennævnte karakter oftest er såvel komplicerede  

 som omfangsrige, er det afgørende, at parterne i sagen, dvs. udlejer og lejer  

 løbende informeres om ovennævnte tiltag, herunder resultater af analyser  

 m.v., og  

 den forventede tidshorisont.
Skriftlig fremsættelse Lissa Mathiasen  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om forbedring af lejeres retsstilling i  

 forbindelse med usunde lejeboliger, f.eks. som følge af skimmelsvamp og  

 lign..
(Beslutningsforslag nr.
B  

 152).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
