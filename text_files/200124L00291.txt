Betænkning afgivet af Sundhedsudvalget  

 den 17. april 2002 Betænkning over Forslag til lov om ændring af lov om  

 fremskaffelse og anvendelse af humant blod og blodprodukter til  

 lægemiddelformål m.v., lov om lægemidler og lov om  

 offentlig sygesikring (Nedlæggelse af visse råd og nævn  

 på det sundhedsmæssige område) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 20. februar 2002 og var til  

 1. behandling den 1. marts 2002. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 4 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
To af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
Høring Forslaget har ikke været sendt i høring, men  

 ministeren har på foranledning af udvalget bedt de berørte  

 parter om en udtalelse.
2. Indstillinger og politiske bemærkninger Et flertal i udvalget (udvalget med undtagelse af  

 SF) indstiller lovforslaget til vedtagelse uændret.
 Et mindretal i udvalget (SF) indstiller  

 lovforslaget til forkastelse ved 3. behandling.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  

  Ester Larsen (V)  Preben Rudiengaard (V)  

  Jørgen Winther (V) nfmd.  

  Birthe Skaarup (DF) fmd.  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  Karen J.
Klint (S)  

  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Kamal Qureshi (SF)  

  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 111 Bilagsnr.
Titel 1 Spm. 1 om udtalelser fra de råd og nævn, der foreslås  

 nedlagt, til indenrigs- og sundhedsministeren 2 Udkast til tidsplan for behandlingen af lovforslaget 3 Tidsplan for behandlingen af lovforslaget 4 Foreløbigt svar på spm. 1 om udtalelser fra de råd og  

 nævn, der foreslås nedlagt, fra indenrigs- og sundhedsministeren 5 Bilag udgået 6 Spm. 2 udgået 7 1. udkast til betænkning 8 Svar på spm. 1 om udtalelser fra de råd og nævn, der  

 foreslås nedlagt, fra indenrigs- og sundhedsministeren 9 Supplerende svar på spm. 1 om udtalelser fra de råd og  

 nævn, der foreslås nedlagt, fra indenrigs- og sundhedsministeren 10 Spm. 3 om, at sammenlægge Apotekervarenævnet og  

 Reklamenævnet, til indenrigs- og sundhedsministeren Spm. 4 om, at udarbejde en strategi for overvågning af og kontrol  

 med reklamer, til indenrigs- og sundhedsministeren Spm. 5 om, hvorvidt den årlige redegørelse for  

 blodproduktområdet videreføres, til indenrigs- og  

 sundhedsministeren 11 Svar på spm. 3 om, at sammenlægge Apotekervarenævnet og  

 Reklamenævnet, fra indenrigs- og sundhedsministeren Svar på spm. 4 om, at udarbejde en strategi for overvågning af  

 og kontrol med reklamer, fra indenrigs- og sundhedsministeren Svar på spm. 5 om, hvorvidt den årlige redegørelse for  

 blodproduktområdet videreføres, fra indenrigs- og  

 sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra S.
 Spørgsmål 4:
Hvordan stiller ministeren sig over for et forslag om at  

 udarbejde en strategi for overvågning og kontrol med reklamer for  

 lægemidler som sikring mod at der ikke sker forringelser på  

 området, som det frygtes i flere høringssvar? Svar:
Indtil 1993 var reklame for lægemidler over for  

 offentligheden kun tilladt, hvis reklamen var godkendt af Sundhedsstyrelsen.  

 Med lov nr. 280 af 6. maj 1993 blev kravet om Sundhedsstyrelsens  

 forhåndsgodkendelse afskaffet.
Med ikrafttrædelsen af lov nr. 280  

 af 6. maj 1993 ophørte Sundhedsstyrelsen (nu  

 Lægemiddelstyrelsen) med rutinemæssigt at forelægge  

 reklamenævnet konkrete sager.
Styrelsen benyttede herefter nævnet  

 som rådgiver i generelle og principielle spørgsmål om  

 reklamer for lægemidler.
Forslaget om at nedlægge  

 Reklamenævnet er ikke udtryk for et ønske om at nedprioritere  

 indsatsen på reklameområdet, men alene udtryk for, at regeringen  

 ikke finder, at der er behov for en fast udvalgsstruktur for, at  

 myndighederne kan varetage opgaverne på området.
I sager, der  

 vedrører generelle eller principielle spørgsmål om  

 reklamer, vil Lægemiddelstyrelsen derfor, hvor det er relevant,  

 indhente udtalelser fra de berørte parter.
Jeg finder derfor ikke, at  

 der er behov for at fastlægge en særlig strategi for kontrol med  

 og overvågning af reklamer for lægemidler.
 Spørgsmål 5:
Vil ministeren videreføre den årlige  

 redegørelse for blodproduktområdet, som det anføres i  

 høringssvaret fra DIKE? Svar:
Jeg finder, at der med Lægemiddelstyrelsens  

 årlige redegørelser for blodområdet gives et meget nyttigt  

 overblik over virksomheden på blodområdet.
Jeg vil derfor anmode  

 Lægemiddelstyrelsen om fortsat at udarbejde en årlig  

 redegørelse for blodområdet.
