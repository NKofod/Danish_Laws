§ 1 Opbevaring af de i Lov af 7. April 1899 omhandlede Sprængstoffer med  

 Undtagelse af:
a. de udelukkende af Salpeter, Kul og Svovl sammensatte Krudtsorter, b.
Patroner, indeholdende røgfrit Jagtkrudt, naar de er forarbejdede til  

 Brug for Haandvaaben, samt Knald- og Tændsatser, der er forarbejdede til  

 Knaldhætter eller lignende Antændelsesmidler eller til Fyrtøjer og andre  

 Brugsgenstande, (* 1) maa ikke finde Sted i Bygninger, der er indrettede til  

 Beboelse.
Bortset fra Bygninger, der med Justitsministeriets Tilladelse er bestemt  

 til Opbevaring eller Tilvirkning af saadanne Stoffer, er det ikke tilladt i  

 nogen Bygning at have større Forraad deraf end 1 kg.
Dog tillades det at  

 opbevare indtil 5 kg, naar Stofferne er forarbejdede til Miner (Patroner).
 Naar der paa en Ejendom findes flere Bygninger, skal ovenstaaende  

 Bestemmelse forstaas saaledes, at der i alle Bygningerne tilsammen ikke maa  

 opbevares større Mængde end anført, medmindre Bygningerne er adskilt fra  

 hverandre ved Brandmur eller et ubebygget Mellemrum af 3 m, i hvilke Tilfælde  

 den nævnte Mængde Sprængstof maa opbevares i hver af dem.
§ 2 Dynamit, Skydebomuld og andre faste Sprængstoffer skal opbevares i  

 tætsluttende Kasser af Træ, beklædte indvendig med Asfaltpap eller andet  

 vandtæt Stof og samlede uden Anvendelse af jern.
Dette gælder dog ikke  

 saadanne Sprængstoffer, som i Henhold til det for de danske Statsbaner  

 gældende Godsbefordringsreglement kan befordres som STYKGODS på Statsbanerne  

 i ubegrænset Mængde.
 Flydende Sprængstoffer skal opbevares i stærke Glasflasker eller Kar af  

 smidigt Metal, tillukket med Prop, overbunden med Blære.
§ 3 De i § 2 nævnte Beholdere skal anbringes enten paa eller i det nederste  

 Gulv i et dertil indrettet og for uvedkommende stedse forsvarligt aflaaset  

 Rum.
Rummet skal være indrettet saaledes, at Beholderne ikke udsættes for  

 Fugtighed.
Det bør være godt ventileret og stedse holdes tilbørligt køligt.  

 Sprængstofferne bør aldrig udsættes for direkte Sollys; Dynamit og andre  

 nitroglycerinholdige Sprængstoffer maa ingensinde udsættes for Fugtighed.
 De i § 2, 1. Stk., 2. Punktum nævnte sprængstoffer skal anbringes i et  

 dertil indrettet og for uvedkommende stedse forsvarligt aflaaset Rum.
§ 4 Der må i samme Beholder eller Rum ikke opbevares:
a.
Sprængstoffer og Knald- eller Tændsats.
b.
Forskellige Arter af Sprængstof; det er dog tilladt at opbevare  

 forskellige Arter af de i § 2, 1. Stk., 2. Punktum nævnte Sprængstoffer i  

 samme Beholder eller Rum.
c.
Forskellige Arter af Knald- eller Tændsats.
 Hverken Sprængstoffer eller Knald- eller Tændsatser maa opbevares i  

 forbindelse med ætsende Syrer eller brandfarlige Stoffer.
§ 5 Alt Arbejde med Sprængstoffer maa kun foretages af paalidelige og dermed  

 fortrolige Folk.
Der maa ved Arbejdet udvises den største Grad af  

 Forsigtighed.
Særligt maa Stød og Slag fuldstændig undgaas, og Brugen af Ild  

 og Lys samt Tobaksrøgning maa ikke finde Sted under Arbejdet.
Arbejdet maa  

 kun foretages ved Dagslys, medmindre det paagældende Lokale er godt oplyst  

 ved indelukkede Lamper, anbragte udenfor samme.
§ 6 Arbejde med Sprængstoffer maa ikke foretages i det Rum, Hvori Opbevaring  

 af saadanne Stoffer sker, men maa ske udenfor samme i Lokaler, hvis Gulv er  

 belagt med Linoleum eller Fæhaarstæpper, og i hvilke der kun maa benyttes  

 Krudtsko af Siv, Klæde eller Filt og aldrig Fodtøj, der anvendes udenfor  

 samme.
Under Arbejdet maa der aldrig være mere Sprængstof tilstede end  

 strengt nødvendigt.
De til Sprængning nødvendige Tændmidler bør ikke  

 anbringes i Sprængstoffet før umiddelbart forinden dette skal bruges.
§ 7 Ved Arbejde med Knald- og Tændsatser samt deres Bestanddele maa den størst  

 mulige Forsigtighed stedse iagttages, ligesom der aldrig maa findes mere end  

 højst 125 g af disse Stoffer i samme Arbejdslokale.
§ 8 Da en stor Del Sprængstoffer, særlig Pikrinsyre og dens Salte samt  

 nitroglycerinholdige Blandinger, er giftige, bør enhver direkte Berøring  

 dermed saavidt mulig undgaas.
Særlig maa Næsens og Mundens Slimhinder  

 beskyttes derimod, hvorfor Arbejderne intet bør nyde, forinden Hænderne er  

 blevet vadskede forsvarligt med Sæbe.
§ 9 Skal Dynamit fyldes i Patroner, maa det ikke presses saa stærkt, at  

 Nitroglycerinen siver ud, idet Sprængstoffet herved bliver meget farligt at  

 omgaas.
Til Arbejdet maa kun benyttes fuldkommen blød Dynamit.
Frossen  

 Dynamit, der paa Grund af sin Sprængfarlighed skal behandles med den største  

 Varsomhed, maa ikke bearbejdes, førend den er fuldstændig optøet.
For at  

 opnaa dette maa den ikke udsættes for Opvarmning ved højere Temperatur end 20  

 grader R. (25 grader C).
§ 10 Efter endt Arbejde skal Gulve og Redskaber renses ophyggeligt.
Affaldet  

 bør kastes i Vandet eller nedgraves.
§ 11 Den, som ikke har Justitsministeriets Tilladelse til at forhandle  

 Sprængstoffer, maa ikke uden Politiets Tilladelse sælge eller paa anden Maade  

 overlade saadanne til andre og er i det Hele forpligtet til at drage Omsorg  

 for, at Sprængstof, som er i hans Besiddelse, omhyggeligt opbevares paa en  

 saadan Maade, at det ikke kommer ud af hans Værge.
