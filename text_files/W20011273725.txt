Den 13. juni 2000 kl. 5.50 henvendte patienten sig på  

 fødegangen og igen samme dag kl. 23.15 på grund af veer.
Ved  

 ankomsten fandtes der ikke hjertelyd, og den 14. juni 2000 fødte hun  

 en død dreng.
 Der blev klaget over, at overlægen ikke foretog en  

 tilstrækkelig undersøgelse og behandling af patienten ved  

 kontrolundersøgelsen den 25. maj 2000. Ligeledes blev der klaget over,  

 at personalet under fødselsforløbet den 13. juni 2000 ikke  

 foretog en tilstrækkelig tæt observation og hensigtsmæssig  

 behandling af patienten.
Klage over manglende reaktion på  

 foretagne levertal i slutningen af graviditet Nævnet fandt, at overlægen ikke havde udvist manglende omhu og  

 samvittighedsfuldhed ved behandlingen af patienten den 25. maj 2000.  

 Overlægen tog blodprøver for at checke blodplader og blodprocent  

 samt "levertal". Blodsukkeret var 4,5, og stofskifteprøverne var  

 normale.
 Nævnet fandt, at overlægen har udvist manglende omhu og  

 samvittighedsfuldhed ved behandlingen af patienten den 29. maj 2000, idet  

 nævnet fandt at overlægen burde have sikret sig, at patienten  

 blev indkaldt til kontrol af blodprøver og klinisk vurdering, da  

 svaret på blodprøverne fra den 25. maj viste, at nogle af  

 enzymerne var let forhøjet, mens et af enzymerne ASAT var ca. 10 gange  

 forhøjet.
 Nævnet oplyste, at det er kendt, at dårlig leverfunktion kan  

 medføre fosterdød sidst i graviditeten.
 Patientklagenævnet fandt, at jordemoder 2 ikke har udvist manglende  

 omhu og samvittighedsfuldhed ved behandlingen af patienten den 13. juni 2000.  

 Det havde dog været hensigtsmæssigt, hvis jordemoder 2 havde  

 taget et blodtryk, og havde undersøgt urinen ved patientens ankomst  

 til fødegangen den 13. juni 2000.
Patientklagenævnet fandt, at jordemoder 1 havde udvist manglende  

 omhu og samvittighedsfuldhed ved behandlingen af patienten den 13. juni 2000,  

 idet jordemoder 1 undersøgte patienten kl. 8.15 og fandt, at der nu  

 næsten ingen veer var og at hjertelyden var god.
Nævnet fandt, at  

 jordemoder 1 inden hjemsendelse burde have sikret sig, at der var foretaget  

 relevante undersøgelser.
Derfor fandt nævnet, at jordemoder 1  

 burde have foretaget en elektronisk overvågning, taget blodtryk samt  

 undersøgt urin forinden hun tog stilling til hjemsendelsen.
