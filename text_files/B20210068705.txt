Bekendtgørelse om behandlingen af indberetninger fra whistleblowerordninger ved Tilsynet med told- og skatteforvaltningens it-område I medfør af § 4, stk. 4, i lov nr. 2187 af 29. december 2020 om Tilsynet med told- og skatteforvaltningens it-område fastsættes:
 § 1. Tilsynet behandler indberetninger, som tilsynet modtager fra whistleblowerordninger, om:
1) alvorlige fejl i og alvorlige uregelmæssigheder forbundet med it-driften på Skatteforvaltningens it-område, 2) alvorlige fejl i og alvorlige uregelmæssigheder forbundet med it-udviklingen af Skatteforvaltningens it-område, og 3) alvorlige fejl i og alvorlige uregelmæssigheder forbundet med både it-driften og -udviklingen.
 § 2. For at tilsynet kan behandle en indberetning, skal den angå alvorlige fejl eller alvorlige uregelmæssigheder, som er af væsentlig betydning for løsningen af de opgaver, som Skatteforvaltningens it-systemer skal varetage.
 Stk. 2. En indberetning vil omhandle alvorlige fejl eller alvorlige uregelmæssigheder, hvis den angår væsentlige uregelmæssigheder i Skatteforvaltningens it-systemers drift eller væsentlige risici forbundet med et it-udviklingsprojekt, som ikke tidligere har været adresseret i tilsynet eller Statens It-råd.
 Stk. 3. En indberetning vil omhandle alvorlige fejl eller alvorlige uregelmæssigheder, hvis den omhandler, at anvendelsen af Skatteforvaltningens it-systemer indebærer sagsbehandling, der ikke er i overensstemmelse med gældende ret.
 § 3. Tilsynet vurderer, om en indberetning giver tilsynet anledning til at foretage videre behandling.
 Stk. 2. Tilsynet vejleder generelt om muligheden for at indberette om alvorlige fejl i eller alvorlige uregelmæssigheder forbundet med it-driften og it-udviklingen af Skatteforvaltningens it-område til whistleblowerordninger.
 § 4. Bekendtgørelsen træder i kraft den 1. maj 2021.
