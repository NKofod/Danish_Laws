Til virksomheder, der har lager af fjernsyn, videooptagere, hårde  

 hvidevarer,tændstikker, lightere, spillekort, sukker eller benzin Afgiftsgodtgørelse for lagerbeholdninger Folketinget har vedtaget forslag til lov om ændring af lov om forskellige  

 forbrugsafgifter, forslag til lov om ophævelse af lov om afgift af sukker mm  

 og forslag til lov om ændring af lov om afgift af benzin.
 Det betyder, at afgifterne af følgende under gruppe A, B og C nævnte varer  

 ophæves, og at afgiften af benzin (gruppe D) nedsættes:
Gruppe A 1. Farvefjernsynsmodtagere med en billedskærm på over  

 16' 2. Videooptagere til fjernsyn 3. Vaskemaskiner med en vægt over 15 kg og  

 opvaskemaskiner 4. Fritstående komfurer 5. Indbygningsovne.
Gruppe B 1. Tændstikker 2. Lightere (cigar- og cigarettændere) 3. Spillekort Gruppe C 1. Sukker (roe- og rørsukker) 2. Glucose 3. Invertsukker 4. Smørepålæg, der overvejende består af helt eller  

 delvis inverteret sukker.
 5. Sirup af de under nr 1-4 nævnte varer.
Gruppe D 1. Blyholdig benzin (blyindhold over 0,013 g pr liter) 2. Blyfri benzin (blyindhold højst 0,013 g pr liter) Ikrafttræden Lovene finder anvendelse på varer af nævnte art, der fra den 1 januar 1990  

 udleveres fra virksomheder, som er registreret efter lovene, eller som fra  

 dette tidspunkt angives til fortoldning.
 For blyholdig og blyfri benzin sker der yderligere en nedsættelse af  

 afgiften den 1 juli 1990.
 Der er fastsat følgende regler om afgiftsgodtgørelse af lagerbeholdninger:
Gruppe A Fjernsyn og hårde hvidevarer mv Godtgørelsesberettigede lagervarer Virksomheder, der mandag den 1 januar 1990 ved døgnets begyndelse har et  

 lager af de under gruppe A nævnte varer, kan få godtgjort den afgift, der er  

 betalt (debiteret) ved virksomhedens indkøb eller indførsel af lagervarerne.
 Til lagerbeholdningen medregnes også varer, der den 1 januar 1990 ved  

 døgnets begyndelse var under forsendelse til virksomheden.
Afgiftsgodtgørelse gives kun for nye varer, der er bestemt til salg.
Der  

 gives således ikke godtgørelse for varer, der er taget i brug til udlejning,  

 eller som er modtaget i bytte i brugt stand.
Godtgørelsesordningen omfatter alene punktafgiften.
Momsbeløb, som ikke  

 allerede er angivet som købsmoms (indgående moms), angives som købsmoms i  

 virksomhedens momsangivelse.
Beregning af afgiftsgodtgørelse Afgiftsgodtgørelsen udgør for: Pr stk 1. Farvefjernsynsmodtagere med en billedskærm på over  

 16' 500 kr 2. Videooptagere til fjernsyn 500 kr 3. Vaskemaskiner med en vægt over 15 kg og  

 opvaskemaskiner 561 kr 4. Fritstående komfurer 424 kr 5. Indbygningsovne 424 kr Gruppe B Tændstikker, lightere og spillekort Godtgørelsesberettigede lagervarer Virksomheder, der mandag den 1 januar 1990 ved døgnets begyndelse har et  

 lager af tændstikker, lightere eller spillekort, kan få godtgjort den afgift,  

 der er betalt (debiteret) ved virksomhedens indkøb eller indførsel af  

 lagervarerne.
 Der gives dog kun godtgørelse af den del af det samlede afgiftsbeløb for  

 tændstikker, lightere og spillekort, der overstiger 500 kr.
 Til lagerbeholdningen medregnes også varer, der den 1 januar 1990 ved  

 døgnets begyndelse var under forsendelse til virksomheden.
Godtgørelsesordningen omfatter alene punktafgiften.
Momsbeløb, som ikke  

 allerede er angivet som købsmoms (indgående moms), angives som købsmoms i  

 virksomhedens momsangivelse.
Beregning af afgiftsgodtgørelse Afgiftsgodtgørelsen udgør for:
1. Tændstikker i detailpakninger (æsker, mapper o  

 lign) indeholdende - ikke over 35 stykker 1 øre pr pakning - 36 til 55 stykker 2 øre pr pakning - 56 stykker eller derover 2 øre pr enhed på 55 stykker og del heraf Eksempel på beregning af afgiften af en æske tændstikker med 250 stk:
4 enheder (4 x 55 stk) a 2 øre pr enhed = 8 øre + en del heraf (30 stk) a 2 øre = 2 øre --------- afgift i alt 10 øre --------- 2. Lightere 2 kr pr stk 3. Spillekort (kun spillekort med en størrelse på mindst 4,5 cm i længden og 3 cm i bredden) 2 kr pr spil Gruppe C Sukker mm Godtgørelsesberettigede lagervarer Virksomheder, der mandag den 1 januar 1990 ved døgnets begyndelse har et  

 lager af de under gruppe C nævnte varer, kan få godtgjort den afgift, der er  

 betalt (debiteret) ved virksomhedens indkøb eller indførsel af lagervarerne.
 Der gives dog kun godtgørelse af den del af det samlede afgiftsbeløb, der  

 overstiger 500 kr.
 Til lagerbeholdningen medregnes også varer, der den 1 januar 1990 ved  

 døgnets begyndelse var under forsendelse til virksomheden.
Godtgørelsesordningen omfatter alene sukkerafgiften.
Momsbeløb, som ikke  

 allerede er angivet som købsmoms (indgående moms), angives som købsmoms i  

 virksomhedens momsangivelse.
Beregning af afgiftsgodtgørelse Afgiftsgodtgørelsen udgør for:
Sukker, glucose, invertsukker, smørepålæg, der overvejende består af helt eller delvis inverteret sukker samt sirup af disse varer 4 kr pr kg For sirup beregnes afgiftsgodtgørelsen af nettovægten af varens tørstof  

 indhold, hvis varen forhandles under betegnelsen sirup.
Gruppe D Benzin Godtgørelsesberettigede lagervarer Virksomheder, der mandag den 1 januar 1990 ved døgnets begyndelse har  

 lager af benzin, kan få godtgjort forskellen mellem den betalte (debiterede)  

 afgift og den nedsatte afgift af lagerbeholdningen.
 Til lagerbeholdningen medregnes også benzin, der den 1 januar 1990 ved  

 døgnets begyndelse var under transport til virksomheden.
 Lagerbeholdningen skal opgøres i liter ved dagtemperatur.
Godtgørelsesordningen omfatter alene benzinafgiften.
Momsbeløb, som ikke  

 allerede er angivet som købsmoms (indgående moms), angives som købsmoms i  

 virksomhedens momsangivelse.
Beregning af afgiftsgodtgørelse Afgiftsgodtgørelse udgør for:
1. Blyholdig benzin (blyindhold over 0,013 g pr liter)  

 36 øre pr liter 2. Blyfri benzin (blyindhold højst 0,013 g pr liter)  

 45 øre pr liter For blandinger af blyholdig og blyfri benzin (blylet benzin), der er  

 afgiftsberigtiget med satserne for henholdsvis blyholdig og blyfri benzin,  

 beregnes godtgørelsen ud fra blandingsforholdet for den blylette benzin.
Hvis den blylette benzin fx består af 50% blyholdig og 50 % blyfri benzin,  

 beregnes godtgørelsen ved at gange den ene halvdel af beholdningen af blylet  

 benzin med 36 øre pr liter og den anden halvdel med 45 øre pr liter Fællesbestemmelser Ansøgning om afgiftsgodtgørelse For at få afgiftsgodtgørelse skal virksomheden sende vedlagte  

 ansøgningsblanket i udfyldt stand til det lokale distriktstoldkammer.  

 Ansøgningen skal underskrives af virksomhedens ansvarlige ledelse, og den  

 skal være toldkamret i hænde senest den 1 februar 1990.
Dokumentation Virksomheden skal udfærdige specificerede opgørelser for hver vareart.
Opgørelserne skal for lagervarer indkøbt her i landet indeholde oplysning  

 om - antal vareenheder for hver vareart, - købsfakturaernes nummer og dato, og - afgiftsbeløb.
For lagervarer, som virksomheden har indført fra udlandet, skal  

 opgørelserne for hver vareart indeholde oplysning om - antal vareenheder for hver vareart, - nummer og dato på fortoldningsangivelsen, og - afgiftsbeløb.
 De specificerede opgørelser med tilhørende indkøbsfakturaer respektive  

 fortoldningsangivelser skal ikke indsendes til toldkamret, men opbevares i  

 virksomheden i mindst 5 år.
Kontrol Virksomheden skal give toldvæsenet adgang til at kontrollere  

 lageropgørelsen ved eftersyn af lagre, forretningsbøger mv.
Virksomhedens  

 indehaver og de i virksomheden beskæftigede personer skal yde toldvæsenet al  

 fornøden vejledning og hjælp.
Godtgørelsens udbetaling Godtgørelsesbeløbet udbetales virksomheden kontant.
Der foretages  

 modregning efter statens almindelige modregningsregler.
Straffebestemmelser Den, der forsætligt eller groft uagtsomt afgiver urigtige eller  

 vildledende oplysninger eller fortier oplysninger til brug ved beregning af  

 afgiftsgodtgørelse, kan straffes efter bestemmelserne i lovene.
Yderligere oplysninger Yderligere oplysninger kan fås ved henvendelse til det lokale  

 distriktstoldkammer.
