I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jfr.  

 lovbekendtgørelse nr. 187 af 9. april 1981, fastsættes herved følgende  

 bestemmelser om uddannelse af faglærte malere: Almindelige bestemmelser § 1.  Ved tekniske skoler kan der efter forud  

 indhentet godkendelse fra undervisningsministeriet, direktoratet for  

 erhvervsuddannelserne, oprettes kursus med henblik på videregående uddannelse  

 af faglærte malere.
 Stk. 2.  Direktoratet fastsætter til enhver tid antallet  

 af uddannelsespladser og kan fastsætte nærmere regler om gennemførelse af en  

 adgangsregulering.
 § 2.  Uddannelsen, som er opdelt i kursustrin, har til  

 formål at give de studerende en videregående faglig uddannelse, der giver en  

 bredere forståelse for og kendskab til faget på det praktiske, merkantile og  

 ledelsesmæssige område.
 Stk. 2.  De tre første kursustrin, jfr. § 4 og § 6, stk.  

 1, giver en bred videreførelse af praktiske og teoretiske discipliner.
Stk. 3.  De afsluttende kursustrin, jfr. § 4 og § 6,  

 stk. 2 og 3, supplerer og uddyber den studerendes teoretiske og praktiske  

 kendskab til overordnet planlægning på henholdsvis det merkantile og det  

 æstetiske område.
Optagelsesbetingelser § 3.  For at blive optaget på uddannelsens kursustrin  

 1 skal ansøgeren have gennemgået en faglig grunduddannelse inden for  

 malerfaget.
Optagelse på uddannelsens øvrige kursustrin er betinget af, at  

 undervisningen på det forudgående kursustrin er gennemført.
 Stk. 2.  Direktoratet for erhvervsuddannelserne kan  

 efter indstilling fra malerfagets faglige fællesudvalg give dispensation til  

 ansøgere, der på anden måde end den i stk. 1 angivne skønnes at have opnået  

 de nødvendige kvalifikationer.
Stk. 3.  Direktoratet kan fastsætte regler, hvorefter  

 studerende kan fritages for at deltage i undervisningen og for at aflægge  

 eksamen i fag, hvis de tidligere har bestået en prøve i faget, der mindst  

 svarer til fagets omfang i den videregående uddannelse af faglærte malere.  

 Uddannelsens opbygning § 4.  Uddannelsen er opdelt i kursustrin 1, 2, 3, 4a  

 og 4b af hver 10 ugers varighed, heri medregnet tid til afholdelse af  

 eksamen.
 Stk. 2.  Efter gennemførelsen af de tre første  

 kursustrin, der udgør et samlet uddannelsesforløb, kan den studerende  

 indstille sig til en eksamen.
Stk. 3.  Kursustrin 4a er en faglig æstetisk linie og  

 kursustrin 4b en faglig merkantil linie.
Efter gennemførelsen af hvert af  

 kursustrinnene 4a og 4b kan den studerende indstille sig til en eksamen.
 § 5.  Uddannelsen vil kunne suppleres med  

 specialkursus efter nærmere bestemmelser, der fastsættes af direktoratet for  

 erhvervsuddannelserne.
Undervisningen § 6.  På kursustrin 1, 2 og 3 undervises der normalt  

 efter følgende plan:
 Fagområde og lektioner:
------------------------------------------------------------------ ------------------------------------------------------------------ Stk. 2.  På kursustrin 4a undervises der normalt efter  

 følgende plan:
 Fagområde og lektioner:
------------------------------------------------------------------ ------------------------------------------------------------------ Stk. 3.  På kursustrin 4b undervises der normalt efter  

 følgende plan:
 Fagområde og lektioner:
------------------------------------------------------------------ ----------------------------------------------------------------- § 7.  I de i § 6 nævnte fagområder skal undervisnigen  

 gennemføres efter bestemmelser, der fastsættes af direktoratet for  

 erhvervsuddannelserne efter indstilling fra malerfagets faglige fællesudvalg.
Stk. 2.  En studerende kan i særlige tilfælde udelukkes  

 fra fortsat undervisning.
Afgørelse herom træffes af direktoratet efter  

 indstilling fra skolen.
Eksamen § 8.  Ingen kan indstille sig til en eksamen,  

 medmindre de for undervisningen fastsatte kursusarbejder (særlige opgaver og  

 projekter) er afleveret inden for en tidsfrist, der er fastsat af skolen, og  

 godkendt af denne.
 § 9.  For afholdelse af eksamen gælder de  

 bestemmelser, som undervisningsministeriet til enhver tid fastsætter om  

 eksamensordningen ved de godkendte tekniske skoler, jfr. for tiden  

 bekendtgørelse nr. 397 af 21. december 1933 om eksamensordningen ved de  

 statsunderstøttede tekniske skoler.
 Stk. 2.  De nærmere bestemmelser om tilrettelæggelsen af  

 eksamen samt tidspunktet for dennes afholdelse fastsættes af direktoratet for  

 erhvervsuddannelserne.
 Stk. 3.  De skriftlige opgaver til eksamen udarbejdes af  

 eksamenskommissionen for den tekniske undervisning.
Stk. 4.  Censorer til eksamen beskikkes af  

 eksamenskommissionen for den tekniske undervisning.
Ingen kan beskikkes efter  

 det fyldte 70. år.
 § 10.  Ved bedømmelsen af de studerendes præstationer  

 anvendes 13-skalaen efter bestemmelserne i §§ 1-4, stk. 2, i  

 undervisningsministeriets bekendtgørelse nr. 148 af 5. april 1971 om  

 karaktergivning ved de højere uddannelsesinstitutioner.
Stk. 2.  Karakteren for hver præstation fastsættes efter  

 forhandling mellem censor og lærer.
Hvis censor og lærer ikke er enige om en  

 fælles bedømmelse, giver hver en delkarakter.
Den endelige karakter er  

 middeltallet af delkaraktererne afrundet til det nærmeste tal i  

 karakterskalaen.
Hvis middeltallet ikke svarer til et af tallene i  

 karakterskalaen, forhøjes det til nærmeste højere tal i skalaen, hvis censor  

 har givet den højeste karakter, jfr. dog stk. 3. Har censor givet den laveste  

 karakter, bliver karakteren for prøven dog det nærmeste lavere tal i skalaen,  

 jfr. dog stk. 3.
 Stk. 3.  Karaktererne 00 og 13 kan ikke gives ved  

 afrunding.
 Stk. 4.  For at bestå eksamen efter et kursustrin kræves  

 et gennemsnit af de givne karakterer på mindst 6,0.
 § 11.  Eksamen afholdes efter nedenstående plan, idet  

 der er anvendt følgende symboler:
S - for skriftlige prøver K - for bedømmelse af kursusarbejder M - for mundtlige prøver P - for bedømmelse af projekt Stk. 2.  Bedømmelse af kursusarbejder og projekt, jfr.  

 stk. 1, foretages af den lærer, der har undervist den studerende, og en  

 censor.
 Stk. 3.  Til besvarelse af de skriftlige opgaver ved  

 eksamen gives der efter kursustrin 3 og 4a de studerende 4 timer og ved  

 eksamen efter kursustrin 4b 8 timer.
 Stk. 4.  Til at udføre et projekt gives der de  

 studerende 50 timer fordelt over 7 undervisningsdage.
 Stk. 5.  Alle prøver og bedømmelser efter et kursustrin  

 skal gennemføres i samme eksamenstermin.
 § 12.  Ved eksamen efter kursustrin 3 gives en  

 karakter i virksomhedslære på grundlag af den skriftlige prøve og en karakter  

 i form og farve på grundlag af de i kursusforløbet afleverede kursusarbejder.
 Stk. 2.  Ved eksamen efter kursustrin 4a gives een  

 karakter i materialelære på grundlag af den skriftlige prøve og to karakterer  

 på grundlag af bedømmelsen af projektet for henholdsvis den håndværksmæssige  

 udførelse og for farveplanlægning, tegning og komposition.
 Stk. 3.  Ved eksamen efter kursustrin 4b gives to  

 karakterer i virksomhedslære på grundlag af henholdsvis den skriftlige og den  

 mundtlige prøve.
 § 13.  En studerende, der ikke har gennemført eller  

 bestået en eksamen, jfr. dog stk. 2, kan genindstille sig til eksamen 2  

 gange.
 Stk. 2.  Direktoratet fastsætter regler om sygeeksamen.
§ 14.  Eksamensbevis udstedes af den skole, hvor  

 eksamen er aflagt.
Direktoratet fastsætter form og indhold.
 Stk. 2.  Til studerende, der forlader undervisningen  

 efter kursustrin 1 eller 2, og til studerende, der ikke ønsker at aflægge  

 eksamen, udsteder skolen et kursusbevis, der omfatter det antal kursustrin,  

 der er gennemgået.
§ 15.  Eksamensbeviserne for kursustrinnene 4a og 4b  

 danner tilsammen grundlag for udstedelse af malerfagets diplom.  

 Uddannelsesforsøg § 16.  Direktoratet for erhvervsuddannelserne kan  

 efter forhandling med malerfagets faglige fællesudvalg tillade, at  

 bekendtgørelsens bestemmelser fraviges som led i forsøg.
Tilladelse gives for  

 en begrænset tid på grundlag af en forsøgsplan.
Tilladelsen forudsætter, at  

 skolen indsender rapport om forsøget.
Særlige bestemmelser § 17.  Malerfagets faglige fællesudvalg er rådgivende  

 for direktoratet for erhvervsuddannelserne i alle spørgsmål, der vedrører  

 undervisningen efter denne bekendtgørelse.
Fællesudvalget kan endvidere selv  

 optage spørgsmål til behandling og afgive indstilling herom til direktoratet.
 § 18.  Ved de tekniske skoler, der giver videregående  

 uddannelse af faglærte malere, nedsætter skolens bestyrelse et  

 undervisningsudvalg, der er rådgivende for skolen i alle spørgsmål, der  

 vedrører uddannelsen, og som formidler forbindelserne mellem eleverne og  

 erhvervene under selve uddannelsen.
Stk. 2.  Undervisningsudvalget skal sammensættes  

 således, at det lokale arbejdsmarked repræsenteres.
Desuden skal udvalget  

 omfatte 1 repræsentant for de lærere, der underviser ved uddannelsen, og kan  

 herudover supplere sig med 1 elevrepræsentant.
§ 19.  Direktoratet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
Dispensation gives på grundlag af en indstilling fra vedkommende  

 skole.
Hvis ansøgningen angår uddannelsens indhold eller eksamen, skal  

 malerfagets faglige fællesudvag høres, inden direktoratet afgør sagen.
 Ikrafttræden og overgangsregler m.v.
 § 20.  Bekendtgørelsen har virkning fra og med  

 undervisningsåret 1982/83, jfr. dog stk. 3.
 Stk. 2.  Bekendtgørelse nr. 47 af 14. februar 1966 om  

 videregående uddannelse af malersvende ophæves.
 Stk. 3.  For de studerende, der har påbegyndt  

 uddannelsen før undervisningsåret 1982/83, gælder de hidtidige regler  

 fortsat, dog med de ændringer heri, som direktoratet for  

 erhvervsuddannelserne eventuelt fastsætter som overgangsbestemmelser.
Undervisningsministeriet, den 18. juni  

 1982 P.M.V.
