(Til udlændingemyndigheder, sygesikrings- og sygehusmyndigheder m.fl.) 1. Indledning De følgende regler gælder for autorisation af personer med udenlandsk  

 lægeuddannelse, der ønsker at udøve lægegerning i Danmark.
 Det fremgår af Lægeloven (lovbekendtgørelse nr. 426 af 19. august 1976 som  

 ændret ved lov nr. 278 af 2. maj 1990), at man kun har ret til at betegne sig  

 som læge og udøve lægegerning, hvis man har fået dansk autorisation som læge.  

 Dette gælder f.eks. også stipendiater, som udøver lægegerning.
Personer med lægeuddannelse fra udlandet skal derfor have en dansk  

 autorisation for at kunne arbejde som læge i Danmark, herunder i Grønland og  

 på Færøerne.
Autorisationen udstedes af Sundhedsstyrelsen, Amaliegade 13,  

 1012 København K, som undersøger, om uddannelseskrav og andre betingelser for  

 autorisation er opfyldte.
Ansøgning om autorisation skal derfor stiles til  

 Sundhedsstyrelsen.
Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage de nødvendige dokumenter i  

 original eller bekræftet kopi.
Det sidste betyder, at overensstemmelse mellem  

 original og kopi er bekræftet af en dansk ambassade/konsulat eller en  

 offentlig myndighed i ansøgerens hjemland eller af uddannelseslandets  

 ambassade/konsulat eller en offentlig myndighed i Danmark.
 Der stilles iøvrigt forskellige krav til dokumentation, afhængigt af, i  

 hvilket land ansøgeren er statsborger, og hvor uddannelsen er gennemført.
Autorisation som læge i de nordiske lande og uddannelse som læge i  

 EF-staterne er gensidigt anerkendte.
Det samme gælder speciallægeuddannelser,  

 såfremt specialet eksisterer i det land, hvor der søges.
En fortegnelse over  

 de specialer, der er anerkendt i Danmark, findes i Sundhedsministeriets  

 bekendtgørelse om uddannelse af speciallæger.
 Lægeuddannelser fra andre lande bliver vurderet individuelt.
 Derfor opdeles ansøgerne i tre grupper, og vejledningen er delt op i  

 afsnit, hvor hvert afsnit beskriver, hvilke krav der stilles til hver af de  

 tre grupper af ansøgere.
 2. Nordiske statsborgere, der er omfattet af overenskomst om  

 fællesnordisk arbejdsmarked for læger.
2.1.1. Autorisation som læge (ubegrænset) udstedes af Sundhedsstyrelsen  

 til ansøgere, 1. der har bestået lægeeksamen i Norge eller Island  

 eller har beståt kandidateksamen i Sverige eller Finland, 2. der har bestået prøver i socialmedicin, medicinsk  

 lovgivning og forordningslære ved et dansk universitet, 3. der har tilfredsstillende kendskab til dansk, norsk  

 eller svensk.
2.1.2. Begrænset autorisation kan udstedes til en ansøger, uden at denne  

 opfylder pkt. 2 ovenfor, såfremt den pågældende har fået tilsagn om en  

 bestemt stilling som underordnet læge på et sygehus eller anden  

 behandlingsinstitution, eller hos en læge, der praktiserer for den offentlige  

 sygesikring.
En sådan begrænset autorisation udstedes maximalt for 6 månder.  

 Der vil dog i særlige tilfælde være mulighed for forlængelse i yderligere 6  

 måneder.
Det kræves herefter, at ansøgeren opfylder betingelserne for  

 ubegrænset autorisation.
 2.1.3. Tilladelse til selvstændigt virke som læge udstedes af  

 Sundhedsstyrelsen til læger, der har gennemgået en klinisk uddannelse af 18  

 måneders varighed, bestående af 6 måneders intern medicin, 6 måneders kirurgi  

 og 6 måneders ansættelse som reservelæge hos en alment praktiserende læge.  

 Sidstnævnte periode kan i særlige tilfælde erstattes af ansættelse på klinisk  

 sygehusafdeling.
Ansøgere, der er legitimeret læge i Finland, Island eller Sverige eller  

 autoriseret læge i Norge, vil på dette grundlag få Sundhedsstyrelsens  

 tilladelse til at udøve selvstændigt virke som læge.
Hvis de pågældende alene  

 har lægeeksamen/kandidateksamen vil det blive vurderet, om de opfylder de  

 danske krav til 18 måneders klinisk uddannelse.
Ansættelse uden for Norden  

 kan medregnes, såfremt den fornødne dokumentation til uddannelsens indhold  

 foreligger.
2.2. Tilladelse til at betegne sig som speciallæge udstedes af  

 Sundhedsstyrelsen til læger, der i Finland, Norge, Sverige eller Island har  

 fået tilladelse til at betegne sig som speciallæge.
Det er en forudsætning,  

 at lægen har tilladelse til selvstændigt virke fra Sundhedsstyrelsen, og at  

 det pågældende område er anerkendt som speciale i Danmark.
Om det sidste er  

 tilfældet, vurderes af Sundhedsstyrelsen.
 2.3. Tilladelse til at betegne sig som alment praktiserende læge udstedes  

 af Sundhedsstyrelsen til læger, der har gennemgået en uddannelse, der  

 tilgodeser de krav, det stilles i Sundhedsministeriets bekendtgørelse om  

 uddannelse af alment praktiserende læger.
 Der gælder dog yderligere den betingelse, at lægen, for at opnå den nævnte  

 tilladelse i Danmark, i alle tilfælde skal have været ansat i mindst 6 månder  

 hos en læge, der praktiserer for den offentlige sygesikring i Danmark.
3. EF-statsborgere, der er omfattet af de Europæiske Fællesskabers  

 Direktiver 75/362/EØF, 75/363/EØF og 86/457/EØF, jf.
Sundhedsministeriets  

 bekendtgørelse nr. 402 af 8. juni 1989.
 3.1.1. Autorisation som læge (ubegrænset) og tilladelse til selvstændigt  

 virke som læge udstedes samlet (2 dokumenter) af Sundhedsstyrelsen til  

 ansøgere, der er i besiddelse af et af de certificater, der er nævnt i  

 Direktiv 75/362/EØF.
 Ansøgere, der har aflagt afsluttende eksamen eller er påbegyndt  

 uddannelsen før direktivet er gennemført i hjemlandet, skal fremlægge  

 attestation for, enten at uddannelsen opfyldet kravene i Direktiv 75/363/EØF  

 eller at han/hun faktisk og retmæssigt har udøvet lægegerning i mindst 3 år  

 ud af de 5 år, der er gået forud for certificatets udstedelse.
3.1.2. Begrænset autorisation kan i særlige tilfælde udstedes til læger  

 uddannet i en EF-stat, f.eks. i tilfælde hvor den pågældende ikke er i  

 besiddelse af eet af de krævede certificater på grund af manglende praktisk  

 uddannelse i hjemlandet.
Der vil her kunne opnås begrænset autorisation med  

 henblik på gennemførelse af sådan uddannelse i Danmark på samme betingelser  

 som nævnt under pkt. 4.
3.2. Tilladelse til at betegne sig som speciallæge udstedes af  

 Sundhedsstyrelsen, såfremt lægen har fået autorisation og tilladelse til  

 selvstændigt virke som læge i Danmark og såfremt lægen har fået anerkendelse  

 som speciallæge i en anden EF-stat.
De specialer, der anerkendes i  

 EF-staterne, og som anerkendes i Danmark, fremgår af Direktiv 75/362/EØF med  

 senere ændringer.
 Hvis certificatet for speciallægeuddannelsen er udstedt, eller uddannelsen  

 er påbegyndt, før direktivet er gennemført i hjemlandet, skal ansøgeren  

 fremlæge attestation for, at uddannelsen opfylder kravene i Direktiv  

 75/363/EØF, eller at han/hun har udøvet virksomhed som speciallæge i det  

 dobbelte af det tidsrum, der svarer til forskellen mellem den faktiske  

 gennemgåede uddannelse og direktivets krav.
 3.3. Tilladelse til at betegne sig som alment praktiserende læge udstedes  

 af Sundhedsstyrelsen, hvis lægen har autorisation og tilladelse til  

 selvstændigt virke i Danmark og har eksamensbevis, certificat eller andet  

 kvalifikationsbevis, som er nævnt i Direktiv 86/457/EØF.
 Læger, der har fået tilladelse til at betegne sig som alment praktiserende  

 læge, bliver ikke umiddelbart berettigede til at praktisere for den  

 offentlige sygesikring.
3.4 Ansøgere skal dokumentere at have ret til at udøve virksomhed som  

 læge i hjemlandet.
Der skal foreligge en erklæring herom fra  

 EF-informationskontoret i hjemlandet.
 4. Ansøgere, der ikke er omfattet af de særlige regler for nordiske  

 statsborgere og EF-statsborgere.
4.1.1. Autorisation som læge (ubegrænset) udstedes af Sundhedsstyrelsen  

 til ansøgere, 1. der har en uddannelse, der kan ligestilles med den  

 danske uddannelse, 2. der har bestået prøve i socialmedicin, medicinsk  

 lovgivning og forordningslære ved et dansk universitet, 3. der kan dokumentere sprogkundskaber i dansk  

 svarende til det niveau, der kræves ved Studieskolens prøver i dansk for  

 udlændinge 4. og der har særlig tilknytning til Danmark, det vil  

 sige - personer, der er danske statsborgere - personer, der har varig  

 opholds- og arbejdstilladelse i Danmark, og - personer, der har  

 flygtningestatus i Danmark.
 I særlige tilfælde kan det som betingelse for autorisation tillige kræves,  

 at den pågældende består prøver i klinisk kirurgi og klinisk medicin ved et  

 dansk universitet.
 4.1.2. Begrænset autorisation udstedes af Sundhedsstyrelsen til ansøgere  

 med udenlandsk uddannelse og med særlig tilknytning til Danmark, jf. pkt.  

 4.1.1.
 Den begrænsede autorisation gives på følgende betingelser og med følgende  

 begrænsninger:
1. At ansøgeren har gennemgået en uddannelse, der kan  

 ligestilles med en dansk uddannelse.
Dette vurderes af Sundhedsstyrelsen i  

 samråd med Det lægevidenskabelige Fakultet ved Københavns Universitet.
 2. At ansøgeren kan dokumentere at han/hun har fået  

 tilsagn om en stilling som underordnet læge på et sygehus eller anden be-  

 handlingsinstitution, eller hos en alment praktiserende læge eller  

 speciallæge, der praktiserer for den offentlige syge- sikring.
3. At ansøgeren kan dokumentere det for den konkrete  

 stilling nødvendige kendskab til det danske sprog.
Dette vurderes som  

 udgangspunkt af ansættelsesstedet.
 For ansøgere uden særlig tilknytning til Danmark, jf. ovenfor, kan  

 Sundhedsstyrelsen udstede begrænset autorisation efter ovenstående regler,  

 såfremt ansøgeren kan dokumentere opholds- og arbejdstilladelse i Danmark.
Den begrænsede autorisation gælder kun den stilling, som ansøgeren har  

 fået tilsagn om i forbindelse med ansøgningen.
Ved nyansættelse, eventuelt i  

 samme stilling, skal der igen søges om begrænset autorisation.
Begrænset autorisation udstedes maximalt for 6 måneder.
Der vil dog i  

 særlige tilfælde være mulighed for forlængelse i yderligere 1 år.
Det kræves  

 herefter, at ansøgeren opfylder betingelserne for ubegrænset autorisation.
4.1.3 Tilladelse til selvstændigt virke som læge udstedes af  

 Sundhedsstyrelsen til læger, der har haft ialt 18 måneders ansættelse som  

 reservelæge i reservelægestillinger godkendt hertil af Sundhedsstyrelsen.
I  

 ansættelserne skal indgå 6 måneders kirurgi, 6 måneders intern medicin og 6  

 måneders ansættelse som reservelæge hos en alment praktiserende læge.  

 Sidstnævnte periode kan i særlige tilfælde erstattes af ansættelse på klinisk  

 syghusafdeling.
Læger, der har fået ubegrænset autorisation, kan medregne ansættelser, der  

 har fundet sted forud for dette tidspunkt i Danmark eller udlandet.
Lægen  

 skal i alle tilfælde have haft mindst 6 måneders ansættelse som reservelæge  

 efter at have fået ubegrænset autorisation i Danmark.
 4.2. Tilladelse til at betegne sig som speciallæge udstedes af  

 Sundhedsstyrelsen i medfør af Sundhedsministeriets bekendtgørelse nr. 509 af  

 3. juli 1990, såfremt lægen har fået ubegrænset autorisation som læge i  

 Danmark, herunder tilladelse til selvstændigt virke, og har gennemført en  

 uddannelse, der svarer til den uddannelse, der kræves af danske læger for at  

 opnå speciallægeanerkendelse.
Ansættelser i udlandet kan indgå i det godkendte uddannelsesforløb.
Disse  

 ansættelser skal være godkendt af Sundhedsstyrelsen efter indstilling fra  

 Specialistnævnet.
For at få anerkendelse som speciallæge skal lægerne i alle  

 tilfælde have været ansat mindst 1 år i Danmark i en 1. reservelægestilling i  

 specialet.
Begrænset autorisation gives normalt ikke til ansættelse i  

 overlægestillinger, med mindre særlige omstændigheder foreligger.
Der vil i  

 disse tilfælde altid blive stillet krav om supervisionsmulighed fra en anden  

 overlæge inden for samme speciale på samme eller andet sygehus.
 4.3. Tilladelse til at betegne sig som alment praktiserende læge udstedes  

 af Sundhedsstyrelsen, såfremt lægen har fået ubegrænset autorisation som læge  

 i Danmark, herunder tilladelse til selvstændigt virke og har gennemført en  

 uddannelse, der svarer til den uddannelse, der kræves af danske læger for at  

 opnå sådan tilladelse.
Ansættelser i udlandet kan indgå i det godkendte uddannelsesforløb.
Disse  

 ansættelser skal være godkendt af Sundhedsstyrelsen efter indstilling fra  

 Specialistnævnet.
Lægen skal herudover have været ansat mindst 6 måneder som  

 reservelæge hos en læge, der praktiserer for den offentlige sygesikring.  

 Lægen skal endvidere have gennemgået den danske teoretiske videreuddannelse  

 (kursus i almen medicin).
 4.4. Ansøgere skal have følgende dokumentation:
Bevis for gennemgået lægeuddannelse.
Sammen med beviset skal foreligge en  

 oversættelse til dansk eller engelsk.
Oversættelsen skal være udført af den  

 uddannelsesinstitution eller myndighed, der har udstedt beviset eller af en  

 autoriseret translatør eller af en repræsentant for dansk ambassade eller  

 konsulat.
 4.5. Ansøgere, hvis udenlandske uddannelse ikke kan ligestilles med en  

 dansk lægeuddannelse, kan henvende sig på et dansk universitet for at få  

 vejledning om mulighederne for at søge optagelse på lægestudiet.
 5. Afsluttende bemærkninger.
 5.1. De i det foregående nævnte autorisationer er i alle tilfælde  

 betingede af, at der ikke hos ansøgeren foreligger omstændigheder, som nævnt  

 i lægelovens § 2, stk. 3 (legemelig eller sjælelig mangel eller udvist grov  

 uduelighed).
 5.2. Samtidig med fremsendelse af autorisationsbevis (ubegrænset)  

 orienteres den autoriserede af Sundhedsstyrelsen om gældende danske regler  

 for udøvelse af lægevirksomhed.
 5.3. Nærmere oplysninger om udstedelse af lægeautorisationer på baggrund  

 af udenlandske uddannelser kan fås ved henvendelse til Sundhedsstyrelsen,  

 2.afdeling, tlf. 33-911601. Sundhedsstyrelsens 2.afdeling fungerer endvidere  

 som Ef-informationskontor i henhold til EF-direktiverne for lægeuddannelsen.
5.4. Sundhedsstyrelsen kan ikke være behjælpelig med at skaffe arbejde  

 som læge.
Ledige stillinger som læge annonceres i Ugeskrift for læger, der  

 udgives af Den Almindelige Danske Lægeforening, Trondhjemsgade 9, 2100  

 København Ø, tlf. 31-385500. Endvidere har Lægeforeningen et bureau, der  

 bl.a. anviser arbejdssøgende læger arbejde til vikariater o.lign.
 5.5. Vejledningen er gældende fra 1. september 1991.  

 Indenrigsministeriets cirkulære nr. 179 af 19. august 1969 som ændret ved  

 cirkulære nr. 94 af 17. april 1970 bortfalder samtidig.
