 I medfør af § 12 i lov nr. 190 af 9. maj 1984 om planteskadegørere  

 fastsættes:
 § 1.  Plantedirektoratet varetager administrationen i  

 medfør af lovgivningen om planteskadegørere, produktion og salg af frø og  

 planter, sortsafprøvning, biavl, foderstoffer, gødning og  

 grundforbedringsstoffer m.m. med henblik på at sikre, at betingelserne for  

 produktion og salg af produkter omfattet af lovgivningen er opfyldt, og at  

 lovpligtig bekæmpelse af planteskadegørere og sygdomme hos honningbier  

 gennemføres.
 Stk. 2.  Som led i administrationen af den lovgivning,  

 der er nævnt i stk. 1, udfører direktoratet tilsyns- og kontrolopgaver samt  

 laboratorieundersøgelser af udtagne eller indsendte prøver og gennemfører  

 forskning, metodeudvikling samt kursus- og undervisning med tilknytning  

 hertil.
 § 2.  Plantedirektoratet forbereder lovforslag,  

 udarbejdes retsforskrifter og træffer afgørelse i konkrete sager inden for  

 rammerne af de beføjelser, der henlægges til direktoratet ved  

 bekendtgørelsen.
Stk. 2.  Direktoratet bistår landbrugsministeren ved  

 behandlingen af sager vedr.
De Europæiske Fællesskaber og andre  

 internationale organisationer m.fl. og forbereder sager, der efter § 4  

 afgøres af landbrugsministeren.
 § 3.  Beføjelser, der efter følgende love er tillagt  

 landbrugsministeren, udøves af direktøren for Plantedirektoratet, jf. dog §  

 4:
 § 4.  Følgende beføjelser udøves af  

 landbrugsministeren:
 § 5.  Beføjelsen, der er tillagt landbrugsministeren  

 ved § 4, stk. 2, i lov nr. 363 af 10. juni 1987 om økologisk  

 jordbrugsproduktion, til at etablere en kontrol med produktion af økologiske  

 produkter udøves af direktøren for Plantedirektoratet.
 § 6.  Følgende beføjelser, der er tillagt  

 landbrugsministeren ved lov om administration af Det europæiske økonomiske  

 Fællesskabs forordninger om markedsordninger for frugt og gartneriprodukter  

 m.v., jf. bekendtgørelse nr. 72 af 11. februar 1988, udøves af direktøren for  

 Plantedirektoratet:
 § 7.  Afgørelser truffet af direktøren for  

 Plantedirektoratet kan indbringes for landbrugsministeren medmindre andet er  

 fastsat i den øvrige lovgivning.
 Stk. 2.  Afgørelser truffet i h.t. lov nr 190 af 9. maj  

 1984 om planteskadegørere skal indbringes for landbrugsministeren inden 4  

 uger fra den dag, afgørelsen er meddelt den pågældende.
 § 8.  Landbrugsministeren kan bestemme, at beføjelser,  

 der i henhold til bekendtgørelsens §§ 3, 5 og 6 udøves af direktøren for  

 Plantedirektoratet, udøves af ministeren.
 Stk. 2.  Landbrugsministeren kan give direktøren for  

 Plantedirektoratet instruktioner vedrørende udøvelse af de beføjelser, der er  

 henlagt til direktøren.
 § 9.  Bekendtgørelsen træder i kraft den 1. januar  

 1990.
 Stk. 2.  Bekendtgørelse nr. 388 af 5. juli 1988 om  

 Statens Plantetilsyn ophæves.
