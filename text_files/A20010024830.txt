 Lov om ændring af lov om  

 folkehøjskoler, efterskoler, husholdningsskoler og  

 håndarbejdsskoler (frie kostskoler), lov om friskoler og private  

 grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v.
(Tilskud og bidrag til undervisning m.v. af svært  

 handicappede elever m.m.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 479 af 31. maj 2000 om folkehøjskoler, efterskoler,  

 husholdningsskoler og håndarbejdsskoler (frie kostskoler), som  

 ændret ved § 13 i lov nr. 1286 af 20. december 2000, foretages  

 følgende ændringer:
 1. § 18, stk. 1, nr. 3 og 4, ophæves,  

 og i stedet indsættes:
»3)	Tilskud til specialundervisning m.v. af elever med særlige  

 behov og til undervisning m.v. af svært handicappede elever i henhold  

 til § 25.« 2. I § 18, stk. 2, ændres »stk. 1, nr.  

 1-4« til: »stk. 1, nr. 1-3«.
 3. I § 21, stk. 2, ændres i 2. pkt.  

 »§ 12, stk. 1, 2. pkt.« til: »§ 12, stk. 1 og 2.«, og  

 efter 3. pkt. indsættes:
»Til skoler, der ved fordelingen er godkendt til at  

 begynde virksomhed i løbet af finansåret, afsættes et  

 forholdsmæssigt skoletilskud samt et taxametertilskud.« 4. § 25 og overskriften hertil affattes  

 således:
»Tilskud til specialundervisning m.v. af elever med  

 særlige behov og til undervisning m.v. af svært handicappede  

 elever § 25. Staten yder tilskud til specialundervisning og  

 anden specialpædagogisk bistand for elever med særlige behov,  

 herunder til skoler, der har et samlet særligt undervisningstilbud.  

 Tilskuddet ydes med en takst pr. årselev, der fastsættes på  

 de årlige finanslove.
Ministeren kan fastsætte et maksimum for  

 det antal elever, der ydes tilskud til på det enkelte kursus.
Stk. 2. Staten yder tilskud til dækning af  

 ekstraudgifter, der er godkendt af  

 Undervisningsministeriet, til lærertimer, praktisk medhjælp og  

 hjælpemidler til elever med svære handicap.
Tilskuddet  

 fastsættes på de årlige finanslove og reguleres ud fra de  

 faktisk ydede tilskud.
Stk. 3. Undervisningsministeren fastsætter nærmere  

 regler om administration af tilskuddene i stk. 1 og 2, herunder om  

 ansøgning, frister, tildeling og udbetaling, udbetaling af forskud til  

 skolerne og tilbagebetaling fra skolerne.
Undervisningsministeren kan  

 bestemme, at tilskuddet administreres af Styrelsen for Statens  

 Uddannelsesstøtte, samt at de enkelte skoler skal indsende de  

 nødvendige oplysninger til styrelsen i forbindelse med tilskuddets  

 tildeling.« 5. § 26 og overskriften hertil  

 ophæves.
 6. § 42, stk. 1, affattes således:
»Amtsrådet, jf. § 40, betaler bidrag til staten for  

 undervisning af svært handicappede elever, der er under 18 år, og  

 som ikke er undtaget fra bidragsordningen, jf. § 41, stk. 1.  

 Bidraget udgør det beløb, hvormed det faktisk ydede tilskud pr.  

 elev, jf. § 25, stk. 2, 1. pkt., overstiger det kommunale  

 takstbeløb, der er fastsat i henhold til folkeskolelovens § 49,  

 stk. 2. Undervisningsministeren kan fastsætte nærmere regler  

 om fremgangsmåden ved opkrævning af bidrag.« 7. § 43 ophæves.
 8. I § 50, stk. 1, 1. pkt., indsættes efter  

 », jf. § 31, stk. 4,«: »og om fordeling af tilskud til  

 specialundervisning m.v. af elever med særlige behov og til  

 undervisning m.v. af svært handicappede, jf. § 25,  

 stk. 3,«.
 9. I § 50, stk. 1, indsættes efter 1. pkt.:
»Ved behandling af en klage over afgørelse i henhold til § 25  

 tiltrædes ankenævnet af et særligt sagkyndigt medlem  

 udpeget af De Samvirkende Invalideorganisationer.« § 2 I lov om friskoler og private grundskoler m.v., jf.  

 lovbekendtgørelse nr. 657 af 3. juli 2000, foretages følgende  

 ændringer:
 1. I § 3, stk. 3, og § 23, nr. 3,  

 ændres »fremmedsprogede« til: »tosprogede«.
 2. I § 10 a ændres »§ 11, stk. 2« til:  

 »§ 11, stk. 4«.
 3. § 11, stk. 1, ophæves, og i stedet  

 indsættes:
 »Af driftstilskudsbevillingen, jf. § 10, fastsættes på  

 finansloven:
1)	Et særligt tilskud a)	til specialundervisning, b)	til støtteundervisning i dansk af tosprogede elever og c)	til dækning af ekstraudgifter til lærertimer, praktisk  

 medhjælp, hjælpemidler og befordring af elever med svære  

 handicap, i det omfang udgifterne ikke overstiger det kommunale  

 takstbeløb, der er fastsat i henhold til § 49, stk. 2, i lov  

 om folkeskolen.
 2)	Et særligt tilskud til vikarudgifter, sygeundervisning,  

 lærernes kursusdeltagelse, herunder efteruddannelse, og særlige  

 lærerlønudgifter.
Stk. 2. Undervisningsministeren fastsætter nærmere  

 regler om administration af tilskuddet i stk. 1, nr. 1, herunder om  

 skolernes ansøgning, frister, tildeling og udbetaling, udbetaling af  

 forskud til skolerne og tilbagebetaling fra skolerne.
Undervisningsministeren  

 kan bestemme, at tilskuddet administreres af Styrelsen for Statens  

 Uddannelsesstøtte, samt at de enkelte skoler skal indsende de  

 nødvendige oplysninger til styrelsen i forbindelse med tilskuddets  

 tildeling.
Stk. 3. Undervisningsministeren kan bestemme, at tilskuddet  

 efter stk. 1, nr. 2, fordeles mellem skolerne af en vikarkasse, hvis  

 vedtægter godkendes af undervisningsministeren.
Fordeling af tilskud  

 til lærernes efteruddannelse kan vikarkassen efter regler, der  

 fastsættes af undervisningsministeren, overlade til skoleorganisationer  

 og lignende, der virker inden for lovens område.  

 Undervisningsministeren kan tillægge vikarkassen yderligere opgaver.  

 Vikarkassen kan fra skolerne indhente de oplysninger, som er  

 nødvendige for varetagelsen af dens opgaver i henhold til 1. og 3.  

 pkt.
Undervisningsministeren kan fastsætte nærmere regler om  

 administration af vikarkassens opgaver.« Stk. 2-6 bliver herefter stk. 4-8.
4. I § 11, stk. 2, der bliver stk. 4,  

 ændres »og lærernes fordeling på skalaløntrin  

 opgjort pr. 5. september året før finansåret« til: »samt  

 lærernes fordeling på skalaløntrin og basisløntrin  

 opgjort pr. 5. september året før finansåret.
Ved  

 opgørelsen af lærernes fordeling på skalaløntrin og  

 basisløntrin kan tillægges gennemsnitlige  

 undervisningstillæg«.
 5. I § 11, stk. 4, der bliver stk. 6,  

 ændres »stk. 2« til: »stk. 4«.
 6. § 16 affattes således:
»§ 16. Staten yder tilskud til dækning af  

 ekstraudgifter, der er godkendt af Undervisningsministeriet, til  

 lærertimer, praktisk medhjælp, hjælpemidler og befordring  

 af elever med svære handicap, i det omfang udgifterne overstiger det  

 kommunale takstbeløb, der er fastsat i henhold til § 49,  

 stk. 2, i lov om folkeskolen.« 7. I § 17, stk. 1, 2. pkt., indsættes efter  

 »under hensyn til elevens og forældrenes økonomiske forhold«:  

 »og til, hvorvidt bopælskommunen yder tilskud til skolepengene eller  

 opholdet«.
 8. I § 18, stk. 1, indsættes i nr. 4  

 efter »§ 14,«: »og«, i nr. 5 ændres »§ 15, og« til:  

 »§ 15.«, og nr. 6 ophæves.
 9. I § 18, stk. 2, ændres »henholdsvis  

 § 20, stk. 1, 3. pkt.« til: »henholdsvis § 18, stk. 1,  

 nr. 1-3«.
 10. I § 19, stk. 1, 2. pkt., ændres »§ 11,  

 stk. 5« til: »§ 11, stk. 7«.
 11. I § 24, stk. 3, § 37, stk. 4, § 37,  

 stk. 5, og § 40 ændres »§ 11, stk. 1« til:  

 »§ 11, stk. 3«.
 12. § 27 affattes således:
»§ 27. Amtskommunen betaler bidrag til staten for undervisning  

 af svært handicappede elever på frie grundskoler svarende til  

 statens faktiske udgift i henhold til § 16. Undervisningsministeren kan  

 fastsætte nærmere regler om fremgangsmåden ved  

 opkrævning af bidrag.« 13. § 29 ophæves.
 14. I § 30 udgår »eller delvis refusion i henhold  

 til § 29«.
 15. I § 33 udgår »bestemmelserne i § 17 om  

 tilskud til befordringsudgifter og«.
 16. Efter § 40 indsættes:
»§ 40 a.
Afgørelser, som Styrelsen for Statens  

 Uddannelsesstøtte træffer om fordeling af tilskud til  

 specialundervisning, støtteundervisning i dansk af tosprogede elever  

 og ekstraudgifter til svært handicappede, jf. § 11, stk. 1,  

 nr. 1, og § 27, kan inden 4 uger efter meddelelsen af afgørelsen  

 indbringes for Ankenævnet for Uddannelsesstøtten.  

 Ankenævnet træffer den endelige administrative  

 afgørelse.
Stk. 2. Ved behandling af en klage over afgørelse i  

 henhold til stk. 1 tiltrædes ankenævnet af et særligt  

 sagkyndigt medlem udpeget af De Samvirkende Invalideorganisationer.« 17. I § 41 a, stk. 1, ændres  

 »Kommunalbestyrelsen i skolekommunen« til: »Kommunalbestyrelserne«.
 18. Efter § 41 a indsættes i kapitel 9:
»§ 41 b.
Bestemmelserne om tilskud og bidrag til undervisning  

 af svært handicappede elever, jf. §§ 11 og 27, tages op til  

 revision senest i folketingsåret 2004-05.« § 3 I lov om gymnasiet m.v., jf. lovbekendtgørelse nr. 754 af 8. august  

 2000, foretages følgende ændringer:
 1. I § 18 e, stk. 1, 1. pkt., indsættes  

 efter »lærertimer,«: »praktisk medhjælp,«.
 2. I § 18 e indsættes som stk. 2:
»Stk. 2. Undervisningsministeren fastsætter nærmere  

 regler om administration af tilskuddet i stk. 1, herunder om  

 ansøgning, frister, tildeling og udbetaling, udbetaling af forskud til  

 skolerne og tilbagebetaling fra skolerne.
Undervisningsministeren kan  

 bestemme, at tilskuddet administreres af Styrelsen for Statens  

 Uddannelsesstøtte, samt at de enkelte skoler skal indsende de  

 nødvendige oplysninger til styrelsen i forbindelse med tilskuddets  

 tildeling.« 3. I § 18 h indsættes efter stk. 1 som nyt  

 stykke:
»Stk. 2. En institution, der består af både et  

 privat gymnasium og en fri grundskole, en fri kostskole eller et privat  

 hf-kursus, disponerer frit over de tilskud, der er nævnt i stk. 1, 2.  

 pkt., og tilskud, der er nævnt i henholdsvis § 18, stk. 1, 2.  

 pkt., i lov om friskoler og private grundskoler m.v., § 18, stk. 1,  

 nr. 1-3, i lov om folkehøjskoler, efterskoler, husholdningsskoler og  

 håndarbejdsskoler (frie kostskoler) og § 30 i, stk. 1, 2.  

 pkt., i lov om kursus til højere forberedelseseksamen og om  

 studieforberedende enkeltfagsundervisning for voksne m.v.« Stk. 2-6 bliver herefter stk. 3-7.
 4. I § 18 h, stk. 3, der bliver stk. 4, ændres  

 »stk. 2« til: »stk. 3«.
 5. § 18 q affattes således:
»§ 18 q.
Til undervisning m.v. af elever med svære  

 handicap, som er optaget på en privat gymnasieskole eller  

 gymnasiafdelingen på Sorø Akademis Skole, betaler elevens  

 hjemamtskommune bidrag til staten svarende til de faktiske ekstraudgifter til  

 lærertimer, praktisk medhjælp, hjælpemidler og befordring,  

 jf. § 18 e, stk. 1.
Stk. 2. Til undervisning m.v. af elever med svære  

 handicap i Sorø Akademis 1.-10. klasse betaler elevens  

 bopælskommune bidrag til staten svarende til de faktiske ekstraudgifter  

 til lærertimer, praktisk medhjælp, hjælpemidler og  

 befordring.
Bidraget efter 1. pkt. sammenlagt med statens driftstilskud pr.  

 elev i henhold til § 10 i lov om friskoler og private grundskoler kan  

 højst udgøre det kommunale takstbeløb, der er fastsat i  

 henhold til § 49, stk. 2, i lov om folkeskolen.
Hjemamtskommunen  

 betaler bidrag til staten svarende til det beløb, den faktiske udgift  

 overstiger det kommunale takstbeløb.
Stk. 3. Undervisningsministeren kan fastsætte  

 nærmere regler om beregningen og fremgangsmåden ved  

 opkrævning af bidrag efter stk. 1 og 2.« 6. Efter § 22 indsættes:
»§ 22 a.
Afgørelser, som Styrelsen for Statens  

 Uddannelsesstøtte træffer om fordeling af tilskud til  

 ekstraudgifter til svært handicappede, jf. § 18 e, stk.1, kan  

 inden 4 uger efter meddelelsen af afgørelsen indbringes for  

 Ankenævnet for Uddannelsesstøtten.
Ankenævnet  

 træffer den endelige administrative afgørelse.
Stk. 2. Ved behandling af en klage over afgørelse i  

 henhold til stk. 1 tiltrædes ankenævnet af et særligt  

 sagkyndigt medlem udpeget af De Samvirkende Invalideorganisationer.« § 4 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 755 af 8. august 2000, foretages følgende  

 ændringer:
 1. I § 30 e, 1. pkt., indsættes efter  

 »lærertimer,«: »praktisk medhjælp,«.
 2. I § 30 e indsættes som stk. 2:
»Stk. 2. Undervisningsministeren fastsætter nærmere  

 regler om administration af tilskuddet i stk. 1, herunder om  

 ansøgning, frister, tildeling og udbetaling, udbetaling af forskud til  

 kurserne og tilbagebetaling fra kurserne.
Undervisningsministeren kan  

 bestemme, at tilskuddet administreres af Styrelsen for Statens  

 Uddannelsesstøtte, samt at de enkelte kurser skal indsende de  

 nødvendige oplysninger til styrelsen i forbindelse med tilskuddets  

 tildeling.« 3. I § 30 i indsættes efter stk. 1 som nyt  

 stykke:
»Stk. 2. En institution, der består af både et  

 privat hf-kursus og en fri grundskole, en fri kostskole eller et privat  

 gymnasium, disponerer frit over tilskud, der er nævnt i stk. 1, 2.  

 pkt., og tilskud, der er nævnt i henholdsvis § 18, stk. 1, 2.  

 pkt., i lov om friskoler og private grundskoler m.v., § 18, stk. 1,  

 nr. 1-3, i lov om folkehøjskoler, efterskoler, husholdningsskoler og  

 håndarbejdsskoler (frie kostskoler) og § 18 h, stk. 1, 2.  

 pkt., i lov om gymnasiet m.v.« Stk. 2-6 bliver herefter stk. 3-7.
 4. I § 30 i, stk. 3, der bliver stk. 4, ændres  

 »stk. 2« til: »stk. 3«.
 5. I § 30 r, 1. pkt., ændres », som svarer til  

 statens gennemsnitlige budgetterede tilskud pr. kursist for ekstraudgifter  

 til lærertimer og hjælpemidler, jf. § 30 e« til: »svarende  

 til de faktiske ekstraudgifter til lærertimer, praktisk medhjælp,  

 hjælpemidler og befordring, jf. § 30 e, stk. 1«.
 6. I § 33 indsættes som stk. 3 og  

4:
»Stk. 3. Afgørelser, som Styrelsen for Statens  

 Uddannelsesstøtte træffer om fordeling af tilskud til  

 ekstraudgifter til svært handicappede, jf. § 30 e, stk. 1, kan  

 inden 4 uger efter meddelelsen af afgørelsen indbringes for  

 Ankenævnet for Uddannelsesstøtten.
Ankenævnet  

 træffer den endelige administrative afgørelse.
Stk. 4. Ved behandling af en klage over afgørelse i  

 henhold til stk. 3 tiltrædes ankenævnet af et særligt  

 sagkyndigt medlem udpeget af De Samvirkende Invalideorganisationer.« § 5 Stk. 1. Loven træder i kraft den 1. maj 2001, jf. dog  

 stk. 2 og 3.
 Stk. 2. § 11, stk. 1, nr. 1, litra c, og § 16 i lov  

 om friskoler og private grundskoler m.v. som affattet ved denne lovs  

 § 2, nr. 3 og 6, og § 18 q, stk. 2, i lov om gymnasiet m.v.  

 som affattet ved denne lovs § 3, nr. 5, træder i kraft den 1.  

 august 2003.
 Stk. 3. § 17, stk. 1, 2. pkt., i lov om friskoler og  

 private grundskoler m.v. som ændret ved denne lovs § 2, nr. 7,  

 træder i kraft den 1. august 2001.
§ 6 Loven gælder ikke for Færøerne og Grønland, men  

 kan, for så vidt angår §§ 3 og 4, ved kongelig anordning  

 sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Givet på Amalienborg, den 6. april  

 2001 Under Vor Kongelige Hånd og Segl Margrethe R.
