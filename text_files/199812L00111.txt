Fremsat den 2. december 1998 af  

 socialministeren (Karen Jespersen) Forslag til Lov om ændring af lov om dagpenge ved  

 sygdom eller fødsel og lov om social pension.
(Ændret finansiering samt sygedagpenge til  

 selvstændige erhvervsdrivende) § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved § 5 i lov nr. 468 af 1. juli 1998, foretages følgende  

 ændringer:
 1. I § 10, stk.1,1. pkt., ændres »3 ugers« til:  

 »2 ugers«.
 2. I § 10, stk.4, 1. pkt., ændres »3 ugers« til:  

 »2 ugers«.
 3. I § 20, stk. 1, ændres »3 uger« til: »2  

 uger«.
§ 2 I lov om social pension, jf. lovbekendtgørelse nr. 22 af 14. januar  

 1998, foretages følgende ændring:
 I § 52, stk.1, 2. pkt., ændres »50 pct.« til: »35  

 pct.«.
§ 3 Stk. 1. Loven træder i kraft den 1. januar 1999,  

 jf. dog stk. 2-3.
 Stk. 2. § 1, nr. 1 - 3, har virkning for  

 sygdomstilfælde, der påbegyndes den 1. januar 1999 eller  

 senere.
 Stk. 3. § 2 har virkning for sager, hvori der  

 træffes afgørelse om pension efter den 1. januar 1999.  

 Såfremt kommunalbestyrelsen efter §§ 14, 16 og 18 i lov om social  

 pension efter den 31. december 1998 træffer afgørelse om  

 forhøjelse af en allerede tilkendt pension, har § 2 kun virkning for  

 udgifterne til forhøjelsen.
Bemærkninger til lovforslaget Almindelige bemærkninger Forslaget er en følge af finanslovsaftalen om  

 finansloven for 1999. Efter forslaget vil selvstændige erhvervsdrivende  

 medarbejdende ægtefæller få ret til sygedagpenge fra  

 kommunen efter 2 ugers sygdom.
 Forslaget om ændret finansiering af kommunernes  

 udgifter til førtidspension skal ses i sammenhæng med det  

 samtidigt fremsatte forslag om styrkelse af den virksomhedsrettede  

 revalideringsindsats.
 Samtidig med fremsættelsen vil lovforslaget blive  

 sendt til høring hos de kommunale parter m.fl.
Gældende regler Lov om dagpenge ved sygdom eller fødsel Efter gældende regler har selvstændige  

 erhvervsdrivende og medarbejdende ægtefæller ret til sygedagpenge  

 fra kommunen efter 3. ugers sygdom, medmindre de har tegnet en frivillig  

 forsikring i Den Sociale Ankestyrelse, der giver dem ret til sygedagpenge fra  

 kommunen fra 1. fraværsdag eller fra 3. fraværsdag afhængig  

 af hvilken forsikring, der er tegnet.
I modsætning til de selvstændige  

 erhvervsdrivende har lønmodtagere ret til dagpenge fra kommunen efter  

 2 ugers sygdom, idet privat ansatte lønmodtagere modtager sygedagpenge  

 fra deres arbejdsgiver i de 2 første uger.
Offentligt ansatte  

 lønmodtagere modtager dagpenge fra den offentlige arbejdsgiver, lige  

 så længe de er ansat.
 Med det foreliggende forslag vil selvstændige  

 erhvervsdrivende få ret til sygedagpenge fra kommunen efter 2 ugers  

 sygdom i lighed med lønmodtagere.
Lov om social pension Med henblik på at øge kommunernes  

 tilskyndelse til i højere grad at vælge aktivrettede ydelser  

 frem for passive ydelser foreslås at nedsætte den statslige  

 refusionsprocent for kommunernes udgifter til førtidspension fra 50  

 pct. til 35 pct.
For kommunerne er tilkendelse af førtidspension  

 på kort sigt ofte et billigere alternativ end tilkendelse af ydelser,  

 der sigter mod forebyggelse og fastholdelse af tilknytningen til  

 arbejdsmarkedet.
Det skyldes dels ydelsesniveauerne, dels at de aktivrettede  

 ydelser typisk er forbundet med driftsudgifter for kommunerne.
Det kan give  

 kommunerne en utilsigtet tilskyndelse til i mindre omfang at tilbyde  

 forebyggende og aktivrettede foranstaltninger.
Med ændring i  

 refusionsprocenten rettes der op herpå.
Økonomiske og administrative konsekvenser for det  

 offentlige Sygedagpenge Forslaget om at selvstændige erhvervsdrivende skal  

 kunne modtage sygedagpenge fra kommunen efter 2 uger skønnes at  

 medføre en samlet merudgift på 28 mill. kr.
Efter gældende regler skønnes der at  

 være ca. 17.450 selvstændige, der modtager sygedagpenge efter 2  

 uger, fordi de har forsikret sig.
Med forslaget skønnes der at  

 være ialt ca. 20.500 selvstændige, der vil kunne modtage  

 sygedagpenge efter 2 uger.
Dette skønnes at medføre en  

 merudgift på ca. 7 mill. kr.
Herudover skønnes der at blive tale  

 om en mindreindtægt på ca. 21 mill. kr. som følge af en  

 reduktion af forsikringspræmierne til den frivillige  

 forsikringsordning.
 De økonomiske konsekvenser af forslaget skal  

 forhandles med de kommunale parter.
Førtidspension Kommunerne finansierer i dag 50 pct. af udgifterne til  

 førtidspension til personer under 60 år tildelt efter 1992 og 50  

 pct. af udgifterne til førtidspension til personer i alderen fra 60  

 til 67 år tildelt efter 12. juni 1997. De kommunale udgifter til  

 førtidspension har været gradvist stigende siden 1992 og  

 udgør i budget 1998 ca. 4,5 mia. kr.
Ved uændret  

 tilkendelsesmønster og med den nuværende refusionsprocent  

 på 50 pct. skønnes det, at de kommunale udgifter i løbet  

 af en 15-20-årig periode vil stige til omkring 14 mia. kr. som  

 følge af den gradvise indfasning af kommunernes ændrede  

 finansiering på området.
Forslaget om nedsættelse af den statslige  

 refusionsprocent fra 50 pct. til 35 pct. vil alene have virkning for  

 førtidspensioner, som tilkendes efter lovens ikrafttræden.  

 Omlægningen vil dermed de første år kun give anledning til  

 en forholdsvis begrænset stigning i kommunernes finansieringsandel  

 på området.
Med uændret tilkendelsesmønster  

 udgør de kommunale mindreindtægter, som følge af  

 refusionsnedsættelsen, det første år omkring 170 mill.  

 kr.
Efter en 5-årig periode kan det  

 beregningsmæssigt forudsættes, at nedsættelsen af  

 refusionsprocenten fra 50 pct. til 35 pct. isoleret set vil medføre en  

 stigning i de kommunale udgifter på samlet ca. 1,7 mia. kr., under  

 forudsætning af, at det nuværende tilkendelsesmønster ikke  

 ændres.
Som anført i de generelle bemærkninger til  

 lovforslaget er det imidlertid regeringens vurdering, at der med en styrkelse  

 af den forebyggende indsats vil ske et fald i antallet af nytilkendelser.
 Kommunerne vil under ét blive kompenseret for de  

 kommunale merudgifter via den kommunale budgetgaranti, som indebærer,  

 at det kommunale statstilskud korrigeres for den løbende ændring  

 i de kommunale udgifter til kontanthjælp og førtidspension  

 m.v.
 Ifølge finanslovsaftalen for 1999 fremgår  

 det, at det med henblik på at sikre, at de årlige udsving i  

 byrdefordelingen mellem kommunerne ikke bliver større end ventet, skal  

 undersøges, om der er behov for en supplerende overgangsordning.  

 Spørgsmålet vil blive overvejet i Indenrigsministeriets  

 finansieringsudvalg.
I de kommuner, hvor der i de kommende år bliver tale  

 om et forholdsvist højere antal tilkendelser i forhold til andre  

 kommuner, vil kommunen kunne få en vis merudgift, idet kompensationen  

 for de samlede kommunale merudgifter indgår i det generelle  

 statstilskud m.v., og dermed ikke direkte er knyttet til den enkelte kommunes  

 merudgift.
Dette er et generelt forhold ved lovændringer, der  

 kompenseres via det generelle statstilskud.
For den enkelte kommune vil virkningen afhænge af  

 den kommende tilgang i antallet af førtidspensionister, og vurderingen  

 heraf er således behæftet med en vis usikkerhed.
Virkningen af  

 refusionsomlægningen kan belyses ud fra det nuværende  

 tilkendelsesmønster, men forskellene mellem kommunerne vil kunne  

 ændre sig i de kommende år.
I de kommuner, hvor der i dag er et  

 forholdsvist højt antal tilkendelser, vil en opprioritering af den  

 forebyggende indsats kunne have en forholdsvis stor effekt på  

 tilkendelsesmønstret.
 Baseret på det nuværende  

 tilkendelsesmønster er det regeringens vurdering, at de isolerede  

 virkninger ved en nedsættelse af refusionsprocenten vil have  

 forholdsvis begrænsede byrdefordelingsmæssige virkninger.
Indenrigsministeriet har foretaget en beregning på  

 baggrund af tilkendelsesmønstret i 1998, som viser, at 4 kommuner ved  

 et uændret antal tilkendelser vil have et tab på  

 omlægningen, der efter en 5-årig periode svarer til 0,2-0,3  

 skattepoint.
For 30 kommuner udgør tabet mellem 0,1 og 0,2  

 skattepoint.
For de kommuner, der har gevinst på omlægningen,  

 viser beregningen, at gevinsten for disse kommuner er meget begrænset,  

 og udgør for alle kommuner under 0,1 skattepoint.
 De økonomiske og administrative konsekvenser af  

 forslaget skal forhandles med de kommunale parter.
Erhvervsmæssige og miljømæssige  

 konsekvenser eller administrative konsekvenser for borgerne og forholdet til  

 EU-retten Forslaget har ingen miljømæssige eller  

 erhvervsmæssige konsekvenser.
 Forslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Stat: merudgift vedr. selvstændige erhvervsdrivende  

 på 28 mill. kr.
Administrative konsekvenser for stat, kommuner og  

 amtskommuner - yderst begrænset Økonomiske konsekvenser for erhvervslivet mindre udgift til frivillig forsikring på ca. 21 mill.  

 kr.
- Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Lovforslaget indeholder ingen EU-retlige aspekter Bemærkninger til enkelte  

 bestemmelser Til § 1 Til nr. 1-3.
 Med de foreslåede ændringer vil  

 selvstændige erhvervsdrivende, når de opfylder sygedagpengelovens  

 alm. betingelser, have ret til dagpenge fra kommunen i lighed med  

 lønmodtagere efter 2 ugers sygdom medmindre de har tegnet en frivillig  

 forsikring, der giver dem ret til dagpenge fra kommunen fra 1. eller 3.  

 fraværsdag.
Til § 2 For at øge kommunernes tilskyndelse til en tidlig,  

 forebyggende og aktivrettet indsats foreslås den statslige refusion af  

 kommunernes udgifter til pension efter §§ 14, 16 og 18 nedsat fra 50  

 pct. til 35 pct.
For kommunerne er tilkendelse af førtidspension  

 ofte et billigere alternativ end tilkendelse af ydelser, der sigter mod  

 forebyggelse og fastholdelse af tilknytningen til arbejdsmarkedet.
Det  

 skyldes dels ydelsesniveauerne, dels at de aktivrettede ydelser typisk er  

 forbundet med driftsudgifter for kommunerne.
Det kan give kommunerne en  

 utilsigtet tilskyndelse til i mindre omfang af tilbyde mere forebyggende og  

 aktivrettede foranstaltninger.
Med en ændring af refusionsprocenten  

 rettes der op herpå.
 Der henvises i øvrigt til de økonomiske  

 bemærkninger til lovforslaget.
Til § 3 Til stk. 1-2 En ikrafttræden pr. 1. januar 1999 af  

 bestemmelsen om, at selvstændige erhvervsdrivende skal have ret til  

 dagpenge fra kommunen efter 2 ugers sygdom vil betyde, at der skal ske en  

 omberegning af forsikringspræmien for ca. 120.000 forsikrede.
Dette  

 skyldes opkrævningsterminen i den Til stk. 3 Ændringen af statens refusion til 35 pct. af  

 kommunernes udgifter til pension efter §§ 14, 16 og 18 i lov om social  

 pension foreslås at skulle træde i kraft den 1. januar 1999 med  

 virkning for alle pensioner, der tilkendes efter denne dato.
Såfremt  

 der tilkendes en forhøjelse af en allerede tilkendt pension, afholder  

 staten 35 pct. af forhøjelsen.
Bilag Lovforslaget sammenholdt med gældende lov Gældende formulering Lovforslaget § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved § 5 i lov nr. 468 af 1. juli 1998 foretages følgende  

 ændringer:
 § 10.
 1.
§ 10 - - - Stk. 4. Sygdomstilfælde skal anmeldes til  

 kommunen senest en uge efter 3 ugers sygdom.
Personer, der har sikret sig  

 dagpenge fra første fraværsdag, skal anmelde  

 sygdomstilfældet senest en uge efter denne dag.
 2.
 § 20.
 3.
§ 2 I lov om social pension, jf. lovbekendtgørelse nr. 22  

 af 14 januar 1998, foretages følgende ændring:
 § 52.
 I § 52, stk.1, 2. pkt., ændres »50« til  

 »35«.
§ 3 Stk. 1.
