Den europæiske konvention om overførsel af retsforfølgning i straffesager  

 gælder for så vidt angår de nordiske lande, der har ratificeret konventionen,  

 d.v.s.
Danmark, Norge og Sverige, jfr.
RM 5/1978.
 Med hensyn til kriterierne for overførsel af retsforfølgningen afløser  

 konventionen samarbejdsaftalen mellem de nordiske lande om retsforfølgning i  

 andet nordisk land end der, hvor den strafbare handling er begået, som er  

 nærmere omtalt i AÅ 1976 s. 53.
 Samarbejdsaftalens regler herom gælder derimod fortsat i forholdet til  

 Finland og Island.
På et møde i Stockholm mellem de nordiske Rigsadvokater den 2. - 4. juni  

 1982 drøftedes bl.a. spørgsmålet om behandlingen af narkotikaovertrædelser,  

 begået i et andet nordisk land end bopælslandet.
Der var enighed om at  

 tilstræbe, at retsforfølgning i større udstrækning end hidtil finder sted i  

 den mistænktes hjemland efter de der gældende regler.
 Baggrunden er et ønske om, at der sker en effektiv retshåndhævelse også af  

 mindre narkotikaovertrædelser, og at det i sådanne sager anses for at være et  

 vigtigt led i retshåndhævelsen, at strafskyldige, der ikke har bopæl i  

 gerningslandet, som udgangspunkt pålægges de sanktioner, der anvendes i  

 bopælslandet for tilsvarende forbrydelser.
Under henvisning hertil skal jeg anmode om, at forforfølgningen af  

 narkotikasager, som ikke skønnes at ville medføre fængselsstraf, i  

 almindelighed søges overført til det land, hvor den mistænkte er bosat.
Dette  

 gælder dog ikke, hvis væsentlige grunde taler imod overførsel, f.eks. hensyn  

 til bevisførelsens gennemførelse eller til samlet behandling af en sag, der  

 også omfatter anden kriminalitet.
Opmærksomheden henledes på, at ingen form for sanktion heller ikke  

 advarsel, bør anvendes før overførslen.
Narkotika kan beslaglægges med  

 henblik på eventuel senere udlevering til hjemlandets myndigheder efter  

 nærmere aftale med disse.
 Per Lindegaard.
