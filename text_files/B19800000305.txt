 I medfør af §§ 6, 8, 70 og 78, stk. 5, i lov nr. 299 af 8. juni 1978 om  

 vandforsyning m. v. (vandforsyningsloven) og § 15, stk. 3, og § 45, stk. 3, i  

 lov nr. 372 af 13. juni 1973 om miljøbeskyttelse (miljøbeskyttelsesloven)  

 fastsættes:
Almindelige bestemmelser § 1.  Denne bekendtgørelse omfatter behandlingen af  

 sager om tilladelser til vandindvinding og til vandindvindingsanlæg,  

 vandbehandlingsanlæg og beholder- og udpumpningsanlæg efter  

 vandforsyningslovens kapitel 4, om tilladelser til bortledning m.v. af  

 grundvand efter vandforsyningslovens § 26 og om afgørelser om ændring af  

 vandforsyningens struktur m.v. efter vandforsyningslovens §§ 29 og 32 og  

 kapitel 8.
 § 2.  Sagerne behandles af kommunalbestyrelserne og  

 amtsrådene efter de nærmere regler i bekendtgørelsen.
Stk. 2.  Hvis en sag, der henhører under et amtsråd,  

 berører vandforsyningsforholdene i en anden amtskommune, skal der forhandles  

 mellem amtsrådene.
Hvis en sag, der henhører under en kommunalbestyrelse,  

 berører vandforsyningsforholdene i en anden kommune, skal der forhandles  

 mellem kommunalbestyrelserne.
Opnås der ikke enighed under sådanne  

 forhandlinger, afgøres sagerne af miljøstyrelsen.
 Stk. 3.  I hovedstadsområdet varetager hovedstadsrådet  

 de opgaver, som ved bekendtgørelsen er henlagt til amtsrådene.
Sager om tilladelse til vandindvinding og  

 til anlæg i forbindelse med § 3.  I sager efter vandforsyningslovens kapitel 4 om  

 tilladelse til indvinding af grundvand og til de indvindingsanlæg,  

 vandbehandlingsanlæg og beholder- og udpumpningsanlæg, som skal benyttes til  

 indvindingen, kan afgørelse træffes af kommunalbestyrelsen i den kommune,  

 hvor indvindingsstedet ønskes placeret, Stk. 2.  I sager om tilladelse efter  

 vandforsyningslovens § 21 til placeringen og indretningen af et  

 vandindvindingsanlæg, der omfattes af lovens § 18, stk. 2, træffes afgørelsen  

 af kommunalbestyrelsen.
 Stk. 3.  Når kommunalbestyrelsen behandler en sag om  

 tilladelse til anlæg efter stk. 1 eller 2, kan den tillige træffe bestemmelse  

 om beskyttelse af anlægget mod forurening i medfør af miljøbeskyttelseslovens  

 §§ 12 og 14.
 § 4.  I øvrigt afgøres sager efter  

 vandforsyningslovens kapitel 4 om tilladelse til vandindvinding og til  

 indvindingsanlæg, behandlingsanlæg m. v. af amtsrådet i den amtskommune, hvor  

 indvindingsstedet ønskes placeret.
 § 5.  Når der ønskes tilladelse til indvinding af  

 grundvand eller overfladevand og til oprettelse af et nyt anlæg til brug for  

 indvindingen, tager tilladelsesmyndigheden i første omgang stilling til, om  

 der efter foreliggende oplysninger kan gives en foreløbig  

 indvindingstilladelse, og hvilke nærmere oplysninger der ønskes tilvejebragt.  

 Hvis tilvejebringelsen af de nærmere oplysninger nødvendiggør bygge- og  

 anlægsarbejder, som kræver tilladelse fra tilladelsesmyndigheden, giver  

 myndigheden tilladelse hertil i forbindelse med den foreløbige  

 indvindingstilladelse.
 Stk. 2.  Når de nærmere oplysninger er tilvejebragt,  

 tager tilladelsesmyndigheden stilling til spørgsmålet om endelig tilladelse  

 til indvinding og anlæg.
 Stk. 3.  Hvis tilladelsesmyndigheden anser det for  

 muligt at bedømme sagen, uden at der tilvejebringes yderligere oplysninger,  

 kan den give endelig tilladelse uden først at give en foreløbig tilladelse.
 § 6.  Når der ønskes tilladelse til forøget indvinding  

 fra et bestående indvindingsanlæg, finder § 5 tilsvarende anvendelse.
 Stk. 2.  Når der ønskes tilladelse til væsentlige  

 ændringer af et bestående vandindvindingsanlæg, herunder udførelse af  

 erstatnings- eller supplementsboringer, finder § 5 tilsvarende anvendelse.
Stk. 3.  Når der ønskes tilladelse til væsentlig  

 udbedring eller væsentlig ændring af et bestående vandbehandlings-, beholder-  

 eller udpumpningsanlæg uden ønske om forøget indvindingsret, kan  

 tilladelssmyndigheden straks tage stilling til spørgsmålet om endelig  

 tilladelse.
Tilsvarende gælder, når der ønskes indvindingstilladelse til et  

 bestående vandforsyningsanlæg, der ikke tidligere har haft  

 indvindingstilladelse, og der ikke søges om forøgelse af anlæggets  

 indvindingsmængde eller om væsentlige ændringer af dets indvindingsanlæg.
 Stk. 4.  Når der ønskes tilladelse til oprettelse eller  

 væsentlig udbedring eller væsentlig ændring af et indvindingsanlæg, der  

 omfattes af vandforsyningslovens § 18, stk. 2, kan tilladelsesmyndigheden  

 straks tage stilling til spørgsmålet om endelig tilladelse.
 § 7.  En ansøgning om foreløbig indvindingstilladelse  

 skal indeholde følgende oplysninger:
§ 8.  Ansøgningen indsendes til kommunalbestyrelsen i  

 den kommune, hvor indvindingsstedet ønskes placeret.
Hvis kommunalbestyrelsen  

 ikke selv er tilladelsesmyndighed, videresender den sagen til amtsrådet med  

 sin indstilling, der i fornødent omfang skal indbefatte stillingtagen til  

 beliggenhed af indvindingsstedet og udstrækning af eventuelt  

 forsyningsområde.
§ 9.  Når ansøgningen er modtaget af  

 tilladelsesmyndigheden, sammenholdes den med godkendte eller foreslåede  

 vandindvindings- og vandforsyningsplaner og planer for råstofindvinding.  

 Myndigheden kan indhente yderligere oplysninger gennem ansøgeren eller på  

 anden måde.
Hvis amtsrådet er tilladelsesmyndighed, kan amtsrådet pålægge  

 indvindingsstedets kommunalbestyrelse at tilvejebringe de yderligere  

 oplysninger.
§ 10.  Tilladelsesmyndigheden indhenter herefter  

 udtalelser om sagen fra andre interesserede myndigheder.
Der skal indhentes  

 udtalelser fra kommunalbestyrelser og amtsråd, som antages interesseret i  

 indvinding i området, herunder fra kommunalbestyrelser i kommuner, hvortil  

 anlægget skal levere vand.
Når vandforsyningen kræver vand af  

 drikkevandskvalitet, skal der endvidere indhentes udtalelse fra  

 indvindingsstedets embedslægeinstitution.
§ 11.  Finder tilladelsesmyndigheden efter modtagelsen  

 af de nævnte udtalelser, at sagen skal fremmes, skal myndigheden, hvis sagen  

 drejer sig om en indvinding, der omfattes af vandforsyningslovens § 20,  

 offentliggøre en meddelelse om ansøgningen i stedlige blade efter sin nærmere  

 bestemmelse.
Meddelelsen skal indeholde oplysninger om ansøgerens navn,  

 indvindingens formål, indvindingsstedets matr. nr. og beliggenhed og den  

 påtænkte årlige indvindingsmængde.
Meddelelsen skal endvidere indeholde  

 oplysning om, at de, der måtte have nogen indvending imod ansøgningen, kan  

 rette henvendelse herom til myndigheden indenfor en frist på 3 uger.
§ 12.  Tilladelsesmyndigheden kan bestemme, at der  

 skal afholdes møde om sagen, eventuelt et offentligt møde.
I tilfælde af  

 offentligt møde skal der mindst 3 uger før mødet foretages indkaldelse og  

 fremlægges dokumenter efter tilladelsesmyndighedens nærmere bestemmelse, og  

 myndigheden skal fastsætte en frist på mindst 3 uger efter mødet, hvor der  

 kan gøres supplerende indsigelser.
 § 13.  Hvis der skal gennemføres arealafståelser eller  

 rådighedsindskrænkninger til fordel for vandforsyningsanlægget, skal  

 tilladelsesmyndigheden sørge for, at spørgsmålet herom drøftes mellem  

 parterne i forbindelse med sagen om enten den foreløbige eller den endelige  

 tilladelse, og at der søges opnået forlig om forholdet.
 § 14.  En foreløbig tilladelse skal indeholde  

 bestemmelser om følgende:
Stk. 2.  I den foreløbige tilladelse skal  

 tilladelsesmyndigheden angive sin vurdering af indvindingens påvirkning af  

 omgivelserne og sin stillingtagen til følgerne af denne påvirkning.
Endvidere  

 skal det anføres, at en endelig indvindingstilladelse kun kan ventes meddelt,  

 hvis det må anses for forsvarligt efter de yderligere oplysninger, som vil  

 fremkomme under den videre behandling af sagen.
 § 15.  En ansøgning om endelig tilladelse til  

 vandindvinding og til etablering af indvindings- og behandlingsanlæg m. v.  

 skal udover oplysninger, som måtte være foreskrevet i en foreløbig  

 indvindingstilladelse, jfr. § 14, stk. 1, litra d, indeholde følgende:
 § 16.  Sager om endelige tilladelser til indvinding og  

 anlæg behandles efter reglerne i §§ 8-13, medmindre tilladelsesmyndigheden  

 finder, at de pågældende forhold er blevet tilstrækkeligt belyst under  

 behandlingen af spørgsmålet om foreløbig indvindingstilladelse.
 Stk. 2.  Hvis afgørelsen skal omfatte et påbud eller  

 forbud, og den, som påbudet eller forbudet skal rettes til, ikke er  

 tilstrækkeligt underrettet gennem forhandlinger om sagen, skal den pågældende  

 forud for afgørelsen underrettes om sagen og gøres bekendt med sin adgang til  

 aktindsigt og til at udtale sig efter lov om offentlighed i forvaltningen.  

 Underretning kan dog undlades, hvis øjeblikkelig afgørelse er påkrævet.
 Stk. 3.  Hvis der kan ventes at blive spørgsmål om  

 betaling af erstatning i forbindelse med sagen efter reglerne i  

 miljøbeskyttelsesloven eller vandforsyningsloven, skal tilladelsesmyndigheden  

 sørge for, at spørgsmålet om muligt drøftes mellem parterne med henblik på  

 forlig om forholdet.
 § 17.  En endelig tilladelse til vandindvinding og  

 etablering af indvindings- og behandlingsanlæg skal indeholde bestemmelser om  

 følgende:
Sager om tilladelse til bortledning m.v. af  

 grundvand § 18.  Sager om tilladelse til midlertidig eller varig  

 bortledning af grundvand eller anden sænkning af grundvandstanden i  

 forbindelse med bygge- og anlægsarbejder m.v. afgøres af kommunalbestyrelsen  

 i den kommune, hvor arbejdet udføres, hvis bortledningen m.v. må antages at  

 omfatte højst 6.000 m3 vand årligt.
 § 19.  I øvrigt afgøres sager efter  

 vandforsyningslovens § 26 om tilladelse til midlertidig eller varig  

 bortledning m.v. af grundvand af amtsrådet i den amtskommune, hvor arbejdet  

 udføres.
§ 20.  En ansøgning om tilladelse til midlertidig  

 eller varig bortledning af grundvand eller anden sænkning af  

 grundvandsstanden i forbindelse med bygge- og anlægsarbejder, gravning af  

 ler, grus, brunkul, kridt m.v. skal så vidt muligt indeholde oplysning om  

 grundvandsforholdene på stedet.
Den skal endvidere indeholde en nærmere  

 beskrivelse af det arbejde, der indvirker på grundvandet, den bortledte  

 vandmængdes anslåede størrelse pr. år og pr. time, vandets kvalitet og den  

 planlagte bortledningsmåde.
Den skal endelig indeholde oplysning om den  

 virkning, som bortledningen antages at medføre for grundvandet, den skade,  

 som dette ventes at medføre på andre ejendomme, og muligheden for at afhjælpe  

 en sådan skade.
§ 21.  Med hensyn til sagens behandling finder §§  

 8-10, 12, 13 og 16, stk. 2 og 3, tilsvarende anvendelse.
I sager, der  

 henhører under amtsrådet, skal der udsendes offentlig meddelelse om  

 ansøgningen som nævnt i § 11.
 § 22.  En tilladelse til en bortledning m.v. efter §  

 18 skal indeholde følgende:
Sager om inddragelse af ejendomme under  

 almene vandforsyningsanlæg § 23.  I sager om inddragelse af et område under et  

 alment vandforsyningsanlæg i medfør af vandforsyningslovens § 29 kan  

 kommunalbestyrelsen i den kommune, hvor området ligger, træffe afgørelse om,  

 at området skal inddrages under den almene vandforsyning, herunder om anlæg  

 af de fornødne forsyningsledninger, hvis det i en godkendt vandforsyningsplan  

 er bestemt, at området skal henhøre under vedkommende almene anlægs kommende  

 forsyningsområde, og hvis afgørelsen overholder de bestemmelser, der i planen  

 er truffet om anlæggets indvindingssted og omtrentlige indvindingsmængde.
Stk. 2.  Vil en sag, som i øvrigt kan afgøres af en  

 kommunalbestyrelse efter stk. 1, nødvendiggøre en forhøjelse af det almene  

 anlægs indvindingstilladelse eller en udbygning af anlægget, heri ikke  

 medregnet det fornødne nye ledningsanlæg, kan kommunalbestyrelsen i den  

 kommune, hvor anlægget ligger, træffe bestemmelse herom.
Hvis et privat  

 alment anlæg kræver sig overtaget af kommunen i anledning af et krav om  

 udbygning, og der ikke kan opnås enighed om vilkårene for overtagelsen,  

 fastsættes vilkårene af amtsrådet.
 Stk. 3.  Mener en kommunalbestyrelse under behandlingen  

 af en sag efter stk. 1 eller 2, at vandforsyningsplanen bør fraviges, sender  

 den sagen til amtsrådet med en indstilling herom.
 Stk. 4.  Amtsrådet kan bestemme, at en afgørelse efter  

 stk. 1 og 2 skal træffes af amtsrådet.
 § 24.  I øvrigt afgøres sager om inddragelse under  

 almen vandforsyning i medfør af vandforsyningslovens § 29, og om eventuel  

 udbygning i den forbindelse af anlægget, af amtsrådet i den amtskommune, hvor  

 området, henholdsvis anlægget, ligger.
 § 25.  Til brug for behandlingen af sagen skal der i  

 almindelighed foreligge en beskrivelse af de hidtidige vandforsyningsanlæg i  

 området, herunder anlæggenes nærmere karakter og tekniske tilstand,  

 indvindingsanlæggenes beliggenhed i forhold til forureningsmuligheder og i  

 fornødent omfang undersøgelser af kvaliteten af anlæggenes vand.
 Stk. 2.  Der skal endvidere foreligge planer for  

 områdets forsyning fra den påtænkte almene vandforsyning, herunder  

 ledningsføring og ledningsdimensioner, og overslag over udgifterne ved at  

 forsyne området fra det almene anlæg.
 Stk. 3.  Der skal endelig foreligge forslag til den  

 betaling, som områdets grundejere, bortset fra eventuel erstatning efter  

 vandforsyningslovens §§ 30 eller 31, skal yde for at blive sluttet til og få  

 vand fra det almene anlæg.
§ 26.  Med hensyn til sagens behandling finder §§ 9,  

 10, 12, 13 og 16, stk. 2 og 3, tilsvarende anvendelse.
Der skal udsendes  

 offentlig meddelelse om sagen som nævnt i § 11. Meddelelsen skal indeholde en  

 fuldstændig angivelse af de ejendomme, som ønskes inddraget under et alment  

 anlæg, og oplysning om det almene anlæg, som området tænkes inddraget under.
 § 27.  En afgørelse om inddragelse af et område under  

 almen vandforsyning efter vandforsyningslovens § 29 skal indeholde  

 bestemmelser om følgende:
Sager om inddragelse af  

 vandindvindingstilladelser efter § 28.  Sager om pligt for et privat  

 vandforsyningsanlæg til i medfør af vandforsyningslovens § 45, stk. 1, at  

 forsyne nærmere bestemte ejendomme, og om udbygning af anlægget i medfør af §  

 47 for at muliggøre forsyningen, kan afgøres af kommunalbestyrelsen  

 henholdsvis i den kommune hvor ejendommen ligger, og i den kommune hvor  

 anlægget ligger, under tilsvarende betingelser som anført i § 23.
§ 29.  I øvrigt afgøres sager efter  

 vandforsyningslovens kapitel 8 om pålæg til et vandforsyningsanlæg,  

 fastsættelse af leveringsvilkår for et vandforsyningsanlæg eller en kommunes  

 overtagelse af et privat vandforsyningsanlæg af amtsrådet i den amtskommune,  

 hvor anlægget ligger.
Det samme gælder sager om inddragelse af  

 indvindingstilladelse for et vandindvindingsanlæg i medfør af  

 vandforsyningslovens § 32.
 § 30.  Med hensyn til sagernes behandling finder §§ 9,  

 10, 12, 13 og 16, stk. 2 og 3, tilsvarende anvendelse.
 § 31.  I afgørelsen angående sagen gøres nærmere rede  

 for den måde, sagen løses på, herunder for økonomiske vilkår, og der  

 fastsættes tidsfrister for gennemførelsen af løsningen og for  

 betalingsforpligtelser.
Almindelige regler om afgørelser i sager  

 efter bekendtgørelsen § 32.  Kommunalbestyrelsens og amtsrådets afgørelser  

 om foreløbig eller endelig tilladelse til en vandindvinding eller et  

 vandindvindingsanlæg, behandlingsanlæg m. v. eller til en bortledning m.v. af  

 grundvand meddeles skriftligt til den, der har ansøgt om tilladelse.
Stk. 2.  Afgørelse om fastlæggelse af et  

 beskyttelsesområde efter miljøbeskyttelseslovens § 12 meddeles skriftligt til  

 de grundejere og brugere, hvis bestående forhold berøres af bestemmelsen.  

 Afgørelse om fastlæggelse af et beskyttelsesområde efter  

 miljøbeskyttelseslovens § 13 og om påbud eller forbud efter  

 miljøbeskyttelseslovens § 14 meddeles skriftligt til de grundejere og  

 brugere, som berøres af bestemmelserne, således at det i den forbindelse  

 anføres, om bestemmelserne vil blive tinglyst.
Når der gives påbud eller  

 forbud efter miljøbeskyttelseslovens §§ 12-14, efter vandforsyningslovens §  

 36 eller i øvrigt, skal der fastsættes en frist for efterkommelse af påbudet  

 eller forbudet.
Stk. 3.  Kommunalbestyrelsens og amtsrådets afgørelser  

 om ændring af vandforsyningsstrukturen i medfør af vandforsyningslovens §§ 29  

 og 45, stk. 1 og 2, meddeles skriftligt til de grundejere og  

 vandforsyningsanlæg,der berøres af afgørelsen.
Kommunalbestyrelsens og  

 amtsrådets afgørelser om ændring af vandforsyningsstrukturen i medfør af  

 vandforsyningslovens §§ 32, 45, stk. 3, og 46-48 meddeles skriftligt til de  

 vandforsyningsanlæg, der berøres af afgørelsen.
Stk. 4.  Samtidig med underretning efter stk. 1-3 sendes  

 skriftlig underretning om afgørelsen til vedkommende amtsråd, henholdsvis  

 vedkommende kommunalbestyrelse, embedslægeinstitutionen, miljøstyrelsen og  

 andre interesserede myndigheder og til privatpersoner, som må antages at have  

 en individuel, væsentlig interesse i afgørelsen.
Underretning til  

 privatpersoner kan eventuelt finde sted ved offentlig annoncering.
 § 33.  Kommunalbestyrelsens og amtsrådets afgørelser  

 skal indeholde oplysninger om klagemyndighed og klagefrist og om, hvornår  

 bygge- og anlægsarbejder, som er afhængige af afgørelsen, må udføres, jfr. §§  

 37-39.
Stk. 2.  Hvis et tilladt anlæg kun kan gennemføres ved  

 ekspropriation af et areal eller en rådighedsindskrænkning, gives tilladelse  

 under forudsætning af, at en sådan ekspropriation gennemføres.
Tilladelsen  

 skal i så fald indeholde anvisning på, hvorledes ekspropriationen kan  

 gennemføres.
 Stk. 3.  Afgørelsen skal indeholde oplysning om  

 mulighederne for ved indbringelse af en sag for landvæsensretten at få  

 erstatning for fastsættelse af et beskyttelsesområde, jfr.  

 miljøbeskyttelseslovens § 13, for et påbud eller forbud, jfr.  

 miljøbeskyttelseslovens § 14, for følgerne af en vandindvinding eller en  

 bortledning m.v., jfr. vandforsyningslovens §§ 23 og 28, eller for indgreb i  

 en indvindingsret, jfr. vandforsyningslovens §§ 30-32.
§ 34.  Underretninger om afgørelser efter § 32 skal,  

 når underretningen ikke sker ved offentlig annoncering, være ledsaget af det  

 fornødne kortmateriale.
Endelige tilladelser til vandindvinding og  

 vandindvindingsanlæg skal være ledsaget af et kort fra Geodætisk Institut i  

 målforholdet 1:25.000 med angivelse af beliggenheden af indvindingssteder og  

 behandlingsanlæg og grænserne for anlæggets eventuelle forsyningsområde og  

 beskyttelsesområde og, for indvinding af overfladevand, afstrømningsområde.
 § 35.  Tilladelser i medfør af denne bekendtgørelse  

 fritager ikke for at søge om tilladelser, der er nødvendige efter anden  

 lovgivning.
 § 36.  Amtsrådet fører register over de afgørelser,  

 som er truffet efter denne bekendtgørelse af amtsrådet, en kommunalbestyrelse  

 eller en klagemyndighed angående forhold i amtskommunen.
 Stk. 2.  Amtsrådet fører endvidere register over  

 tilsvarende afgørelser, som er truffet angående forhold i amtskommunen i  

 medfør af lov nr. 54 af 31. marts 1926 om vandforsyningsanlæg, lov nr. 169 af  

 18. april 1969 om vandforsyning og bekendtgørelse nr. 524 af 26. september  

 1973 af lov om vandforsyning.
Klage § 37.  Kommunalbestyrelsens og amtsrådets afgørelser  

 efter denne bekendtgørelse kan påklages til miljøstyrelsen.
§ 38.  Klagefristen er 4 uger fra den dag, afgørelsen  

 er meddelt den pågældende.
Ved offentlig annoncering regnes klagefristen fra  

 offentliggørelsen.
 Stk. 2.  Miljøstyrelsen kan indtil 6 måneder efter  

 afgørelsen tage en klage op til behandling og afgørelse, når særlige grunde  

 foreligger.
§ 39.  Såfremt udnyttelsen af en tilladelse  

 forudsætter udførelse af bygge- og anlægsarbejder, må sådanne arbejder ikke  

 påbegyndes før klagefristens udløb.
Hvis tilladelsen er påklaget før  

 klagefristens udløb, må bygge- og anlægsarbejder ikke påbegyndes, før  

 klagemyndighedens afgørelse foreligger, jfr. dog stk. 3. Den myndighed, som  

 har truffet afgørelsen, skal straks give den, der har fået tilladelsen,  

 underretning om, at afgørelsen er påklaget.
 Stk. 2.  Bestemmelsen i stk. 1 omfatter ikke anlæg til  

 brug for indvinding, der kan foretages uden indvindingstilladelse efter  

 vandforsyningslovens § 18, stk. 2, eller anlæg til brug for indvinding efter  

 vandforsyningslovens § 19, nr. 1.
Stk. 3.  Uanset bestemmelsen i stk. 1 kan miljøstyrelsen  

 under behandlingen af en klagesag, når særlige omstændigheder taler herfor,  

 og såfremt det i øvrigt skønnes ubetænkeligt, på begæring meddele tilladelse  

 til påbegyndelse af bygge- og anlægsarbejder.
Miljøstyrelsens afgørelse kan  

 ikke indbringes for højere administrativ myndighed.
§ 40.  Klage indgives til den myndighed, der har  

 truffet afgørelsen.
Denne sender klagen til miljøstyrelsen ledsaget af det  

 materiale, der er indgået i sagens bedømmelse.
 § 41.  Til miljøankenævnet kan påklages følgende  

 afgørelser, der træffes af miljøstyrelsen eller miljøministeren:
 § 42.  Klage indgives til miljøankenævnet.
 Stk. 2.  Klagefristen til miljøankenævnet er 4 uger fra  

 den dag, afgørelsen er meddelt den pågældende.
Tinglysning og udbetaling af vederlag § 43.  Tinglysning angående arealerhvervelser og  

 rådighedsindskrænkninger, som er tilvejebragt til fordel for et  

 vandforsyningsanlæg ved aftale eller ekspropriation, og tinglysning af  

 beskyttelsesområder og påbud eller forbud sker ved anlæggets foranstaltning.  

 Private almene vandforsyningsanlæg skal indsende meddelse til  

 tilladelsesmyndigheden om den skete tinglysning.
 Stk. 2.  Til brug for tinglysningen af aftaler efter  

 stk. 1 skal tilladelsesmyndigheden på begæring afgive erklæring til anlægget  

 om, hvorvidt aftalen efter myndighedens skøn kan tinglyses på vedkommende  

 ejendom med prioritet forud for alle rettigheder i ejendommen i medfør af  

 vandforsyningslovens § 43.
Stk. 3.  Hvis en aftale tinglyses med prioritet forud  

 for alle rettigheder i ejendommen som angivet i stk. 2, skal vederlaget for  

 aftalen for offentlige anlægs vedkommende udbetales af anlæggets ejer og for  

 private anlægs vedkommende gennem kommunalbestyrelsen.
Beløbet skal udbetales  

 uden unødigt ophold.
Panthavere og indehavere af andre rettigheder, hvis ret  

 er tinglyst, kan i prioritetsorden kræve beløbet udbetalt til sig.
Det skal  

 inden udbetalingen skaffes oplyst, om sådanne krav fremsættes af  

 rettighedshavere, hvis adresser kan oplyses af tinglysningsdommeren.
 Stk. 4.  Uanset bestemmelsen i stk. 3 kan beløbet dog  

 udbetales til ejendommens ejer uden samtykke fra panthavere eller andre  

 rettighedshavere, når beløbet vedrører driftstab, eller når det skønnes, at  

 indgrebet i forhold til ejendommens størrelse og værdi er ubetydeligt og ikke  

 indebærer nogen fare for pantesikkerheden.
Tilsyn § 44.  Når der i en afgørelse efter denne  

 bekendtgørelse er stillet vilkår med hensyn til udførelsen af et arbejde  

 eller givet påbud eller forbud, fører kommunalbestyrelsen tilsyn med, at  

 vilkåret, påbudet eller forbudet overholdes.
Ikrafttræden § 45.  Bekendtgørelsen træder i kraft den 1. april  

 1980.
