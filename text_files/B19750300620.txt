INDHOLDSFORTEGNELSE FORORD Disse forskrifter har hjemmel i arbejdsministeriets bekendtgørelse af 11.  

 december 1975 om indretningen og brugen af boltepistoler og deres tilbehør.  

 Efter bekendtgørelsens § 1 udsteder direktoratet for arbejdstilsynet efter  

 udtalelse fra Arbejdsrådet forskrifter for indretning, afprøvning, eftersyn,  

 reparation og brug af boltepistoler og deres tilbehør.
 Bestemmelser om dispensations- og klageadgang findes i bekendtgørelsens §§  

 2 og 4.
 I § 5 er der fastsat strafansvar for overtrædelse af bekendtgørelsen og de  

 tekniske forskrifter og af forbud og påbud, som er udstedt i henhold til  

 bekendtgørelsen.
 Bekendtgørelsen træder i kraft den 1. januar 1976.
 Efter § 6 kan ibrugværende boltepistoler, som opfylder kravene i  

 arbejdsministeriets bekendtgørelse nr. 79 af 1. marts 1960 fortsat benyttes  

 indtil 1. januar 1980. Boltepistoler, hvor den eksploderende ladning påvirker  

 bolten eller sømmet direkte, og stempelpistoler med mundingshastighed over  

 100 m/sek., må dog kun benyttes, hvor tekniske forhold gør dette nødvendigt.
 Direktoratet for arbejdstilsynet i december 1975.
Erik Andersen GÆLDENDE REGLER Boltepistoler og deres tilbehør skal være udført forsvarligt og  

 hensigtsmæssigt, være forsynet med det foreskrevne beskyttelsesudstyr og i  

 det hele været indrettet i overensstemmelse med lov om almindelig  

 arbejderbeskyttelse og lov om arbejderbeskyttelse inden for landbrug,  

 skovbrug og gartneri, jfr. lovbekendtgørelserne nr. 297 og 299 af 4. juli  

 1968, som ændret ved lov nr. 216 af 19. maj 1971, og de i henhold til loven  

 udstedte regler for tekniske hjælpemidler, herunder de nedenfor angivne  

 forskrifter, så at boltepistolerne kan anvendes efter deres hensigt uden fare  

 for sikkerhed og sundhed.
ANSVAR OG PLIGTER A.
Den, der overdrager eller overlader (sælger, udlejer, udlåner) en  

 boltepistol eller tilbehør til samme til brug eller udstiller sådanne  

 genstande, ligesom den, der overdrager eller overlader en brugsfærdig  

 boltepistol eller tilbehør til videre salg, udlejning eller udlån, skal sørge  

 for, at pistolen og tilbehør opfylder de foran nævnte regler.
 Ved overdragelsen eller overladelsen skal de nedenfor under afsnit II  

 angivne »Sikkerhedsbestemmelser ved brug af boltepistoler«  

 medfølge.
B.
Arbejdsgiveren er ansvarlig for, at arbejdsforholdene er sikre og  

 sunde, og at der føres effektivt tilsyn med, at arbejdet udføres sikkerheds-  

 og sundhedsmæssigt forsvarligt.
Arbejdsgiveren skal gøre de ansatte bekendt  

 med de ulykkes- og sundhedsfarer, der er forbundet med deres arbejde samt  

 påse, at de ansatte får den nødvendige oplæring og instruktion i at udføre  

 arbejdet på farefri måde.
Uanset det særlige ansvar, der påhviler den der  

 overdrager, udlejer eller udlåner, er arbejdsgiveren ansvarlig for, at  

 boltepistolen og dennes tilbehør er i forsvarlig stand og benyttes i  

 overensstemmelse med de nedenfor under afsnit II angivne  

 sikkerhedsbestemmelser.
C.
Den ved en boltepistol beskæftigede har pligt til at benytte udleveret  

 forskriftsmæssig sikkerhedsudstyr, til nøje at følge de modtagne  

 instruktioner samt de på indersiden af opbevaringskassens låg angivne  

 foranstaltninger ved skydning med boltepistol og til i øvrigt at udvise  

 tilbørlig forsigtighed og for sit vedkommende at medvirke til at forebygge  

 ulykkestilfælde.
Således skal enhver sikkerhedsmæssig fejl eller mangel, som  

 den beskæftigede finder ved pistolen og ikke straks selv afhjælper, omgående  

 meddeles rette vedkommende i virksomheden.
DEFINITIONER Med boltepistol menes i disse forskrifter et skudværktøj, hvor en  

 eksploderende ladning driver bolte eller søm ind i et fast materiale.
 Boltepistoler inddeles i to grupper, A og B.
Boltepistoler, gruppe A Til denne gruppe hører dels boltepistoler, hvor den eksploderende ladning  

 påvirker bolten eller sømmet direkte, dels stempelpistol med  

 mundingshastighed over 100 m/sek.
 Anm.: Disse typer må kun anvendes i begrænset omfang, se afsnit II, punkt  

 2.
Boltepistoler, gruppe B Til denne gruppe henføres øvrige stempelpistoler.
Tilbehør til boltepistoler Hertil hører bolte, søm, patroner, opbevaringskasse m.m.
I.
TEKNISKE BESTEMMELSER Typeprøvning 1. Boltepistoler, patroner, bolte, søm og andet  

 tilbehør skal underkastes typeprøvning.
Denne skal ske ved en offentlig  

 prøveanstalt.
 Prøveanstalterne i de nordiske lande er:
 Prøvningen skal udføres i everensstemmelse med det i bilag 1 anførte  

 prøvningsprogram.
Typegodkendelse 2. Boltepistoler skal være typegodkendt af en af de  

 nordiske landes arbejdstilsynsmyndigheder og være forsynet med  

 typegodkendelsesnummer, jfr. afsnit I, punkt 15, inden de udleveres til brug,  

 udstilles eller overlades til videre salg, udlejning eller udlån.
 Boltepistolers konstruktion og udførelse m.m.
3. Boltepistoler skal være udført således, at de har  

 betryggende styrke.
De skal være let håndterlige og udformet således, at de  

 kan holdes stabilt under skydning.
 4. Boltepistoler skal være indrettet således, at  

 rekylen ved skydning ikke er til gene for skytten.
 5. boltepistoler skal være konstrueret således, at  

 skudstøjen er så lav, som det med hensyntagen til pistolernes praktiske  

 anvendelighed er muligt.
6. Boltepistoler skal kunne lades og aflades uden  

 affyringsrisiko.
Ladning skal kunne udføres, uden at en hånd holdes foran  

 mundingen.
 7. Løs rondel må ikke bruges, medmindre der findes  

 særlig fastholdelsesanordning for rondellen, eller pistolen har en ekstra  

 affyringssikring.
 8. Med boltepistolen skal følge det for pistolen  

 passende afladningsværktøj.
 9. Patronkammeret skal være udført således, at  

 patronen ikke kan indsættes forkert eller komme i klemme under ladningen.
 10. Affyringsmekanismen til en gruppe A boltepistol  

 skal være udført således, at pistolen ikke kan affyres ved slag, f.eks. med  

 hånd- eller hjælpeværktøj.
 11. Affyringsmekanismens tændanordning (slagstift)  

 skal være indrettet således, at den ikke kan komme i berøring med patronen  

 før ved affyringen.
12. Boltepistoler skal være indrettet således, at der  

 er sikkerhed mod utilsigtet affyring.
Affyringsmekanismen skal være indrettet  

 således, at pistolen kun kan affyres, når mundingen bliver presset mod  

 indskydningsfladen med en kraft, svarende til mindst 1,5 gange værktøjets  

 vægt, dog ikke mindre end 50 N (5 kp). Affyring må ikke kunne finde sted,  

 hvis aftrækkeren holdes indtrykket, når pistolen presses mod  

 indskydningsfladen.
Sikringen skal også fungere, når en ladt pistol udsættes  

 for stød.
Boltepistoler må kun kunne affyres, når pistolens dele er sikkert  

 låst i rigtig stilling.
13. Ved levering af boltepistoler skal medfølge  

 tilstrækkelig kraftige og hensigtsmæssigt udformede skærme mod rikochettering  

 og splinter (splinteskærm). Figur 1 viser egnede skærme ved normal brug af  

 pistolen.
Afstanden R må ikke være mindre end 50 mm.
Indstillelige  

 splintskærme skal være lette at betjene og kunne låses sikkert i de  

 forskellige stillinger.
 Anm.: Leverandøren bør desuden kunne levere skærme af anden udformning,  

 der kan anvendes ved specielle skydninger, hvor de medleverede splinteskærme  

 ikke er hensigtsmæssige.
 14. Boltepistoler af gruppe A må kunne affyres, hvis  

 splintskærmen er påsat, og hvis denne hælder mindre end 7 grader mod  

 underlaget.
15. På boltepistoler skal der med tydelig og holdbar  

 tekst være angivet pistolens fabrikant, typebetegnelse, fabriksnummer samt  

 typegodkendelsesnummer.
Løbet til boltepistoler, som hører til gruppe A, skal  

 være mærket med kalibermål.
Patroner 16. Patroner til boltepistoler skal være mærket med  

 farve efter styrken på følgende måde:
svag - grøn middel - gul stærk - blå meget stærk - rød ultrastærk - sort Mærkningen skal fremtræde tydeligt på patronens yderside.
 17. Patronens ladning må ikke være dækket af  

 materiale, som ved ufuldstændig forbrænding under affyringen kan indvirke  

 skadeligt på boltepistolens funktion.
Bolte og søm 18. Bolte og søm skal frembyde betryggende sikkerhed  

 ved indskydningen.
19. Bolte og søm skal være udformet således, at de får  

 et stabilt og centrisk leje i løbet.
Materiale til styrerondeller til bolte  

 og søm skal være af en sådan beskaffenhed, at ingen rester, som kan indvirke  

 uheldigt på pistolens funktion, bliver tilbage i løbet efter skuddet.
Kombination af patron og bolte eller søm 20. Som vejledning for brugen skal der ved leveringen  

 af boltepistoler medfølge tabel eller lignende, som angiver passende  

 kombinationer af patron og bolt ved montage i forskellige materialer.
 Anm.: Mønster for en sådan tabel vises i bilag 2.
Opbevaringskasse og pakninger 21. Til hver boltepistol skal der høre en solid kasse,  

 som er forsynet med en kraftig låseanordning.
Kassen skal være af en sådan  

 størrelse og indretning, at den rummer boltepistolen, splintskærm, et  

 passende antal patronæsker og bolte og søm i separate rum, rengørings- og  

 desarmeringsværktøj, midler til pistolens rengøring og veldigeholdelse,  

 øjenværn og høreværn (dog ikke ørekopper), mindst tre advarselsskilte, som  

 angivet under afsnit II, punkt 4, samt brugs- og vedligeholdelsesanvisninger,  

 som angivet i punkt 24.
22. Patroner til boltepistoler skal leveres i holdbare  

 æsker i en sådan udførelse, at åbnede æsker på ny kan lukkes på betryggende  

 måde. Æsker skal være forsynet med en godt fæstnet etikette, som skal have  

 samme farve, som den patronerne er mærket med.
På etiketten skal der tydeligt  

 angives:
 23. Bolte og søm til boltepistoler skal leveres i  

 pakninger med tydelig angivelse af:
 Brugsanvisning m.m.
24. Ved levering skal der med hver boltepistol følge  

 brugs- og vedligeholdelsesanvisning på dansk.
Denne anvisning skal indeholde  

 oplysning om fremgangsmåden ved ladning, affyring, omskydning og udtagning af  

 klikkede eller ubrugte patroner, hvilken splintskærm, der skal anvendes ved  

 skydning ved forskellig montage, samt de sikkerhedsbestemmelser, som er  

 angivet nedenfor under afsnit II.
 25. Ved levering af en boltepistol skal der på  

 indersiden af llåget til opbevaringskassen med holdbar og tydelig tekst på  

 dansk stå de i bilag 3 angivne punkter, som skal iagttages ved skydning med  

 boltepistoler.
II.
SIKKERHEDSBESTEMMELSER VED BRUG AF BOLTPISTOL 1. Boltepistoler skal behandles med omtanke og  

 forsigtighed.
De må ikke overlades til eller benyttes af personer under 18  

 år.
De pågældende, der skal betjene boltepistoler, skal være egnede til dette  

 arbejde og have grundigt kendskab til brugsanvisningerne og  

 sikkerhedsbestemmelserne, ligesom de skal have modtaget grundig instruktion.  

 De skal endelig på tilfredsstillende måde have udført et tilstrækkeligt antal  

 prøveskydninger.
 Anm.: Angående vejledning om instruktion og oplæring i skydning med  

 boltepistol henvises til bilag 4.
 2. Boltepistoler af gruppe A må kun benyttes, hvor  

 tekniske forhold gør dette nødvendigt.
 Anm.: I tvivlstilfælde må det stedlige arbejdstilsyn spørges.
3. Patroner må ikke bæres løse i lommen.
Under  

 hvilepauser og kortere arbejdsstandsninger skal såvel pistoler som patroner  

 være anbragt i opbevaringskassen, som skal være aflåst.
Når pistoler og  

 tilbehør ikke bruges, skal de opbevares under lås.
 4. Tydelige advarselsskilte i størrelse mindst A5 af  

 plast eller andet holdbart materiale med følgende tekst på dansk:
skal før skydningen anbringes på passende steder, f.eks. i døråbninger ind  

 til farezonen.
Foregår skydningen i terrænhøjde, eller findes der  

 bygningsstilladser i højde med det sted, hvor der skydes, skal  

 advarselsskilte opsættes ved alle døråbninger, hvor der er fare for, at  

 forbipasserende kan skades.
Skytten skal forvisse sig om, at ingen anden  

 befinder sig i farlig nærhed af indskydningsstedet under affyringen.
Hvis der  

 er fare for gennemskydning, f.eks. ved pladevægge, vægge af hulsten eller  

 vægge med huller efter forskallingsbolte, skal det kontrolleres, at ingen  

 befinder sig på den anden side af væggen.
Fare for gennemskydning foreligger  

 også ved skydning med stempelpistol, hvis stemplet når så lang uden for  

 mundingen ved skydning, at det kan trænge igennem underlaget.
Ved skydning  

 mod et smalt underlag, f.eks. fastskydning af tag- eller vægplade mof  

 bjælker, skal man være opmærksom på, at det farlige område omkring  

 indskydningsstedet er større end ellers, da boltens eller sømmets hastighed  

 og rækkevidde, hvis underlagets kant rammes, kan være større end ved anden  

 gennemskydning.
5. Under skydning skal anvendes beskyttelseshjelm og  

 beskyttelsesbriller med sidebeskyttelse eller øjekapsler samt, hvor der er  

 behov derfor, høreværn.
Det personlige beskyttelsesudstyr, der skal være  

 typegodkendt af direktoratet for arbejdstilsynet, skal stilles til rådighed  

 af arbejdsgiveren.
 6. Til en boltepistol må kun anvendes patroner, bolte  

 og søm, som er beregnet til pistolen og det løb, som bliver benyttet.
7. Patroner, bolte og søm skal så vidt muligt vælges  

 således, at gennemskydning ikke kan forekomme.
Der skal tages hensyn til  

 underlagets brudstyrke, hårdhed og beskaffenhed i øvrigt.
Ved valg af  

 patroner, bolte og søm bør tabel eller lignende fra boltleverandøren tjene  

 som vejledning.
Faren for hulrum og lignende i underlaget skal tages i  

 betragtning, og underlaget skal undersøges fortløbende før hvert skud, f.eks.  

 ved at banke på underlaget.
8. Før ladning foretages, skal det påses, at løbet og  

 bundstykket er frit for rester af hylstre, bolte og søm eller lignende.  

 Ladning skal ske med forsigtighed, og uden at boltepistolen rettes mod  

 skytten eller nogen anden person.
Hånden må ikke holdes foran mundingen.  

 Patroner må ikke tvinges ind i kammeret.
Hvis en ladt pistol ikke affyres  

 straks, skal patronen tages ud.
 9. Egnet type splintskærm skal anvendes, om nødvendigt  

 må specialsplintskærm fremskaffes, jfr. afsnit I, punkt 13.
10. Under affyringen skal skytten stå sikkert og holde  

 pistolen således, at splintskærm giver den tilsigtede beskyttelse.
Pistolen  

 skal holdes vinkelret mod indskydningsfladen.
11. Skydningen må ikke foregå Anm.: Skydning i støbejern kan dog foretages, når direktoratet for  

 arbejdstilsynet har givet tilladelse efter forudgående ansøgning.
 12. Når en patron er klikket, må boltepistolen  

 tidligst åbned 30 sekunder efter affyringen på grund af faren for  

 efterbrændere.
13. Udtagning af en ubrugt patron eller en patron, som  

 er klikket, skal foregå, før bolten eller sømmet tages ud af pistolen, og  

 skal udføres med forsigtighed, og uden at pistolen rettes mod skytten eller  

 anden person.
Patronen, som er klikket, skal opbevares forsigtigt og  

 uskadeliggøres på passende måde, f.eks. ved risikofri afbrænding.
Anm.: Afbrænding af patroner kan passende foretages på følgende måde:  

 Patronerne lægges i en beholder med låg, begge udført af mindst 0,6 mm  

 jernplade eller 1 mm letmetalplade.
Låget belastes med ca. 1 kg.
Højst 50  

 patroner må brændes af gangen.
Før ophedningen kontrolleres, at ingen  

 befinder sig i nærheden.
Beholderen placeres på en varrmekilde, som kan bestå  

 af en gasflamme, primus eller lignende.
Man går derefter i dækning.
Når  

 eksplosionerne er ophørt, skal der her gå mindst et minut, inden nogen må  

 nærme sig beholderen.
 14. Hvis kun tændsatsen er eksploderet ved affyringen  

 (pufskud), skal pistolen rengøres, og ikke forbrændte dele af ladningen skal  

 fjernes omhyggeligt, før ny affyring må foretages.
15. Boltepistolen skal rengøres hver dag efter brugen  

 på den måde, som er angivet i brugsanvisningen.
I forbindelse med rengøringen  

 skal det kontrolleres, at ingen dele er beskadiget.
Hver dag før skydningen  

 begynder, skal det kontrolleres, at pistolen fungerer normalt.
 Anm.: Brugsanvisningens bestemmelser om rengøring af pistolen efter et  

 vist antal skud skal endvidere altid følges nøje.
16. Kun sådanne reparationer af boltepistolen, der  

 omfatter udskiftning af beskadigede dele med originale dele, må udføres af  

 andre end fabrikanten eller hans repræsentant.
Alle reparationer eller  

 forandringer af pistolen eller dens enkeltdele skal foretages af fabrikanten  

 eller hans repræsentant.
 17. Dersom der findes fejl ved en boltepistol, skal  

 denne straks tages ud af brug.
18. Boltepistoler skal underkastes eftersyn mindst een  

 gang om året, og i øvrigt, når det er nødvendigt.
Eftersyn skal foretages af  

 fabrikanten eller hans repræsentant.
Når eftersyn er udført, skal der  

 udstedes bevis for det.
Beviset skal dels indeholde oplysning om, hvorvidt  

 der er foretaget ændringer ved pistolen, og i bekræftende fald hvori disse  

 består, dels hvorvidt pistolen i den tilstand, hvori den tilbagesendes, kan  

 anses for at frembyde tilstrækkelig sikkerhed.
Beviset skal opbevares sammen  

 med boltepistolen eller på andet, let tilgængeligt sted, indtil et år efter  

 at eftersynet har fundet sted.
 Anm.: De repræsentanter for fabrikanten, der er omtalt i punkterne 16 og  

 18, skal være i besiddelse af skriftlig tilladelse fra fabrikanten til at  

 efterse og reparere de boltepistoler, som fabrikanten har leveret.
 Bilag 1.
Prøveprogram for boltepistoler, patroner, søm og andet tilbehør Når en boltepistol, patroner, bolte, søm og andet tilbehør indsendes til  

 offentlig prøveanstalt for typeprøvning, skal der samtidig medsendes alle  

 løsdele, som hører til pistolen, opbevaringskasse i overensstemmelse med I,  

 punkt 21, 3 eksemplarer af brugs- og vedligeholdelsesanvisningen og 2 stk.  

 samlingstegninger af pistolen.
 Patroner, bolte og søm skal indsendes i originalpakninger og i mindst  

 følgende antal:
 Undersøgelsen udføres efter følgende program:
Bilag 2 Forslag til tabel for kombination af bolte, søm og patroner Tabel for passende kombinationer af bolte, søm og patroner ved montage i  

 beton ved skydning med boltepistol med/uden drivstempel af Bilag 3 UDDRAG AF SIKKERHEDSANVISNINGERNE Boltepistoler må ikke overlades til eller benyttes af personer under  

 18 år.
Den, der skal betjene en boltepistol, skal være egnet til arbejdet,  

 have grundigt kendskab til sikkerheds- og brugsanvisningerne og have modtaget  

 grundig instruktion og på tilfredsstillende måde have udført  

 prøveskydninger.
Foranstaltninger ved skydning med boltepistol Sæt varselsskilte op.
 Pas på, at ingen befinder sig i farlig nærhed af indskydningsstedet.
 Vær opmærksom på risikoen for gennemskydning.
 Brug personligt beskyttelsesudstyr (hoved-, øjen- og høreværn).
 Brug splintskærm, egnet for arbejdet.
 Brug ikke løs rondel, medmindre der findes særlig fastholdelsesanordning  

 for den, eller pistolen har en ekstra affyringssikring.
 Vurder indskydningsstedet og underlaget før skydningen.
 Følg boltepistolleverandørens vejledning ved valg af ammunition, søm m.m.
 Skyd aldrig to skud på samme søm (såkaldt dobbeltskud).
Pas på forsagere.
Skyd aldrig igen, før pistolen er renset for uforbrændt  

 ladning.
 Rens pistolen hver dag efter brugen.
 Opbevar pistol og ammunition under lås - også i hvilepauser og lignende  

 ophold i arbejdet.
 Bilag 4.
Vejledning for instruktion og uddannelse af personer, der skal skyde med  

 boltepistol A.
Gennemgang af boltepistolens funktion og brug.
Samtidig gennemgås også  

 de detaljer på pistolen, som under arbejdet kan udsættes for slitage.
B.
Gennemgang af den personlige beskyttelsesudrustning med forklaring af,  

 hvorfor de forskellige dele er nødvendige.
C.
Træning i skydning ved forskellige monteringsarbejder med forskellige  

 bolte og søm, både i stålkonstruktioner og i beton af forskellig kvaliteter.
D.
Hver skytte skal kunne udføre fuldstændig adskillelse og samling af  

 boltepistolen, og samtidig skal der undervises i pleje af pistolen.
 Anm.: Herved bør betydning af omhyggelig og regelmæssig pleje af  

 boltepistolen understreges kraftigt.
E.
Gennemgang af vedligeholdelses- og sikkerhedsbestemmelserne.
F.
Ved overgang fra en boltepistoltype til en anden påhviler det  

 arbejdsgiveren at sørge for, at skytten får tilstrækkelig kompletterende  

 uddannelse i den nye pistoltype.
Altid a jour - med ABF-abonnement! For at kunne skabe et godt arbejdsmiljø må man holde sig a jour.
Det sker  

 sikkert og nemt gennem Arbejdsmiljøfondets abonnementsordning.
 Lov om arbejdsmiljø er en rammelov, som udfyldes af bekendtgørelser og  

 anvisninger.
 Gennem ABF-abonnementet sendes nye love og bekendtgørelser fra  

 Arbejdsministeriet, meddelelser og anvisninger m.v. fra arbejdstilsynet samt  

 Arbejdsmiljøfondets pjecer og orientering om fondets nye bøger.
 Et ABF-abonnement koster pr. år excl. moms kr. 120,00 for det første  

 abonnement og kr. 40,00 for efterfølgende abonnement leveret til samme  

 adresse.
