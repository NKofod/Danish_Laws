(Beregning af supplerende dagpenge) I henhold til § 59, stk. 4, § 73, stk. 4, § 58, stk. 1, nr. 1 og 2 pkt. a  

 og c, jfr. § 51, stk. 4, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 358 af 25. juli  

 1983, fastsættes efter forhandling med landsarbejdsnævnet følgende:
 § 1.  Når et ledigt medlem opnår arbejde af kortere  

 varighed (nedsat tid), nedsættes dagpengene.
 Stk. 2.  Et medlem anses for at arbejde på nedsat tid,  

 når den faktiske ugentlige arbejdstid er mindre end det timetal, medlemmet er  

 forsikret til, og medlemmet er tilmeldt arbejdsformidlingen som  

 arbejdssøgende.
 § 2.  For et fuldtidsforsikret medlem sker  

 nedsættelsen efter § 1 efter forholdet mellem medlemmets arbejdstid i  

 vedkommende uge og fuld sædvanlig arbejdstid.
Stk. 2.  For et deltidsforsikret medlem sker  

 nedsættelsen efter forholdet mellem medlemmets arbejdstid i vedkommende uge  

 og den gennemsnitlige ugentlige arbejdstid før ledighedens indtræden.
Den  

 gennemsnitlige arbejdstid før ledighedens indtræden fastsættes som  

 gennemsnittet af beskæftigelsen i den periode, der danner grundlag for  

 dagpengeberegningen og vil fremgå af medlemmets senest afgivne  

 ledighedserklæring.
 Stk. 3.  Inden for områder, hvor nedsættelsen ikke kan  

 ske på grundlag af arbejdstiden, sker nedsættelsen under hensyn til  

 arbejdslønnen.
 Stk. 4.  I tilfælde af sygdom, søgnehelligdage uden  

 dagpengeret, fridage for egen regning eller manglende rådighed i øvrigt, skal  

 dagpengekortet for fuldtidsforsikrede medlemmer belægges med 8 timer for hver  

 af sådanne dage, medens der for deltidsforsikrede medlemmer belægges med et  

 timetal, der svarer til 1/5 af den gennemsnitlige ugentlige arbejdstid.
 Ved afholdelse af ferie sker belægningen for fuldtidsforsikrede medlemmer  

 med 6 2/3 timer og for deltidsforsikrede medlemmer med et timetal, der svarer  

 til 1/6 af den gennemsnitlige ugentlige arbejdstid.
 Stk. 5.  Inden for arbejdsløshedskasser, hvor der ifølge  

 overenskomst arbejdes mere end 5 dage pr. uge, kan der efter ansøgning til  

 direktoratet dispenseres fra de i stk. 4 gældende regler, således at  

 belægningen for disse medlemsgrupper sker med et lavere timetal.
Søgnehelligdage § 3.  Udbetaling af dagpenge for søgnehelligdage er  

 betinget af, at medlemmet har været ledig i en normal arbejdsuge før eller  

 efter søgnehelligdagen(e).
 Stk. 2.  Såfremt ledigheden skyldes virksomhedslukning  

 på grund af ferie eller arbejdsfordeling, kan dagpenge ikke udbetales for  

 tilknyttede søgnehelligdage.
 Stk. 3.  Reglerne om dagpenge for søgnehelligdage  

 omfatter ikke arbejdsområder, hvor alle dage ifølge overenskomst betragtes  

 som ligestillede, således at man ikke ved beskæftigelse på bestemte dage  

 oppebærer tillæg til den normale løn eller afspadserer.
Vejrlig § 4.  Hvor arbejdet i henhold til overenskomst eller  

 faglig kutyme vil kunne indstilles på grund af vejrmæssige forhold, er  

 dagpengeudbetaling betinget af, at der på dagpengekortet fra første ledige  

 dag anføres et »V« ud for de enkelte dage, ligesom der skal påføres  

 det antal timer, der eventuelt måtte være arbejdet eller udbetalt løn for  

 ventetid.
 Arbejdsgiveren eller den, han har bemyndiget dertil, skal endvidere i  

 rubrikken »arbejdsgiverens navn og adresse« ud for samtlige  

 vejrligsdage sætte sin underskrift som attestation på, at der ikke har kunnet  

 arbejdes de pågældende dage.
Arbejdsfordeling § 5.  Et medlem, der er omfattet af arbejdsfordeling,  

 opnår ret til nedsatte (supplerende) dagpenge, såfremt fordelingsordningen  

 opfylder følgende betingelser:
a.
Fordelingsordningen skal være etableret i henhold til gældende  

 overenskomst eller ved aftale om midlertidig nedsættelse af arbejdstiden med  

 henblik på at undgå afskedigelser.
b.
Fordelingsordningen skal anmeldes til arbejdsformidlingen inden 1 uge  

 før den planlagte begyndelsesdato, såfremt ordningen ikke forventes at ville  

 strække sig ud over 13 uger, og der ikke herved vil have været fordeling i  

 mere end 13 uger inden for de seneste 12 måneder.
c.
Såfremt ordningen varer ud over den i pkt. b. nævnte perode, skal dette  

 - for så vidt angår den overskydende periode - godkendes af  

 arbejdsmarkedsnævnet, og anmodning herom skal fremsættes senest 4 uger før  

 fordelingsordningens eller forlængelsens ikrafttræden.
Arbejdsmarkedsnævnets  

 afgørelse skal være kommet frem til virksomheden og vedkommende  

 arbejdsløshedskasse(r) senest 1 uge før ordningens planlagte ikrafttræden.
d.
Arbejdstiden skal være nedsat med hele dage og nedsættelsen skal  

 omfatte mindst 2 dage pr. uge.
e.
Fordelingsordningen skal være aftalt således, at den omfatter enten en  

 virksomhed som helhed, en virksomhedsafdeling eller en bestemt produktionsenhed i virksomheden.
f.
Fordelingsordningen skal indeholde en frigørelsesattest for de  

 medlemmer, der er omfattet af ordningen, således at det enkelte medlem uden  

 varsel kan fratræde med henblik på at overtage anden beskæftigelse med en  

 længere arbejdstid.
 Stk. 2.  Arbejdsmarkedsnævnet kan i særlige tilfælde  

 godkende andre ordninger end de i stk. 1 pkt. e. nævnte, når der er enighed  

 herom mellem parterne, eller når en sådan ordning er aftalt ved kollektiv  

 overenskomst.
 Stk. 3.  Retten til supplerende dagpenge for de af  

 fordelingen omfattede medlemmer bortfalder i en løbende  

 arbejdsfordelingsordning, såfremt der i perioden finder afskedigelser sted af  

 samme årsag, som har begrundet ordningens etablering.
 § 6.  Arbejdsmarkedsnævnets afgørelser efter § 5, stk.  

 1 c og stk. 2 kan ikke indbringes for anden administrativ myndighed.
Dagpengesats § 7.  Når et medlem i henhold til § 1 anses for at  

 arbejde på nedsat tid, udbetales dagpenge med den særlige sats, som er  

 fastsat i lovens § 51, stk. 2, dog således at dagpengesatsen ikke herved kan  

 overstige den sats, som medlemmet i tilfælde af fuld ledighed ville være  

 berettiget til i henhold til § 51, stk. 1.
 Stk. 2.  For et deltidsforsikret medlem kan supplerende  

 dagpenge maksimalt udbetales med 2/3 af den i stk. 1 nævnte sats.
 Stk. 3.  For et medlem, hvis ledighed skyldes, at  

 arbejdet midlertidigt er indstillet, og hvor medlemmet fortsat har en fast  

 tilknytning til en arbejdsgiver, udbetales dagpenge ligeledes med den i stk.  

 1 og 2 nævnte sats.
 § 8.  For medlemmer, der er beskæftiget inden for de i  

 stk. 2-4 nævnte fagområder, udbetales dagpenge dog efter den individuelle  

 sats, såfremt den ugentlige arbejdstid ikke overstiger 15 timer.
 Stk. 2.  Medlemmer, der er beskæftiget som midlertidige  

 medhjælpere og hvor ansættelse sker fra dag til dag inden for butiks- og  

 kontorområdet, dag- og døgninstitutions- og klubområdet, pleje- og  

 sundhedsområdet, søfartsområdet, undervisningsområdet, landbrugsområdet og  

 bagerområdet.
 Stk. 3.  Medlemmer, der er beskæftiget med enkeltopgaver  

 uden at være fuldtids- eller fastansatte, og som arbejder inden for hotel- og  

 restaurationsområdet, skuespiller-, musiker- og artistområdet eller som er  

 beskæftiget med ekstraordinære arbejdsopgaver som følge af vejrmæssige  

 forhold eller lignende.
 Stk. 4.  Medlemmer, der er beskæftiget som undervisere,  

 som af normerings- og arbejdsmæssige årsager ikke kan opnå fuld  

 beskæftigelse.
 Stk. 5.  Reglerne i stk. 2 og 3 kan efter  

 arbejdsdirektørens bestemmelse bringes i anvendelse på andre fagområder, hvor  

 medlemmerne sædvanligvis er ansat til varig beskæftigelse på fuld tid, men  

 hvor der som følge af akut sygdom eller lignende foretages ansættelse af  

 midlertidig medhjælp, og hvor ansættelsen sker fra dag til dag, samt på  

 medlemmer, der er beskæftiget med enkeltopgaver uden at være fuldtids- eller  

 fastansatte, og som arbejder inden for andre fagområder, hvor  

 arbejdsforholdet typisk omfatter enkeltopgaver, eller hvor fastansættelse  

 eller fuldtidsansættelse på grund af arbejdets karakter i praksis ikke kan  

 forekomme.
Begrænsning af dagpengeretten § 9.  Dagpenge for en uge bortfalder, hvis de for et  

 fuldtidsforsikret medlem udgør et mindre beløb end svarende til dagpenge for  

 10 timer.
 Dagpenge i en uge hvor der har været sygdom, kursusdeltagelse, ferie eller  

 hvor der er sket overgang til efterløn, bortfalder dog kun såfremt de udgør  

 et mindre beløb end dagpenge for 8 timer.
 Stk. 2.  For et deltidsforsikret medlem bortfalder  

 dagpengene, hvis de for en uge udgør et mindre beløb end dagpenge for et  

 timetal, der svarer til 1/4 af medlemmets gennemsnitlige arbejdstid før  

 ledigheden.
 Dagpenge i en uge hvor der har været sygdom, kursusdeltagelse, ferie eller  

 hvor der er sket overgang til efterløn, bortfalder dog kun såfremt de udgør  

 et mindre beløb end dagpenge for et timetal, der svarer til 1/5 af medlemmets  

 gennemsnitlige arbejdstid før ledigheden.
 § 10.  Når et deltidsforsikret medlem inden for 12  

 måneder har fået udbetalt nedsatte dagpenge for 13 uger, i hvilke der efter  

 aftale er arbejdet mindre end den gennemsnitlige arbejdstid, jfr. § 2, stk.  

 2, men dog mindst 15 timer, bortfalder retten til nedsatte dagpenge for uger,  

 hvori der er arbejdet 15 timer og derover, indtil medlemmet har haft 13 ugers  

 arbejde med samme gennemsnitlige ugentlige arbejdstid som før ledighedens  

 indtræden.
 Stk. 2.  I den i stk. 1 nævnte 13 ugers-periode indgår  

 ikke uger, hvor udbetalingen af supplerende dagpenge udelukkende skyldes  

 vejrlig eller hjemsendelse i forbindelse med indtruffet materialemangel,  

 medmindre materialemangelen må betragtes som mere end rent midlertidig.
 Stk. 3.  For arbejdsforhold, hvor der arbejdes  

 periodevis, f.eks. hver anden uge, beregnes en gennemsnitlig ugentlig  

 arbejdstid, og såfremt medlemmets arbejdstid herefter udgør mindst 15 timer  

 pr. uge, medregnes hver af disse uger ved beregningen af de nævnte 13 uger.
Forskellige bestemmelser § 11.  Det er i øvrigt en betingelse for at modtage  

 supplerende dagpenge, at de almindelige betingelser for udbetaling af  

 dagpenge er opfyldt.
 § 12.  Der udarbejdes en vejledning om anvendelsen af  

 bekendtgørelsen.
 § 13.  Bekendtgørelsen træder i kraft den 30. januar  

 1984.
 § 14.  Følgende bekendtgørelser er hermed bortfaldet:
Bekendtgørelse nr. 686 af 7. december 1982 Bekendtgørelse nr. 22 af 13. januar 1983 Bekendtgørelse nr. 23 af 13. januar 1983 Bekendtgørelse nr. 86 af 16. februar 1983.
