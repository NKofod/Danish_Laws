(Til embedsdyrlægerne ved de i bilag 1 nævnte slagterier) Baggrund.
 Slagteriernes Forskningsinstitut har udført forsøg på slagtesvinelinien,  

 der viser, at en tidlig afslagtning af hovedet med isiddende tunge før  

 veterinærkontrollen rummer betydelige hygiejniske fordele i forhold til den  

 nuværende standardmetode, idet det minimerer spredning af patogene bakterier  

 fra slagtesvinets svælg under plucksudtagning og veterinærkontrol af svælget.  

 Hovedet vil følge slagtekroppen og først blive fjernet helt efter  

 kødkontrollen.
 En tidlig afslagtning af hovedet med isiddende tunge før  

 veterinærkontrollen medfører imidlertid, at den regelrette veterinærkontrol  

 med besigtigelse af tunge og svælg samt mundhulens slimhinder, herunder  

 incision af de submandibulære lymfeknuder ikke kan gennemføres.
 Herved udelukkes visse patoliogiske tilstande fra den region fra at kunne  

 påvises ved båndkontrollen af slagtekrop og pluckssæt.
 Danske Slagterier og Veterinærdirektoratet har derfor besluttet at  

 gennemføre et projekt, der skal afdække hyppigheden samt karakteren af  

 patologiske fund påvist ved båndkontrollen, i tunge og mundsvælgslimhinde hos  

 slagtesvin.
 Resultaterne af projektet vil indgå i overvejelserne om et forslag til  

 EU-kommissionen om at ændre den nuværende kontrol af hoved og tunge.
 Projektets gennemførelse.
 Projektet gennemføres ved, at der ved kødkontrollen foretages en udvidet  

 registrering af alle sygdomsfund i tunge, mundhule og svælg.
Den udvidede undersøgelse og registrering løber over 20 arbejdsdage i  

 løbet af februar-marts måned og omfatter patologiske fund i mundhulen,  

 svælget og tungen på de kontrollerede slagtesvin.
Dette skulle give  

 informationer om sygdomsfund i ca. 1,5 millioner slagtesvin.
Søer og orner  

 indgår ikke i undersøgelsen.
 Hvis der konstateres fund hos slagtesvin på de pågældende anatomiske  

 lokaliteter, foretages der en vurdering og registrering af:
- fundets art og betydning for den veterinære bedømmelse af hele  

 slagtesvinet til konsum, - betydningen af fundet for hovedets godkendelse til konsum, samt - en bedømmelse af, hvorvidt fundet ville være konstateret, hvis hovedet  

 fremførtes uflækket med isiddende tunge.
 Registrering af fund.
 Under henvisning til ovennævnte anmodes embedsdyrlægen om over 20  

 slagtedage i løbet af perioden februar-marts 1996 at gennemføre  

 udvidet registrering af de ved båndkontrollen konstaterede patologiske fund i  

 svælg, mundhule og tunge hos slagtesvin.
 Registreringen af sygdomsfund skal ske løbende over hele slagtedagen.
Ved efterkontrollen foretages der nærmere undersøgelse og registrering af  

 de påviste fund i tunge, svælg, mundhule og submandibulære lymfeknuder.  

 Registrering, bedømmelse af slagtekrop samt vurdering anføres på vedlagte  

 fortrykte skema.
Skemaet kopieres efter behov.
 Indberetning af resultater.
 Ved projektperiodens afslutning indsendes samtlige udfyldte  

 registreringsskemaer til Veterinærdirektoratet, Kontrolafdelingen.
 Såfremt der ikke er registreret læsioner af omhandlede typer i pågældende  

 region i projektperioden, bedes dette ligeledes meddelt skriftligt til  

 afdelingen.
 Resultaterne af projektet vil blive offentliggjort i en rapport, som  

 senere vil blive fremsendt til embedsdyrlægerne.
med venlig hilsen Peter Ebdrup Bilag 1: Embedsdyrlægerne ved nedenævnte slagterier skal i  

 februar-marts 1996 gennemføre udvidet registrering af patologiske fund i  

 svælg, mundhule og tunge hos slagtesvin.
 Aut.nr.
 REGISTRERING AF PATOLOGISKE FUND I SVÆLG, MUNDHULE OG TUNGE HOS  

 SLAGTESVIN.
