(Til samtlige adoptionssamråd og  

 amtskommunale socialforvaltninger, Rigsombudsmanden på Færøerne,  

 Adoptionssamrådet på Færøerne, Rigsombudsmanden i Grønland og  

 Socialdirektoratet i Grønland) I en skrivelse hertil af 3. februar 1995 har Roskilde amt i anledning af  

 Civilretsdirektoratets cirkulærskrivelse af 22. januar 1992 vedrørende  

 sygdommen thyreotoxicosis hos adoptionsansøgere og under henvisning til  

 Adoptionsnævnets afgørelse i en konkret sag anmodet om oplysning om, hvorvidt  

 nævnets afgørelse er udtryk for ændrede retningslinier for såvidt angår kræft  

 i skjoldbruskkirtlen.
 Overlæge Bo Jacobsen, speciallæge i intern medicin og medlem af  

 Adoptionsnævnet, har i anledning heraf den 13. marts 1995 afgivet en  

 udtalelse, som nævnet har tilsluttet sig.
 Udtalelsen udsendes hermed til orientering.
 P.M.V.
 E.B.
Pia Andersen Nævnets jr.nr. 1994-610-74.
 I anledning af forespørgslen fra adoptionssamrådet i Roskilde Amt skal jeg  

 udtale, at det fortsat er min vurdering, at man må tilråde afslag på  

 ansøgning om adoption, når diagnosen cancer thyreoideae (kræft i  

 skjoldbruskkirtlen) er stillet.
Når adoptionsnævnet har ændret en sådan afgørelse i en konkret sag, var  

 det baseret på samlede oplysninger om operationsfund, mikroskopisk billede af  

 det fjernede væv samt efterfølgende behandling.
Disse forhold havde jeg nøje  

 drøftet med behandlende og undersøgende læger samt to eksperter i den sygdom.  

 De sidstnævnte havde ikke været involveret i behandlingen af den omtalte  

 adoptionsansøger.
På grundlag af disse informationer måtte jeg på møde i  

 adoptionsnævnet tilråde, at den pågældende ansøger ikke fik afslag alene på  

 grund af dette behandlede sygdomstilfælde.
Det vil kun være i en ret lille  

 del af tilfælde af cancer thryreoideae, prognosen skønnes så god.
