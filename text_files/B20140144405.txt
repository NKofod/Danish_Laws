Bekendtgørelse om ændring af bekendtgørelse om offentliggørelse af bygningsreglement 2010 (BR10)1) § 1 I bekendtgørelse nr. 810 af 28. juni 2010 om offentliggørelse af bygningsreglement 2010 (BR10), som ændret ved bekendtgørelse nr. 1309 af 29. november 2010, bekendtgørelse nr. 792 af 29. juni 2011, bekendtgørelse nr. 909 af 18. august 2011, bekendtgørelse nr. 1314 af 12. december 2012, bekendtgørelse nr. 1383 af 9. december 2013, bekendtgørelse nr. 883 af 3. juli 2014, og bekendtgørelse nr. 898 af 24. juli 2014, foretages følgende ændringer:
 1. I bilag I, kapitel 7.1,  indsættes som nyt stykke:
 »Stk. 8.
 I nybyggeri og i eksisterende bygninger, hvor der foretages ombygninger eller forandringer, der er væsentlige, skal der være en andel af vedvarende energi i den samlede energiforsyning til bygningen, hvis dette er rentabelt, jf. kap. 7.4.«.
 Stk. 8 bliver herefter stk. 9.
 2. I  kapitel 7.1, stk. 8, der bliver stk. 9, indsættes efter »bestemmelserne i kap.«: »7.1, stk. 8,«.
 3. Som vejledningstekst til kapitel 7.1, stk. 8, indsættes:
»(7.1, stk. 8) Ved væsentlige ombygninger og forandringer forstås omfattende byggearbejder og gennemrenoveringer i henhold til EU-direktiv 2009/28/EF, og væsentlige ombygninger og forandringer er derfor i denne forbindelse renoveringer, der involverer en stor andel af klimaskærmen samt samtidig udskiftning af kedel eller fyr.
Hvis der er elvarme, skal der indføres vedvarende energi, hvis en stor andel af klimaskærmen renoveres.
 Forsyning med fjernvarme opfylder denne bestemmelse.
Vedvarende energi kan for eksempel være vindkraft, solenergi eller geotermisk energi, ligesom varmepumper opfylder kravet.
Den vedvarende energiandel i elforsyningen kan ikke medregnes.
Bestemmelsen gælder ikke renoveringer af kirker, fredede og bevaringsværdige bygninger, jf. kap. 7.4.« 3. Bilag I, kap. 8.6.2, stk. 2, ophæves.
§ 2 Bekendtgørelsen træder i kraft den 31. december 2014.
Energistyrelsen, den 18. december 2014 Dorte Nøhr Andersen / Henrik Andersen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16.
