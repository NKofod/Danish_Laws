 I medfør af § 24, stk. 1-3, og § 25 i lov nr. 343 af 14. maj 1992 om kød  

 (kødloven), som ændret ved lov nr. 481 af 12. juni 1996, § 19, stk. 1-3, og §  

 20 i lov nr. 342 af 14. maj 1992 om mælk, mælkeprodukter, margarine m.v.  

 (mælkeproduktloven), som ændret ved lov nr. 481 af 12. juni 1996, § 12 og §  

 14, stk. 1-3, i lov nr. 290 af 29. april 1992 om æg og ægprodukter, som  

 ændret ved lov nr. 481 af 12. juni 1996, § 21 i lov nr. 479 af 12. juni 1996  

 om støtte til jordbrugets strukturudvikling og til økologisk jordbrug m.v.  

 (økologiloven), § 2 i lov nr. 343 af 25. maj 1990 om administration af De  

 Europæiske Fællesskabers retsakter om levnedsmidler m.m., § 48 a, stk. 2 og  

 4-6 i lov nr. 310 af 6. juni 1973 om levnedsmidler m.m. (levnedsmiddelloven),  

 som senest ændret ved lov nr. 1228 af 27. december 1996, og tekstanmærkning  

 nr. 59 ad § 24 på finansloven for 1997 og efter bemyndigelse fra ministeren  

 for fødevarer landbrug og fiskeri, fastsættes:
 § 1.  Til dækning af udgifterne ved den kontrol, der  

 udøves af de kommunale levnedsmiddelkontrolenheder, betaler en virksomhed  

 følgende afgifter pr. time for den anvendte kontroltid, jf. dog § 4:
 Stk. 2.  Timesatserne angivet i stk. 1, pkt. 2 og 3,  

 anvendes, når hensynet til en effektiv kontrol som følge af virksomhedens  

 produktion og oplagring af levnedsmidler begrunder, at tilsyn foretages på  

 disse tidspunkter.
Stk. 3.  Til dækning af udgifter ved  

 laboratorieundersøgelser af prøver af levnedsmidler i forbindelse med den i  

 stk. 1 nævnte kontrol skal virksomheden højst betale en afgift på 17,01 kr.  

 multipliceret med de i bilag 1 anførte faktorer.
Laboratorieundersøgelser,  

 som ikke er omfattet af bilaget, betales efter regning på grundlag af de  

 faktiske omkostninger ved undersøgelserne.
§ 2.  For udgifter til undersøgelse og kontrol i  

 forbindelse med slagtning og kødopskæring kan afgift i stedet for i henhold  

 til § 1 beregnes på grundlag af de i bilag 2 anførte satser.
Omregning af ECU  

 sker på basis af den kurs, der er offentliggjort i EF-Tidende den første  

 arbejdsdag i september i det forudgående år.
Dog anvendes for 1995-1998  

 gennemsnittet af de omregningskurser, der er således offentliggjort for de  

 sidste tre års vedkommende.
 § 3.  Veterinær- og Fødevaredirektoratet afgør,  

 eventuelt branchevis, om virksomheder skal betale afgift i henhold til §§ 1  

 eller 2.
 § 4.  For ordinær kontrol udøvet i henhold til  

 økologiloven betales ikke afgift.
 Stk. 2.  For kontrol af mærkning af oksekød og  

 oksekødsprodukter udøvet i henhold til Rådets Forordning nr. 820/97/EF om  

 indførsel af en ordning for identifikation og registrering af kvæg og om  

 mærkning af oksekød og oksekødsprodukter skal betales en afgift på 550 kr.  

 pr. time.
 Stk. 3.  Bestemmelserne i denne bekendtgørelse omfatter  

 dog ikke betaling for kontrol i henhold til bekendtgørelse om  

 kvalitetsmærkningsordning for fødevarer.
§ 5.  Producenter af æg godkendt til levering af æg i  

 emballage mærket med produktionsmetodesystem skal uanset § 1, stk. 1, højst  

 betale tre gange timetaksten for ordinære tilsyn.
Afgiften beregnes pr.  

 påbegyndt måned.
 § 6.  Til dækning af udgifterne ved ordinær kontrol  

 med mælkeproducerende landbrugsbedrifter betales en årlig afgift på 736 kr.  

 Afgiften, der beregnes pr. påbegyndt måned, opkræves af de virksomheder, der  

 fra mælkeproducenter modtager mælk til videreforhandling eller til  

 fremstilling af levnedsmidler, eller direkte hos mælkeproducenten.
 Stk. 2.  Veterinær- og Fødevaredirektoratet kan meddele  

 hel eller delvis fritagelse for betaling af de i stk. 1 anførte  

 kontroludgifter inden for et på bevillingslovene fastsat beløb.
§ 7.  Kontrolmyndigheden fremsender senest den 31.  

 december til den enkelte virksomhed en kontrolaktivitetsplan for det  

 efterfølgende år.
Senest den 1. april fremsendes opkrævning af den på  

 grundlag af aktivitetsplanen for virksomheden beregnede kontrolafgift med  

 angivelse af betalingstermin.
Hvor den beregnede kontrolafgift er højere end  

 4.000 kr., fastsættes kontrolafgiften som kvartalsvise acontobeløb.  

 Kontroludgifter i forbindelse med kødkontrol ved slagterier betales som  

 månedlige regningsbeløb med betalingsfrist 14 dage efter regningens  

 fremsendelse.
 Stk. 2.  Kontrolaktivitetsplanen nævnt i stk. 1 kan  

 ændres i tilfælde, hvor kontrolbehovet er konstateret at overstige det i  

 kontrolaktivitetsplanen skønnede behov, eller hvor kontrolbehovet er  

 konstateret at være mindre end planlagt.
 Stk. 3.  Såfremt en virksomheds forhold giver anledning  

 til ekstra kontrol, pålægges virksomheden de hermed forbundne udgifter.
 § 8.  For erindringsskrivelser vedrørende ikke  

 rettidig betaling opkræves et gebyr på 200 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra forfaldsdag.
 § 9.  Veterinær- og Fødevaredirektoratet kan i særlige  

 tilfælde meddele en virksomhed eller en kategori af virksomheder hel eller  

 delvis fritagelse for betaling af kontroludgifterne.
§ 10.  De kommunale levnedsmiddelkontrolenheders  

 afgørelser og de i § 6, stk. 1, nævnte virksomheders afgørelser vedrørende  

 opkrævning af afgifter, gebyrer og morarenter kan indbringes for Veterinær-  

 og Fødevaredirektoratet.
Veterinær- og Fødevaredirektoratet kan ændre de  

 afgørelser, der henhører under kødloven, mælkeproduktloven og lov om æg og  

 ægprodukter, uden at der foreligger klage.
 Stk. 2.  Veterinær- og Fødevaredirektoratets afgørelser  

 efter stk. 1, 1. pkt., kan ikke påklages.
 § 11.  For klager over afgørelser truffet i henhold  

 til levnedsmiddelloven er klagefristen 4 uger fra den dag afgørelsen er  

 meddelt den pågældende.
 Stk. 2.  Klagemyndigheden kan i de i stk. 1 nævnte  

 tilfælde i indtil 6 måneder efter afgørelsen se bort fra overskridelse af  

 klagefristen, når overskridelsen af særlige grunde er undskyldelig.
 § 12.  Bestemmelserne om klage i §§ 10 og 11 er  

 fastsat i levnedsmiddelloven og bekendtgørelse om varetagelse af  

 kontrolafgiftsopkrævning.
 § 13.  Bekendtgørelsen træder i kraft den 13. oktober  

 1997.
 Stk. 2.  Samtidig ophæves bekendtgørelse nr. 1173 af 21.  

 december 1995 om afgifter forde kommunale levnedsmiddelkontrolenheders  

 kontrol i henhold til kød-, æg- og mælkelovgivningen samt  

 økologilovgivningen.
Veterinær- og Fødevaredirektoratet, den  

 1. oktober 1997 Ole Kopp Christensen / Flemming Simonsen Bilag 1 Takster for Bilag 2 Afgifter i henhold til § 2 1. For udgifter til undersøgelse i forbindelse med  

 slagtning opkræves følgende faste beløb:
 - Voksent kvæg: 4,5 ECU/dyr.
 - Ungkvæg: 2,5 ECU/dyr.
 - under 25 kg: 0,5 ECU/dyr.
 - 25 kg og derover: 1,30 ECU/dyr.
 - For slagtekyllinger og slagtehøns, andet ungfjerkræ til opfedning af en  

 vægt på under 2 kg samt udsætterhøner: 0,01 ECU/dyr.
 - Andet ungfjerkræ til opfedning af en slagtet vægt på over 2 kg: 0,02  

 ECU/dyr.
 - Andet voksent, større fjerkræ på over 5 kg: 0,04 ECU/dyr.
 - For kaniner, fjervildt og småhårvildt: 0,03 ECU/dyr.
 - For vildsvin beløbene i litra c) forhøjet med udgifterne til  

 trikinkontrol, hvis beløbene er utilstrækkelige til at dække denne  

 undersøgelse.
- For drøvtyggere: beløbene i litra d) 2. De i pkt. 1 nævnte satser kan i særlige tilfælde  

 nedsættes med op til 55 pct.
 3. Kontrol og undersøgelse i forbindelse med opskæring  

 dækkes ved tillæg af et fast beløb på 3 ECU/ton kød, der kommer ind på en  

 opskæringsvirksomhed.
 Hvis opskæring udføres i den virksomhed, hvorfra kødet stammer, foretages  

 en nedsættelse på indtil 55 pct. af de i første afsnit fastsatte beløb.
 (* 1) Bekendtgørelsen gennemfører dele af Rådets direktiv 85/73/EØF som  

 ændret og kodificeret ved Rådets direktiv 96/43/EF, EF Tidende 1996, L 162,  

 s. 1.
