Vejledning om klageregler på det sociale område Kapitel 1 1. Indledning Bistandsloven blev med virkning fra 1. juli 1998 afløst af lov  

 om social service (serviceloven), lov om aktiv socialpolitik (aktivloven) og  

 lov om retssikkerhed og administration på det sociale område  

 (retssikkerhedsloven).
 Der er senere sket en del væsentlige ændringer af ovenstående  

 love, som har medført behov for justering af klagevejledningen.
I forbindelse med justeringen af klagevejledningen har vi fundet  

 det hensigtsmæssigt, at ændre vejledningens opbygning, således at  

 vejledningen  

 er opdelt i punkter.
Vi har endvidere fundet det hensigtsmæssigt, at  

 vejledningen omfatter et stikordsregister.
 Vejledningen omfatter klagereglerne i retssikkerhedsloven og den  

 lovgivning, der er omfattet af retssikkerhedsloven, samt klagereglerne i lov  

 om  

 sikring mod følger af arbejdsskade.
De særlige regler om klager over afgørelser om særlig støtte til  

 børn og unge efter kapitel 8 i lov om social service er kun i begrænset  

 omfang  

 behandlet i vejledningen.
Der henvises til Socialministeriets vejledning om  

 servicelovens regler om særlig støtte til børn og unge.
Også de særlige regler om klager over kommunens og amtskommunens  

 beslutninger samt over det sociale nævns godkendelser og afgørelser med  

 hensyn til  

 magtanvendelse og andre indgreb i selvbestemmelsesretten efter servicelovens  

 §§ 109 a-e er kun behandlet i begrænset omfang.
Der henvises til  

 Socialministeriets vejledning om magtanvendelse og andre indgreb i  

 selvbestemmelsesretten over for voksne efter servicelovens kapitel 21.
 Vejledningen har som noget nyt et bilag, der nævner de love, som  

 ikke er omfattet af Socialministeriets ressortområde, men hvor der er  

 klageadgang til de sociale nævn/Ankestyrelsen.
 Vejledningen har virkning fra den 1. marts 2000. Samtidig  

 ophæves Ankestyrelsens vejledning af 4. februar 1998.
2. Hvilke love omfatter vejledningen Med vedtagelsen af lov nr. 453 af 10. juni 1997 om retssikkerhed  

 og administration på det sociale område er klagereglerne på det sociale  

 område  

 med enkelte undtagelser samlet i én lov.
Socialministeren bestemmer, hvilke sociale love  

 retssikkerhedsloven gælder for.
Det er sket ved Socialministeriets  

 bekendtgørelse nr. 11 af 8. januar 1998 om retssikkerhed og administration på  

 det sociale område, og den omfatter følgende love:
 Lov om social pension  

  

 Lov om dagpenge ved sygdom eller fødsel  

  

 Lov om aktiv socialpolitik  

  

 Lov om social service  

  

 Lov om børnetilskud og forskudsvis udbetaling af børnebidrag  

  

 Lov om delpension  

  

 Lov om tilbageholdelse af stofmisbrugere i behandling  

  

 Lov om forebyggende hjemmebesøg til ældre mv.
 Loven omfatter ikke Arbejdsskadestyrelsens forvaltning af lov om  

 sikring mod følger af arbejdsskade, lov om erstatning til skadelidte  

 værnepligtige m.fl., lov om erstatning til besættelsestidens ofre m.v., men  

 retssikkerhedslovens kapitel 9 samt §§ 68 og 70 gælder for  

 Ankestyrelsens  

 behandling af klager over Arbejdsskadestyrelsens afgørelser, jf. § 55,  

 stk. 5, i lov om sikring mod følger af arbejdsskade.
Kommunerne, Den Sociale Sikringsstyrelse, de sociale nævn,  

 Arbejdsskadestyrelsen, amtskommunerne og Ankestyrelsen træffer også  

 afgørelser  

 efter andre love end de ovennævnte, hvor klagereglerne ligner dem, der findes  

 i  

 de sociale love, men da lovene ikke hører under Socialministeriets område, er  

 klagereglerne ikke indskrevet i denne vejledning.
Se dog bilag 1.
 Det drejer sig bl.a. om lov om en børnefamilieydelse, lov om  

 erstatning for vaccinationsskader, lov om inddrivelse af underholdsbidrag,  

 lov  

 om offentlig sygesikring, lov om sygehusvæsen og lov om individuel  

 boligstøtte.
3. Hvilke myndigheder Vejledningen omfatter følgende myndigheder:
Kommunalbestyrelserne (kommunerne)  

  

 De kommunale klageråd  

  

 Amtsrådene (amtskommunerne)  

  

 De amtslige brugerråd  

  

 De sociale nævn  

  

 Den Sociale Sikringsstyrelse  

  

 Arbejdsskadestyrelsen  

  

 Søfartsstyrelsen  

  

 Den Sociale Ankestyrelse 4. Klageinstanserne I denne vejledning anvendes betegnelsen  

 klageinstans/klagemyndighed om det sociale nævn og Den Sociale Ankestyrelse.
 Disse myndigheder kan i modsætning til de kommunale klageråd og  

 de amtslige brugerråd ændre de afgørelser, der indbringes for dem.
 De sociale nævns kompetence og sammensætning fremgår af  

 retssikkerhedslovens § 44 og § 45 samt § 12 i  

 Socialministeriets  

 bekendtgørelse nr. 11 af 8. januar 1998 om retssikkerhed og administration på  

 det sociale område.
 Den Sociale Ankestyrelses kompetence og sammensætning fremgår af  

 retssikkerhedslovens § 50, § 51 og § 52 samt § 18 i  

 Socialministeriets bekendtgørelse om retssikkerhed og administration på det  

 sociale område.
Kapitel 2 2.1. Hvilke klager behandler klageinstanserne 5.  

  

 Klageinstanserne  

 behandler klager over afgørelser om enkeltpersoners rettigheder og pligter  

 efter den sociale lovgivning.
 Klageinstanserne behandler også sager om uenighed mellem  

 kommuner og amtskommuner om deres forpligtelser efter den sociale lovgivning.
2.2. Afgørelsesbegrebet 6.  

  

 Ved en afgørelse forstås en  

 beslutning, der træffes af en forvaltningsmyndighed i en konkret sag, og som  

 i  

 forhold til den enkelte borger og/eller myndighed tilsigter at have  

 retsvirkning efter sit indhold.
 Afgørelsesbegrebet  

 omfatter også beslutninger, der afslutter sagen, fx afslag på genoptagelse og  

 afvisning af en sag, herunder Ankestyrelsens afvisning af at behandle en sag  

 som principiel eller generel.
2.3. Processuelle beslutninger 7.  

  

 Uden for  

 afgørelsesbegrebet falder de såkaldte processuelle beslutninger.
Sådanne  

 beslutninger medfører ikke i sig selv retsvirkninger.
 Til denne type beslutninger hører fx  

 beslutning om udsættelse af en sags  

 behandling (fordi en endelig stillingtagen til sagen endnu ikke er mulig),  

 beslutning om at genoptage en sag til ny vurdering, Arbejdsskadestyrelsens  

 beslutning om at henlægge en sag, idet der ikke skønnes at være  

 erstatningsberettigende  

 følger (SM U-2-98) eller Ankestyrelsens antagelse af en sag til behandling  

 som  

 principiel eller generel.
 Processuelle beslutninger kan som hovedregel ikke påklages.
 Vedrørende udsættelse af en sag, fandt Ankestyrelsen i SM  

 P-14-98, hvor et nævn havde udsat en sag om førtidspension og en sag om  

 støtte  

 til køb af bil, at der ikke var hjemmel til af træffe afgørelse om udsættelse  

 af mere ubestemt karakter i modsætning til udsættelse med henblik på nærmere  

 oplysning af sagen.
2.4. Vejledende udtalelser 8.  

  

 Også vejledende  

 udtalelser falder uden for afgørelsesbegrebet.
Herved forstås udtalelser fra  

 forvaltningsmyndigheder,  

 der indeholder vurderinger af sagsforhold, men som ikke tilsigter at have  

 retsvirkning.
Disse udtalelser kan ikke påklages.
 Om  

  

 afgørelser  

  

 om  

 vejledning og rådgivning - se under pkt. 42.
2.5. Indstillinger og høringssvar 9.  

  

 Indstillinger og  

 høringssvar har ikke i sig selv retsvirkning (efter deres indhold), og de er  

 derfor heller ikke omfattet af afgørelsesbegrebet.
2.6 Hvad kan der klages over 10.  

  

 Der kan klages  

 over indholdet af en afgørelse (realiteten) og/eller den måde, en sag er  

 behandlet på (formaliteten).
 Ved realiteten forstås afgørelsens resultat, fx om en ansøger er  

 berettiget til pension, og i givet fald hvilken pensionstype.
 Ved en formalitetsklage forstås en klage over myndighedens  

 tilsidesættelse af regler for sagsbehandling.
Reglerne for sagsbehandling er bl.a. fastsat i forvaltningsloven  

 og retssikkerhedsloven.
Disse regler er uddybet og suppleret ved  

 Ombudsmandens  

 og klageinstansernes praksis.
 Der kan klages over formaliteten i forbindelse med en afgørelse,  

 selv om realiteten ikke  

 påklages.
Der kan dog først klages over formaliteten, når der foreligger  

 en afgørelse i sagen, og reglerne om klagefrist gælder også for  

 formalitetsklager.
Afgørelser om aktindsigtsspørgsmål kan dog påklages,  

 uanset  

 om der er truffet realitetsafgørelse i sagen, og der gælder ingen klagefrist.  

 Se nærmere pkt. 43, om klage over helt eller delvist afslag på aktindsigt.
 Nedenfor under pkt. 13 er omtalt klager over overskridelse af  

 tidsfrister, der er fastsat i loven.
2.7. Hovedreglen om én klagemulighed 11.  

  

 En afgørelse  

 inden for det sociale område kan som hovedregel kun påklages til én instans.
-  

 	  

 Der er enkelte  

 områder, hvor der slet ikke er klageadgang.
Se kapitel 3.
-  

 	  

 Hvis en sag har  

 principiel eller generel betydning, vil den kunne optages til behandling i  

 Ankestyrelsen som 2. klageinstans.
Se pkt. 30.
 -  

 	  

 På de områder, hvor  

 Ankestyrelsen kan optage en sag til principiel behandling, kan  

 afgørelser om aktindsigt behandles af  

 Ankestyrelsen, uanset om styrelsen efter reglerne om sager af principiel  

 eller  

 generel betydning ville optage den underliggende sag til behandling, og  

 uanset  

 om spørgsmålet om aktindsigt har principiel eller generel betydning.
Kapitel 3 Klager, der ikke kan behandles af de  

 almindelige klageinstanser (de sociale nævn og Den Sociale Ankestyrelse) 3.1. Det generelle serviceniveau 12.  

  

 Der kan ikke  

 klages til de almindelige klageinstanser over kommunens og amtskommunens  

 fastsættelse af det generelle serviceniveau, herunder hvilke tilbud og  

 pladser,  

 der skal være til rådighed i kommunen og amtskommunen og takster for  

 tilbudene,  

 jf. § 60, stk. 2, i retssikkerhedsloven.
 Sådanne klager må rettes til henholdsvis kommunalbestyrelsen og  

 amtsrådet.
 3.2. Klager over sagsbehandlingstiden, personalets  

 optræden, mv.
 13.  

  

 En klage, der  

 ikke vedrører tilsidesættelse af regler for sagsbehandling, men alene  

 personalets optræden, sagsbehandlingens  

 tilrettelæggelse, ekspeditionsfejl eller sagsbehandlingstiden, kan ikke  

 behandles af klageinstanserne.
 En helt uforholdsmæssig lang sagsbehandlingstid vil dog kunne  

 sidestilles med et afslag med den virkning, at klageinstansen kan behandle  

 sagen.
Endvidere kan klageinstanserne behandle en klage over, at en  

 tidsfrist, der er fastsat i loven, er overskredet.
Dette gælder både hvis der  

 alene klages over dette spørgsmål, og hvis der klages over realiteten i  

 sagen.
 Dette gælder også den frist, som kommuner og amtskommuner efter  

 retssikkerhedslovens § 3, stk. 2, skal fastsætte for, hvor lang tid, der  

 må gå, inden der skal være truffet en afgørelse om hjælp efter den sociale  

 lovgivning, jf. nærmere kap. 4.1 i Socialministeriets vejledning om  

 retssikkerhed og administration på det sociale område.
 Klageinstansen kan også i forbindelse med behandlingen af en  

 klage over realiteten i en sag tage stilling til en klage over  

 sagsbehandlingstidens længde.
 Hvis klagen angår personalets optræden eller andre af de ovenfor  

 nævnte forhold, som ikke kan behandles af de almindelige klageinstanser, skal  

 klagen behandles af den pågældende myndigheds ledelse.
 Hvis klagen angår en kommunal forvaltning, skal klagen således  

 behandles af borgmesteren eller kommunalbestyrelsen.
 Hvis klagen angår den amtskommunale forvaltning, skal den  

 behandles af amtsborgmesteren eller amtsrådet.
 I de sociale nævn skal en sådan klage behandles af  

 statsamtmanden.
 I de statslige styrelser behandles en sådan klage af  

 styrelseschefen/direktøren.
 Efter at spørgsmålet er behandlet af myndighedens ledelse vil  

 der være mulighed for at indbringe det for den relevante tilsynsmyndighed, se  

 nærmere pkt. 84.
3.3. Klager over bistandsudøvelsen 14.  

  

 Ved  

 bistandsudøvelsen forstås den faktiske gennemførelse af myndighedernes  

 opgaver  

 efter den sociale lovgivning, og de beslutninger, der skal træffes i  

 forbindelse med denne.
 Under begrebet bistandsudøvelsen falder den praktiske bistand,  

 der ydes en person i en plejefamilie, opholdssteder, på en institution eller  

 på  

 et plejehjem.
 Begrebet omfatter også en række af de beslutninger, som det kan  

 være nødvendigt at træffe, når et barn eller en ung er anbragt uden for  

 hjemmet.  

 Det vil typisk dreje sig om en række praktiske spørgsmål om barnets eller den  

 unges dagligdag, herunder sengetider og tidspunkter for måltider m.v.
En klage over bistandsudøvelsen i en kommune må rettes til  

 kommunalbestyrelsen eller borgmesteren.
I en amtskommune må klagen rettes til  

 amtsrådet eller amtsborgmesteren.
Herefter kan spørgsmålet indbringes for den  

 relevante tilsynsmyndighed, jf. pkt. 84.
15.  

  

 Når et barn eller  

 en ung skal anbringes uden for hjemmet, kan kommunens valg mellem forskellige  

 typer af anbringelsessteder dog påklages til det sociale nævn.
Der kan fx  

 være  

 tale om valg mellem anbringelse på døgninstitution, opholdssted eller i  

 familiepleje, jf. servicelovens § 122, stk. 1.
Der dog ikke altid en helt skarp grænse mellem afgørelser og  

 bistandsudøvelse.
Som eksempel herpå kan nævnes afgørelse offentliggjort ved  

 SM  

 O-147-97, hvor Ankestyrelsen anså sig (og det  


  

 sociale ankenævn) for  

 kompetent til at tage stilling til om en kommune var forpligtet til at yde  

 fødselsdagsgaver  

 i henhold til de vejledende takster fra Kommunernes Landsforening og  

 Amtsrådsforeningen,  

 til et barn anbragt i familiepleje.
Ankestyrelsen fandt at dette ikke var  

 tilfældet, og fastslog at kommunen var berettiget til at give afslag eller  

 yde  

 et ikke-takstmæssigt beløb, hvis der blev foretaget en konkret individuel  

 vurdering.
 16.  

  

 Magtanvendelse på  

 en institution kan påklages.
 Socialministeren fastsætter i henhold til servicelovens  

 § 108, stk. 1, nærmere regler om betingelserne for magtanvendelse på  

 institutioner for børn og unge - og om klagemulighederne.
Der er i servicelovens §§ 109 - 109m fastsat nærmere regler  

 om betingelserne for magtanvendelse på institutioner for voksne - og om  

 klagemulighederne.
Der henvises i øvrigt til Socialministeriets vejledning om  

 magtanvendelse og andre indgreb i selvbestemmelsesretten over for voksne  

 efter  

 servicelovens kapitel 21.
3.4. Klager, der vedrører spørgsmål om betaling for  

 udførelse af plejeopgaver 17.  

  

 Sådanne klager  

 kan som hovedregel ikke behandles af klageinstanserne, da betaling for  

 udførelse  

 af sådanne opgaver ikke er ydelser efter den sociale lovgivning.
 Klager over fastsættelse af plejevederlag i familiepleje  

 (servicelovens § 50) kan således ikke behandles af klageinstanserne.
 Afgørelser efter dagpengelovens § 19a og servicelovens  

 § 29 og kapitel 20 vedrørende ydelser til personer, som passer nære  

 pårørende, kan derimod påklages.
Kapitel 4 Afgørelser, der på grund af særlig bestemmelse  

 i lovgivningen ikke kan indbringes for de almindelige klageinstanser 4.1. Retssikkerhedsloven 18.  

  

 Afgørelser om det  

 generelle serviceniveau, herunder hvilke tilbud og pladser, der skal være til  

 rådighed i kommunen og amtskommunen, jf. § 60, stk. 2.
 Afgørelser om takster for tilbud og pladser som kommunen stiller  

 til rådighed, jf. § 60, stk. 2.
 Klageinstansernes beregning af klagefrister og afgørelser om at  

 se bort fra overskridelse af klagefrister, jf. § 67, stk. 2.
4.2. Serviceloven 19.  

  

 Kommunens  

 beslutning om, hvorvidt dagplejerens egne børn under 3 år kan indgå i det  

 antal  

 børn, dagplejeren modtager betaling for, jf. § 10, stk. 2.
 Kommunens afgørelse om optagelse i et dagtilbud, jf. § 12,  

 stk. 1.
Kommunens afgørelse om opsigelse eller ophør af pladser i  

 dagtilbud.
Spørgsmålet om eventuel retsstridig opsigelse/ophør må afgøres af  

 tilsynsrådet.
 Kommunens afgørelse om optagelse i og udmeldelse af klubber og  

 andre socialpædagogiske fritidstilbud, jf. § 21, stk. 1.
Afgørelser om godkendelse af plejefamilier og opholdssteder for  

 børn og unge efter lovens § 49, stk. 1 og 2, jf. stk. 3 Afgørelser om iværksættelse af eller tilskud til generelle  

 tilbud med aktiverende og forebyggende sigte samt fastsættelse af  

 retningslinjer for, hvilke persongrupper, der kan benytte tilbudene, jf.  

 § 65, stk. 2.
 Kommunens afgørelser om tilskud til personer, som på grund af  

 varigt nedsat fysisk eller psykisk funktionsevne har behov for befordring med  

 individuelle transportmidler, kan ikke indbringes for anden administrativ  

 myndighed, jf. § 103, stk. 2.
4.3. Lov om tilbageholdelse af stofmisbrugere i  

 behandling (lov nr. 349 af 14. maj 1992, som ændret ved lov nr. 191 af 12.  

 marts 1997) 20.  

  

 Ifølge lovens  

 § 2, stk. 3, kan afslag på tilbud om behandling for stofmisbrug med  

 mulighed for tilbageholdelse ikke indbringes for anden administrativ instans.
Kapitel 5 Klager, der kan behandles af de sociale nævn 5.1. Kommunens og amtskommunens afgørelser 21.  

  

 Der er nu indført  

 et énstrenget klagesystem på det sociale område, jf. retssikkerhedslovens  

 § 60, stk. 1, hvorefter de afgørelser, som kommunen og amtskommunen  

 træffer efter den sociale lovgivning, kan indbringes for de sociale nævn,  

 medmindre andet fremgår af den enkelte lov.
5.2. Hvem kan klage 22.  

  

 Efter  

 bestemmelsen er det kun den person, som afgørelsen vedrører, der kan klage,  

 jf.  

 § 60, stk. 1, 2. pkt.
Dette udelukker ikke, at også en advokat eller  

 anden  

 partsrepræsentant, for den person, som afgørelsen vedrører, kan klage.
 Denne bestemmelse skal ses i sammenhæng med de øvrige  

 bestemmelser i retssikkerhedslovens kapitel 10, hvor det er fastslået, hvem  

 der  

 er klageberettiget.
 En kommune kan således ikke efter § 60, stk. 1, klage til  

 det sociale nævn over amtskommunens tilkendelse af bil efter servicelovens  

 § 99.
 Kommunen kan imidlertid efter retssikkerhedslovens § 63  

 anmode Den Sociale Ankestyrelse om at optage det sociale nævns afgørelse om  

 tilkendelse af bil til behandling som principiel eller generel.
Forvaltningslovens regler om partsrepræsentation gælder ved  

 siden af reglerne om, hvem der er klageberettiget.
Der henvises til  

 forvaltningslovens § 8. Efter denne bestemmelse kan en part under en sag  

 lade sig repræsentere af andre.
Det vil sige at en part kan lade f.eks. en  

 advokat, et fagforbund eller lignende klage på partens vegne, og iøvrigt  

 varetage partsbeføjelserne under klagesagen.  

 En part kan også overlade partsbeføjelserne til andre, f.eks. venner  

 eller familiemedlemmer.
Som udgangspunkt  

 må det kræves at den pågældende parts-repræsentant dokumenterer, at han  

 optræder på partens vegne, men for visse professionelle partsrepræsentanter  

 (fx.  

 advokater, fagforbund, og socialrådgivere) antages det at de kan klage uden  

 udtrykkelig fuldmagt.
Hvis der senere opstår tvivl om  

 repræsentationsforholdet  

 må dette naturligvis afklares.
 En værge kan (afhængigt af beskikkelsens indhold) klage på den  

 umyndiges vegne.
 Hvis en part ikke er i stand til selv at varetage sine  

 interesser og heller ikke er i stand til at overlade sine beføjelser til  

 andre,  

 f.eks. på grund af demens, og pågældende ikke allerede har en værge, må det  

 påhvile kommunen, at indstille til statsamtet, at der bliver beskikket en  

 værge.
I konkrete tilfælde kan det ikke udelukkes, at nærtstående,  

 f.eks. ægtefælle eller børn, kan klage på en parts vegne, men under alle  

 omstændigheder må det så vidt muligt søges afklaret om parten ønsker at den  

 nærtstående skal repræsentere parten.
Dette gælder særligt hvis der kan være  

 en  

 interessemodsætning mellem parten og den nærtstående ved afgørelsen af den  

 aktuelle sag.
 Pårørende m.v. er ved servicelovens §§ 109i og 109j tillagt  

 en særlig klageadgang, se nærmere Socialministeriets vejledning om  

 magtanvendelse og andre indgreb i selvbestemmelsesretten.
5.3. 8-ugers vurderingen 23.  

  

 De beslutninger,  

 som en kommune træffer i forbindelse med 8-ugers vurderingen, jf. § 7 i  

 Socialministeriets  

 bekendtgørelse om retssikkerhed og administration på det sociale område, vil  

 i  

 det omfang, der er tale om en afgørelse kunne indbringes for de sociale  

 klagemyndigheder.
Kommunens afgørelse kan fx gå ud på, at ansøgeren skal  

 tilbydes revalidering eller at kontanthjælpen skal fortsætte uændret.
5.4. Uenighed mellem kommuner og amtskommuner 24.  

  

 Efter  

 retssikkerhedslovens § 61 kan kommuner og amtskommuner indbringe  

 uenighed  

 om deres forpligtelser for det sociale nævn.
 Retssikkerhedslovens § 67 om klagefrister gælder også for  

 disse sager (efter bistandslovens § 16 var der ingen frist for  

 indbringelse af en sag for nævnet).
 4-ugers fristen gælder fra det tidspunkt, hvor det konstateres,  

 at der er uenighed/træffes afgørelse.
 Det betyder, at den kommune, der overfor en anden kommune afslår  

 at give refusion, skal  

 give klagevejledning.
 Klagen indbringes for det sociale nævn, som den kommune eller  

 den amtskommune, som forpligtelsen gøres gældende mod, hører under.
 Det forekommer, at 2 kommuner gør krav gældende imod hinanden i  

 den samme sag.
 Dette vil således være tilfældet, hvis A kommune, der hidtil har  

 ydet refusion til B kommune efter serviceloven, ikke længere mener, at den er  

 forpligtet til at yde refusion, men tværtimod mener, at den har krav på at få  

 den hidtil ydede refusion tilbagebetalt helt eller delvis, og B kommune gør  

 gældende, at A kommune fortsat skal yde refusion.
 Hvis de 2 kommuner hører under forskellige nævn bør sagen i en  

 sådan situation behandles i sin helhed af det sociale nævn, som først får  

 sagen  

 indbragt.
Kapitel 6 Klager, der kan behandles af Den Sociale  

 Ankestyrelse Retssikkerhedsloven Uenighed om Den Sociale Sikringsstyrelses kompetence 25.  

  

 Efter  

 retssikkerhedslovens § 62 kan uenighed om Den Sociale Sikringsstyrelses  

 kompetence indbringes for Den Sociale Ankestyrelse.
Den person, som  

 afgørelsen  

 vedrører, kommunen og Den Sociale Sikringsstyrelse kan indbringe sagen.
6.1. Sager, der har principiel eller generel betydning 26.  

  

 Ifølge  

 retssikkerhedslovens § 63 kan det sociale nævns afgørelser ikke  

 indbringes  

 for anden administrativ myndighed.
 Den Sociale Ankestyrelse kan dog optage en sag til behandling,  

 når Ankestyrelsen skønner, at sagen har principiel eller generel betydning.
 Der er ikke nogen skarp grænse mellem sager, der har principiel  

 betydning, og sager, der har generel betydning.
Efter Ankestyrelsens praksis har en sag principiel eller generel  

 betydning, hvis -  

 	  

 den omfatter  

 forhold, Ankestyrelsen ikke tidligere har taget stilling til, herunder  

 spørgsmål i forbindelse med nye regler, -  

 	  

 den vedrører  

 ændringer i retsopfattelsen udtrykt af Folketingets Ombudsmand, landsretterne  

 eller Højesteret, -  

 	  

 den rejser spørgsmål  

 om administrative forskrifters lovhjemmel, -  

 	  

 den vedrører  

 spørgsmål, hvor ændrede samfundsforhold eller ændrede holdninger i  

 befolkningen  

 skaber behov for at tage ældre praksis op til fornyet vurdering, eller den i  

 øvrigt berører et område, hvor Ankestyrelsen finder behov for at ændre  

 praksis, -  

 	  

 hvor afgørelsen  

 strider imod Ankestyrelsens offentliggjorte praksis, -  

 	  

 den har generel  

 betydning for retsanvendelsen på det pågældende område, det vil sige, at dens  

 afgørelse har betydning ikke alene for den konkrete sag, men også for andre  

 sager.
Sager af generel betydning kan fx være sager -  

 	  

 som er egnet til at  

 udstikke retningslinier for et bestemt område, -  

 	  

 som kan belyse  

 almindelig praksis, -  

 	  

 som viser betydelig  

 forskel i retsopfattelsen lokalt eller regionalt, -  

 	  

 som vedrører  

 generelle forvaltningsretlige sagsbehandlingsspørgsmål, som det er af  

 betydning  

 at få lagt normer for inden for det sociale område.
 Som eksempel på sager af principiel betydning kan nævnes SM  

 C-2-99, der drejede sig om der i servicelovens § 28 om merudgiftsydelse  

 var hjemmel til at kræve at de årlige merudgifter skulle være på mindst 3.000  

 kr. før man kunne få dem refunderet.
 Der kan også nævnes SM C-9-99, der vedrørte en fortolkning af  

 den ændrede formulering af bilbekendtgørelsens § 2, stk. 2.
 Disse sager drejer sig om fortolkning af regler, som  

 Ankestyrelsen ikke tidligere har taget stilling til.
 Som eksempel på sager af generel betydning kan nævnes SM P-4-99,  

 der vedrører praksis for tilkendelse af pension til personer med følger efter  

 whiplash (piskesmæld). Der kan endvidere henvises til SM P-11-99, om  

 førtidspension til personer betegnet som funktionelt enarmede.
 De nævnte sager var antaget fordi de var egnet til at udstikke  

 retninglinier inden for et bestemt område.
 Det er den person, som afgørelsen vedrører, kommunen eller  

 amtskommunen, der kan anmode Ankestyrelsen om at optage sagen til behandling.
 En sag kan indbringes for Ankestyrelsen både med henblik på Ankestyrelsens  

 stillingtagen til indholdet af afgørelsen (realiteten) og/eller med henblik  

 på  

 Ankestyrelsens stillingtagen til den måde sagen er behandlet på  

 (formaliteten).  

 Se dog ovenfor i kapitel 3 vedrørende klager der ikke kan behandles af  

 Ankestyrelsen.
 6.2. Særlige afgørelser om ydelser til udlændinge i  

 Danmark og til personer i udlandet, samt afgørelser om lovvalg efter  

 EF-forordning 1408/71 mv.
 27.  

  

 Efter  

 retssikkerhedslovens § 64, stk. 1, kan følgende afgørelser, der træffes  

 af  

 Den Sociale Sikringsstyrelse indbringes for Ankestyrelsen:
 1)  

 	  

 Afgørelser om hjælp  

 til udlændinge efter § 3, stk. 4, i lov om aktiv socialpolitik.
 2)  

 	  

 Afgørelser om hjælp  

 til danskere i udlandet efter § 6 i lov om aktiv socialpolitik.
 3)  

 	  

 Afgørelser om ret til  

 pension i udlandet efter § 3, stk. 4, og § 62 i lov om social  

 pension.
 4)  

 	  

 Afgørelser om,  

 hvilket lands lovgivning der skal anvendes efter reglerne i EF-forordning nr.  

 1408/71, Nordisk Konvention om Social Sikring og de tosidede aftaler om  

 social  

 sikring, som Danmark har indgået med andre lande, bortset fra afgørelser om  

 indgåelse af aftaler med et eller flere lande med henblik på fravigelse  

 heraf.
 Den person, som afgørelsen vedrører, kan klage over afgørelserne  

 efter § 64, stk. 1. Kommunen kan klage over en afgørelse efter stk. 1,  

 nr.  

 1, jf. § 64, stk. 2.
6.3. Særlige afgørelser efter serviceloven 28.  

  

 Ifølge  

 servicelovens § 145, stk. 3, afgøres uenighed mellem færøske eller  

 grønlandske sociale myndigheder og danske sociale myndigheder om deres  

 forpligtelser efter de regler, der fastsættes i henhold til lovens  

 § 145,  

 stk. 2, af Den Sociale Ankestyrelse.
Efter § 145, stk. 2, fastsætter Socialministeren efter  

 aftale med Færøernes landsstyre og Grønlands hjemmestyre regler om  

 visitation,  

 betaling og refusion samt besøgsrejser m.v., når personer på foranledning af  

 færøske eller grønlandske sociale myndigheder får ophold i Danmark og  

 modtager  

 tilbud efter serviceloven.
Tilsvarende kan der efter aftale fastsættes regler  

 for personer, der fra Danmark får ophold på Færøerne eller i Grønland på  

 foranledning af danske sociale myndigheder.
6.4. Lov om social pension 29.  

  

 Ifølge § 54,  

 stk. 2, i lov om social pension afgøres uenighed mellem færøske eller  

 grønlandske sociale myndigheder og danske sociale myndigheder om deres  

 forpligtelser efter de regler, der fastsættes i henhold til lovens § 54,  

 stk. 1, af Den Sociale Ankestyrelse.
 Efter § 54, stk. 1, fastsætter Socialministeren efter  

 aftale med henholdsvis Færøernes landsstyre og Grønlands hjemmestyre regler  

 om  

 afholdelse af udgifter til pension efter denne lov til personer, der på  

 foranledning af færøske eller grønlandske sociale myndigheder får ophold i  

 Danmark, og om afholdelse af udgifter til pension til personer, der fra  

 Danmark  

 får ophold på Færøerne eller i Grønland formidlet af danske sociale  

 myndigheder.
6.5. Lov om sikring mod følger af arbejdsskade 30.  

  

 Ifølge lovens  

 § 55, stk. 1, kan Arbejdsskadestyrelsens afgørelser efter loven påklages  

 til Den Sociale Ankestyrelse af skadelidte eller dennes efterladte,  

 forsikringsselskabet  

 i sager om ulykker  

 og skadelige påvirkninger, Arbejdsmarkedets Erhvervssygdomssikring, i sager  

 om  

 pludselige løfteskader og erhvervssygdomme, samt arbejdsgiveren for så vidt  

 angår afgørelser om anerkendelse af arbejdsskader.
 Klagereglerne i lov om forsikring mod følger af arbejdsskade er  

 nærmere beskrevet under kapitel 7.7 - 7.11.
Kapitel 7 Særlige klageregler 7.1. Lov om social pension 31.  

  

 Finansstyrelsens  

 afgørelser efter § 72 a om inddrivelse af ubetalte arbejdsgiverbidrag  

 efter de indtil 1. januar 1988 gældende regler kan indbringes for  

 finansministeren.
7.2. Dagpengeloven 32.  

  

 Ifølge § 25  

 i bekendtgørelsen om dagpenge til søfarende ved sygdom eller fødsel kan  

 Søfartsstyrelsens afgørelser om dagpenge indbringes for Den Sociale  

 Ankestyrelse, jf. § 18, stk. 4, i Socialministeriets bekendtgørelse om  

 retssikkerhed og administration på det sociale område.
7.3. Lov om aktiv socialpolitik 33.  

  

 Ifølge lovens  

 § 98 kan det sociale nævn ved behandling af klage over en kommunes  

 afgørelse efter § 38 om udbetaling af godtgørelse under aktivering alene  

 tage stilling til, om afgørelsen er i overensstemmelse med de retningslinjer,  

 som kommunen har fastsat.
7.4. Lov om social service Afgørelser om personlig hjælp, omsorg og pleje mv.
34.  

  

 Ifølge lovens  

 § 75, stk. 3, kan afgørelser om tilbud efter § 71 og § 72  

 først  

 indbringes for det sociale nævn, når 1)  

 	  

 klagen har været  

 behandlet af klagerådet, jf. § 34, stk. 1, nr. 1, i lov om retssikkerhed  

 og administration på det sociale område, og 2)  

 	  

 kommunalbestyrelsen  

 har taget stilling til klagerådets indstilling.
Ifølge lovens § 81, stk. 3, kan amtskommunens afgørelser om  

 hjælp efter § 71 og § 72 først indbringes for det sociale nævn, når 1)  

 	  

 klagen har været  

 behandlet af det amtslige brugerråd, jf. § 41, stk. 3, i lov om  

 retssikkerhed og administration på det sociale område, og 2)  

 	  

 amtsrådet har taget  

 stilling til brugerrådets indstilling.
En klage over en afgørelse efter §§ 71 og 72 skal således  

 først indbringes for klagerådet/det amtslige brugerråd, som drøfter, vurderer  

 og videresender klagen til kommunalbestyrelsen/amtsrådet.  

 Kommunalbestyrelsen/amtsrådet skal revurdere afgørelsen og orientere klageren  

 om udfaldet heraf.
Klagefristen på 4 uger, jf. § 67, stk. 1, i  

 retssikkerhedsloven, løber fra det tidspunkt, hvor klageren har fået  

 meddelelse  

 om resultatet af kommunalbestyrelsens/amtsrådets revurdering af sagen.
 Der gælder ingen klagefrist for indbringelse af  

 kommunens/amtskommunens afgørelse for klagerådet/brugerrådet.
7.5. Lov om tilbageholdelse af stofmisbrugere i  

 behandling 35.  

  

 Ifølge lovens § 8  

 skal den myndighed, der er nævnt i lovens § 2, stk. 2, efter anmodning  

 fra  

 stofmisbrugeren indbringe beslutningen om tilbageholdelse for retten efter  

 reglerne i retsplejelovens kapitel 43a.
7.6. Lov om sikring mod følger af arbejdsskade Arbejdsskadestyrelsens afgørelser 36.  

  

 Efter lovens  

 § 55, stk. 1, kan Arbejdsskadestyrelsens afgørelser påklages til Den  

 Sociale Ankestyrelse af skadelidte, dennes efterladte, forsikringsselskabet,  

 Arbejdsmarkedets Erhvervssygdomssikring samt arbejdsgiveren, jf. ovenfor,  

 pkt.  

 30.
 Arbejdsgiveren kan dog alene indbringe Arbejdsskadestyrelsens  

 afgørelse om, hvorvidt et anmeldt tilfælde er omfattet af loven, for  

 Ankestyrelsen.
 Har en offentlig arbejdsgiver efter lovens § 5, stk. 5,  

 adgang til at være selvforsikrende, har denne arbejdsgiver adgang til at  

 klage  

 i samme omfang som forsikringsselskaberne.
 Arbejdsskadestyrelsens afgørelser om brancetilhørsforhold, jf.  

 lovens § 5, stk. 6, og § 6, stk. 1, og 5, kan indbringes for  

 Ankestyrelsen af Arbejdsmarkedets Erhvervssygdomsforsikring.
7.7. Rådet for Dansk Forsikring og Pensions  

 klageadgang 37.  

  

 Rådet for Dansk  

 Forsikring og Pension har ankeadgang i sager om ulykkestilfælde, som af  

 Arbejdsskadestyrelsen  

 henføres under § 5, stk. 6, og § 47.
7.8. Finansstyrelsens afgørelser 38.  

  

 Efter lovens  

 § 57 kan Finansstyrelsens afgørelser efter lovens § 46, stk. 2-4,  

 og  

 § 47, stk. 6, indbringes for finansministeren.
7.9. Refusionskrav efter § 40 39.  

  

 Efter lovens  

 § 40 har kommunen krav på refusion fra forsikringsselskabet, hvis  

 skadelidte eller dennes efterladte har fået udbetalt ydelser efter lov om  

 social pension eller lov om aktiv socialpolitik  

 for en periode, hvor der senere tilkendes erstatning som løbende ydelse  

 for tab af erhvervsevne eller tab af forsørger.
 I de sager, hvor erstatningen betales af et forsikringsselskab,  

 retter kommunen henvendelse til forsikringsselskabet, som herefter på  

 grundlag  

 af kommunens opgørelse af refusionskravet foretager fradrag i  

 erstatningsydelsen til dækning af kommunens krav.
 Hvis den skadelidte eller de efterladte klager over kommunens  

 beregning af refusionskravet, skal klagen behandles af det sociale nævn, jf.  

 retssikkerhedslovens § 60, stk. 1.
 Hvis der rejses spørgsmål om, hvorvidt et refusionskrav er  

 omfattet af § 40 i lov om sikring mod følger af arbejdsskade eller om,  

 hvorvidt refusionsperioden er korrekt afgrænset, jf. §§ 54 og 55, må  

 spørgsmålet forelægges for Arbejdsskadestyrelsen.
 Arbejdsskadestyrelsens stillingtagen til spørgsmålet kan  

 påklages til Ankestyrelsen af skadelidte eller dennes efterladte.
7.10. Klageberettigede efter loven 40.  

  

 I lovens  

 § 55 og § 56 er det udtømmende angivet, hvem der kan klage over  

 Arbejdsskadestyrelsens afgørelser.
 Ankestyrelsen anerkender ikke andre end de udtrykkeligt angivne  

 som klageberettigede, medmindre der er særlig hjemmel i anden lovgivning til  

 at  

 anse den pågældende klager som klageberettiget.
 Kommunen eller amtskommunen kan således ikke på egne vegne klage  

 over en afgørelse om betaling af et hjælpemiddel efter lovens § 30, selv  

 om konsekvensen af Arbejdsskadestyrelsens afgørelse er, at kommunen eller  

 amtskommunen skal afholde udgiften til det pågældende hjælpemiddel.
 En ansvarlig skadevolder (som ikke er arbejdsgiveren) eller  

 skadevolderens forsikringsselskab kan heller ikke klage over  

 Arbejdsskadestyrelsens afvisning af en sag, selv om skadevolderen eller  

 forsikringsselskabet  

 på grund af bestemmelsen i lovens § 59 kan have interesse i, at Den  

 Sociale Ankestyrelse behandler sagen.
Derimod kan en myndighed, der mener sig berettiget til at få  

 udleveret oplysninger fra en arbejdsskadesag klage til Ankestyrelsen over  

 Arbejdsskadestyrelsens afslag på anmodning om udlevering af sådanne  

 oplysninger.
Dette fremgår af lovforslagets bemærkninger til  

 forvaltningslovens  

 § 31. Se herved Justitsministeriets vejledning, pkt. 191.
 Endvidere kan den, hvis personlige forhold er omtalt i en  

 arbejdsskadesag, klage til Ankestyrelsen over Arbejdsskadestyrelsens  

 afgørelse  

 efter offentlighedslovens § 4, stk. 2, om, i hvilket omfang pågældende  

 har  

 ret til at blive gjort bekendt med oplysningerne, selv om pågældende ikke er  

 part i sagen.
7.11. Arbejdsskadestyrelsens vejledende udtalelser 41.  

  

 Arbejdsskadestyrelsens  

 udtalelser efter lovens § 66 i sager, der ikke er omfattet af loven,  

 anses  

 ikke for afgørelser, men for vejledende udtalelser, som ikke kan indbringes  

 for  

 Ankestyrelsen.
Kapitel 8 Specielt om klager over afgørelser om  

 rådgivning og vejledning 42.  

  

 Rådgivning og  

 vejledning betragtes som ydelser efter den sociale lovgivning, og afgørelser  

 om  

 sådanne ydelser kan påklages efter de almindelige klageregler.
 Ankestyrelsen har som svar på en forespørgsel fra et nævn  

 udtalt, at nævnet havde kompetence til at behandle en klage over, at en  

 kommune  

 havde afslået at indhente en lægeerklæring til brug for den vejledning,  

 kommunen ydede en borger, som overvejede at søge førtidspension.
 Der henvises også til SM O-105-96 om betaling for  

 fysioterapeutisk rådgivning og vejledning til et spastisk lammet barn  

  

 ,  

  

 samt SM O-109-93 om ergoterapeutisk behandling,  

 råd og vejledning til en 5-årig dreng med svær spastisk lidelse.
 Der kan derimod ikke klages over en myndigheds tilkendegivelse i  

 en vejledende udtalelse.
 Selv om der ikke er truffet en afgørelse om rådgivning eller  

 vejledning, vil klageinstanserne dog i særlige tilfælde kunne tage stilling  

 til, om der er ydet tilstrækkelig rådgivning og vejledning.
 I SM B-1-89 pålagde Ankestyrelsen således en kommune at yde  

 børnetilskud for en periode forud for den formelle ansøgning om børnetilskud,  

 fordi kommunen ansås for at have forsømt sin vejledningspligt over for  

 barnets  

 mor med hensyn til indgivelse af ansøgning.
 Ankestyrelsen fandt i SM O-2-97, at kommunen i en periode havde  

 tilsidesat sin vejledningspligt overfor en familie med et handicappet  

 MBD-barn  

 til at give oplysning om den praktiske og økonomiske hjælp, som en  

 handicappet  

 og en handicappets familien efter loven kunne få.
Kapitel 9 Specielt om klager over aktindsigtsspørgsmål 43.  

  

 Reglerne om  

 aktindsigt findes i lov om offentlighed i forvaltningen - og for partens  

 vedkommende  

 i forvaltningsloven.
 Afgørelser i spørgsmål om aktindsigt træffes af den myndighed,  

 der i øvrigt har afgørelsen af den pågældende sag, jf. § 15, stk. 1, i  

 offentlighedsloven og § 16, stk. 1, i forvaltningsloven.
 Hvis der begæres aktindsigt efter offentlighedsloven i tilfælde,  

 hvor der ikke er eller vil blive truffet afgørelse af en  

 forvaltningsmyndighed,  

 afgøres spørgsmålet om aktindsigt af den myndighed, der har dokumentet i sin  

 besiddelse.
 Klage over helt eller delvis afslag på aktindsigt kan særskilt  

 rettes til den myndighed, som er klageinstans i forhold til afgørelsen af den  

 sag, begæringen om aktindsigt vedrører, jf. offentlighedslovens § 15,  

 stk.  

 2, og forvaltningslovens § 16, stk. 4. Der er ikke nogen klagefrist.
 Hvis den sag, hvorfra der begæres aktindsigt, vedrører et  

 spørgsmål, som ikke kan påklages, kan afgørelsen om aktindsigt heller ikke  

 påklages til de almindelige klageinstanser.
I tilfælde, hvor en kommunes eller en amtskommunes afgørelse  

 ikke kan påklages, vil den kommunale tilsynsmyndighed, jf. pkt. 84 dog kunne  

 tage stilling til, hvorvidt der foreligger en tilsidesættelse af  

 lovgivningen,  

 jf.
Justitsministeriets vejledning om offentlighedsloven, pkt. 48, og  

 vejledning om forvaltningsloven, pkt. 100.
 På de områder, hvor Ankestyrelsen kan optage principielle sager  

 til behandling, kan afgørelser om aktindsigt behandles af Ankestyrelsen,  

 uanset  

 om styrelsen efter reglerne om sager af principiel eller generel betydning  

 ville optage den underliggende sag til behandling, og uanset om der er eller  

 vil blive truffet en egentlig afgørelse af underinstansen, blot sagen efter  

 sin  

 art ville kunne behandles som klagesag.
 Ankestyrelsen har således behandlet en fars klage over et afslag  

 på aktindsigt i en sag om hans barns forhold, selv om sagen af kommunen var  

 blevet henlagt efter en nærmere undersøgelse af barnets forhold.
 Heller ikke spørgsmålet om aktindsigt skal have principiel eller  

 generel betydning for at kunne blive behandlet af Ankestyrelsen.
9.1. Arbejdsgiverens adgang til aktindsigt i  

 arbejdsskadesager 44.  

  

 Arbejdsgiveren er  

 ikke part i konkrete sager efter lov om sikring mod følger af arbejdsskade.  

 Arbejdsgiverens  

 adgang til aktindsigt er derfor begrænset til oplysninger, der alene vedrører  

 virksomhedens forhold.
Det følger af offentlighedslovens regel om  

 »egen acces«.
Hvis arbejdsgiveren benytter sin ret til at klage til  

 Ankestyrelsen, bliver han part i sagen  

 under sagens behandling i Ankestyrelsen.
Arbejdsgiveren vil således som  

 udgangspunkt have ret til aktindsigt på lige fod med andre parter, jf.  

 forvaltningslovens § 9. Der vil dog skulle foretages en konkret  

 vurdering  

 efter forvaltningslovens § 15, om der er afgørende hensyn til sikrede,  

 der  

 gør at arbejdsgiveren ikke bør have fuld aktindsigt.
Dette er retstilstanden  

 efter at reglen i § 55, stk. 1, sidste pkt. i lov om sikring mod følger  

 af  

 arbejdsskade, om at arbejdsgiveren kun havde ret til aktindsigt i oplysninger  

 der alene vedrører virksomhedens forhold, blev fjernet ved den seneste  

 lovrevision, der trådte i kraft 1. januar 1999.
Kapitel 10 Klager vedrørende andre spørgsmål om udlevering  

 af oplysninger 10.1. Afslag på anmodning om udlevering af oplysninger 45.  

  

 I  

 forvaltningslovens § 31 er der fastsat nærmere regler om, i hvilket  

 omfang  

 en forvaltningsmyndighed på begæring af en anden forvaltningsmyndighed skal  

 videregive oplysninger.
Afslår en forvaltningsmyndighed at udlevere oplysninger til en  

 anden forvaltningsmyndighed, kan afslaget indbringes for den myndighed, der  

 ville være klageinstans ved en klage over sagens realitet.
Dette fremgår af  

 bemærkningerne til forslaget om forvaltningsloven.
10.2. Klager over at oplysninger er udleveret 46.  

  

 Efter  

 Ankestyrelsens praksis kan der klages over, at en myndighed i forbindelse med  

 en sags behandling har udleveret oplysninger i strid med forvaltningslovens  

 regler.
 En sådan klage kan dog kun behandles af de almindelige  

 klageinstanser, hvis der er truffet en afgørelse efter den sociale  

 lovgivning,  

 som kan påklages.
 Hvis det gøres gældende, at der i strafferetlig forstand er sket  

 en tilsidesættelse af tavshedspligten, må klageren henvises til politiet.
Kapitel 11 Hvordan klager man 47.  

  

 Der er ingen  

 formkrav til klager på det sociale område.
Hvis en klage indgives mundtligt,  

 skal den skrives ned af den myndighed, der modtager klagen.
 Klagen skal indgives til den myndighed, der har truffet afgørelsen,  

 jf. retssikkerhedslovens § 66, stk. 1, 2. Pkt.
Kapitel 12 Klagefrist - fristbestemmelser Generelt for de sociale love 48.  

  

 Efter  

 retssikkerhedslovens § 67 skal klage til det sociale nævn og  

 Ankestyrelsen  

 ske inden 4 uger efter, at klageren har fået meddelelse om afgørelsen.
 Anmodning til Ankestyrelsen om optagelse af en sag til  

 behandling efter § 57 (om sager af principiel eller generel betydning)  

 skal ske inden for samme frist.
 Som anført ovenfor pkt. 34 gælder der ikke nogen tidsfrist  

 vedrørende indbringelse af kommunens/amtskommunens afgørelser om praktisk  

 hjælp  

 mv. for klagerådet/brugerrådet.
12.1. Lov om sikring mod følger af arbejdsskade 49.  

  

 Efter § 55,  

 stk. 3, i lov om sikring mod følger af arbejdsskade skal klage over  

 Arbejdsskadestyrelsens afgørelser indgives inden 4 uger efter, at klageren  

 har  

 modtaget afgørelsen.
For skadelidte eller efterladte, der på afgørelsens tidspunkt  

 opholder sig på Færøerne eller i det øvrige Europa uden for Danmark, er  

 fristen  

 dog 6 uger.
Opholder skadelidte eller dennes efterladte sig uden for Europa,  

 er  

 fristen 3 måneder.
 Da Grønland i geografisk henseende er beliggende uden for  

 Europa, er klagefristen 3 måneder for skadelidte eller efterladte, der  

 opholder  

 sig på Grønland på afgørelsestidspunktet.
Efter § 55 A, stk. 1, i lov om sikring mod følger af  

 arbejdsskade kan klager over afgørelser truffet af Arbejdsmarkedets  

 Erhvervssygdomssikring (AES) efter arbejdsskadesikringsloven indbringes for  

 Ankenævnet for Arbejdsmarkedets Erhvervssygdomssikring.
Ankenævnet har  

 sekretariat  

 i Ankestyrelsen.
 Klagen skal indgives inden 4 uger efter, at klageren har  

 modtaget afgørelsen.
12.2. Sager om social pension efter EØS-reglerne 50.  

  

 Fristen for klage  

 over Den Sociale Sikringsstyrelses afgørelser i sager om social pension, der  

 er  

 omfattet af EØS-reglerne, og som afsluttes med en sammenfattende meddelelse  

 (blanket E 211), regnes først fra modtagelsen af den sammenfattende  

 meddelelse.  

 Denne regel er fastsat i artikel 48 i  

 EF-forordning nr. 574/72 af 21. marts 1972 om regler til gennemførelse  

 af EF-forordning nr. 1408/71.
 Det bemærkes dog, at Den Sociale Sikringsstyrelse har indgået  

 aftale med de nordiske lande og Tyskland om ikke at anvende blanket E 211. I  

 disse tilfælde løber ankefristen fra modtagelsen af Styrelsens afgørelse og  

 ikke  

 fra modtagelsen af E 211.
 Den Sociale Sikringsstyrelses afgørelser om fordeling af  

 udenlandske pensionsefterbetalinger imellem pensionisten og dennes  

 bopælskommune kan ankes til Ankestyrelsen.
12.3. Hvordan beregnes klagefristen 51.  

  

 Klagefristen  

 begynder at løbe fra det tidspunkt, hvor meddelelsen om afgørelsen er nået  

 frem  

 til adressaten.
Hvis meddelelsen er sendt med posten til en adressat i  

 Danmark,  

 kan den i almindelighed anses for at være kommet frem dagen efter  

 afsendelsen.  

 Hvis der er almindeligt forekommende forsinkelser i postgangen, eller hvis  

 modtageren kan godtgøre, at meddelelsen først er kommet frem på et senere  

 tidspunkt end det, der måtte forventes, begynder fristen at løbe fra den dag,  

 hvor afgørelsen må anses for at være kommet frem.
 En afgørelse, der er sendt med B-post, kan først formodes at  

 være kommet frem til adressaten 4 dage efter afsendelsen.
 Klagefristen udløber på 4 ugers-dagen, det vil sige samme ugedag  

 som dagen, hvor meddelelsen er modtaget.
 Er meddelelsen fx nået frem onsdag den 1. marts 2000, udløber 4  

 ugers-fristen onsdag den 29. marts 2000 ved kontortids ophør.
 Udløber klagefristen på en lørdag, en helligdag eller på en dag,  

 hvor der er tale om en usædvanlig tidlig lukketid, forlænges klagefristen til  

 førstkommende hverdag ved kontortids ophør.
Klagen skal være kommet frem til den myndighed, den er indgivet  

 til, senest ved klagefristens udløb.
En klage, der afsendes med post den dag,  

 fristen udløber, er derfor ikke rettidig.
 Hvis en afsendt klage ikke er kommet frem til myndigheden, og  

 det ikke kan antages, at klagen er bortkommet efter modtagelse hos  

 myndigheden,  

 foreligger der således ikke en rettidig klage.
 Hvis en klage er sendt til en forkert myndighed inden for  

 klagefristen, beregnet som angivet ovenfor, anses fristen for overholdt.  

 Klagen  

 sendes omgående videre til den rette myndighed, jf. forvaltningslovens  

 § 7, stk. 2.
52. Hvis der er givet  

 en mundtlig afgørelse, løber klagefristen fra afgørelsen.
Gives der senere en  

 skriftlig afgørelse, løber klagefristen fra modtagelsen af denne, jf. pkt.  

 56.
12.4. Afbrydelse/forlængelse af klagefristen 53.  

  

 Klagefristen  

 begynder først at løbe fra det tidspunkt, hvor der er givet fyldestgørende  

 klagevejledning, det vil sige angivelse af, hvortil klagen skal indgives og  

 angivelse af klagefristen.
 En klagevejledning betragtes som fyldestgørende, selv om den  

 ikke findes i selve afgørelsen, men er vedlagt afgørelsen, når der i selve  

 afgørelsen er henvist til klagevejledningen.
 54.  

  

 Hvis en afgørelse  

 er mangelfuldt begrundet, kan dette medføre en forlængelse af klagefristen  

 (SM  

 O-76-97).
55.  

  

 Hvis en klager  

 har anmodet om aktindsigt inden klagefristens udløb, kan dette bevirke en  

 afbrydelse  

 af klagefristen.
Det er den myndighed, der har truffet afgørelsen, der  

 træffer  

 beslutning om klagefristens eventuelle afbrydelse.
Klagefristen løber i så  

 fald  

 videre fra det tidspunkt, hvor aktindsigt er meddelt parten eller afslået,  

 dog  

 med mindst 14 dage.
Underretning om, hvornår klagefristen herefter udløber,  

 skal samtidig gives til andre klageberettigede, jf. forvaltningslovens  

 § 17. Endvidere bør klageinstansen underrettes om klagefristens  

 forlængelse, hvis der klages.
 Hvis klageren har anmodet om aktindsigt inden klagefristens  

 udløb, uden at dette har medført en forlængelse af klagefristen, kan  

 klageinstansen  

 eventuelt se bort fra en overskridelse af klagefristen.
56.  

  

 Når en mundtlig  

 afgørelse efterfølgende meddeles skriftligt med klagevejledning, regnes  

 ankefristen  

 fra den skriftlige meddelelse af afgørelsen.
Dette gælder også, selv om der i  

 forbindelse med den mundtlige meddelelse er givet klagevejledning, og selv om  

 anmodningen om en skriftlig afgørelse er fremsat efter udløbet af fristen på  

 14  

 dage i forvaltningslovens § 23, stk. 1. Se herved SM O-35-94.
 57.  

  

 Hvis en  

 partsrepræsentant ved en fejl modtager meddelelse om afgørelsen senere end  

 afgørelsens adressat, regnes klagefristen først fra det tidspunkt, hvor  

 partsrepræsentanten har modtaget meddelelse om afgørelsen (Ombudsmandens  

 beretning for 1991 s. 161).
12.5. Hvem tager stilling til, om klagefristen er  

 overholdt 58.  

  

 Det er altid  

 klagemyndigheden, der afgør, om en klagefrist er overholdt, men den  

 myndighed,  

 der har truffet afgørelsen skal være opmærksom på, om klagen er rettidig.  

 Dette  

 gælder uanset om myndigheden har en genvurderingsordning.
 Mener myndigheden, at klagefristen er overskredet, sendes klagen  

 og sagens øvrige akter straks til klageinstansen med angivelse af dette.  

 Dette  

 gælder også i tilfælde, hvor myndigheden har en genvurderingsordning, jf.  

 retssikkerhedsbekendtgørelsen § 4, stk. 3.
Klageinstansen tager så stilling til, om klagefristen er  

 overskredet, og i givet fald, om der er grundlag for at se bort fra  

 overskridelsen.
Hvis klageinstansen dispenserer fra klagefristen, sendes  

 sagen  

 til genvurdering hos den myndighed, der har truffet afgørelsen.
12.6. Dispensation fra klagefristen 59.  

  

 Klageinstanserne  

 kan se bort fra klagefristens overskridelse, når der er særlig grund til det,  

 jf. retssikkerhedslovens § 67, stk. 2, og § 55, stk. 4, i lov om  

 sikring mod følger af arbejdsskade.
 Fra Ankestyrelsens praksis kan nævnes følgende afgørelser om  

 dispensation:
Tilfælde, hvor overskridelsen af klagefristen skyldes  

 klagerens egne forhold 60. Tilfælde, hvor  

 der ikke var grundlag for dispensation Afgørelse den 13. marts og anke den 8. december.
Klageren var  

 udlænding og havde søgt pension 3 dage efter at have fået permanent  

 opholdstilladelse.
Da brevene ikke bar præg af, at ansøgeren ikke var inde i  

 reglerne, og da fristoverskridelsen var lang, blev anken afvist.
61. Tilfælde, hvor  

 der var grundlag for dispensation 1)  

 	  

 Ansøgeren var  

 bortrejst på tidspunktet for afgørelsen den 12. juni.
Anken var dateret den  

 17.  

 juli og modtaget i nævnet den 20. juli.
Ansøgeren oplyste, at han havde været  

 bortrejst i perioden fra den 7. juni til den 16. juli, og sagsbehandleren i  

 kommunen bekræftede dette.
Da ansøgeren ikke var blevet bekendt med  

 afgørelsen,  

 inden klagefristens udløb, og da han havde reageret hurtigt efter  

 hjemkomsten,  

 blev der dispenseret fra fristen.
2)  

 	  

 Ankefristen udløb den  

 5. marts.
Anken var modtaget den 12. marts.
Ansøgeren var akut indlagt på  

 sygehus fra den 2. marts til den 11. marts.
Da der var tale om en akut  

 indlæggelse, og da anken blev sendt straks efter udskrivningen, blev der  

 bortset fra fristoverskridelsen.
3)  

 	  

 Fristoverskridelse på  

 11 dage.
Efter det oplyste havde klageren en psykisk lidelse på grund af  

 arbejdsskaden.
Lidelsen medførte, at han havde svært ved at træffe  

 beslutninger, og han behøvede hjælp til bearbejdning af skriftligt materiale.  

 Der blev dispenseret.
4)  

 	  

 Afgørelse den 27. oktober  

 og anke den 17. december.
Afgørelsen vedrørte en udlænding, som ikke eller  

 kun  

 dårligt forstod dansk.
Ansøgeren var ikke rask.
Under hensyn hertil og til  

 sprogvanskelighederne blev der dispenseret.
 I tilslutning til det sidstnævnte eksempel skal det bemærkes, at  

 myndighederne har en særlig forpligtelse til at yde vejledning, når der kan  

 være forståelsesmæssige problemer i forbindelse med en afgørelse.
 Der henvises i denne forbindelse også til Justitsministeriets  

 vejledning om forvaltningsloven, pkt. 32 - 37 om tolkebistand og oversættelse  

 og til Folketingets Ombudsmands beretning 1990, side 240.
 Hvis en myndighed har forsømt sin vejledningspligt, kan dette  

 bevirke dispensation.
12.7. Fristoverskridelsen skyldes klagerens hjælpers  

 forhold 62.
1)  

 	  

 I anmodningen om  

 dispensation oplyste fagforeningen, at klagen var videresendt af  

 lokalkontoret  

 til hovedkontoret, men bortkommet undervejs.
Dette blev opdaget tilfældigt  

 ved  

 en telefonsamtale.
For at bevise dette, havde forbundet efterlyst brevet hos  

 postvæsenet.
Klagen blev afvist.
2)  

 	  

 Klageren oplyste, at  

 han havde bedt en af sine venner om at tage klagebrevet med til posthuset.  

 Klageren havde senere erfaret, at vennen ikke sørgede for, at brevet blev  

 sendt  

 med det samme, men at han gik nogle dage med brevet før afsendelsen.
Klagen  

 blev afvist.
 Det kan ikke udelukkes, at hjælpers forhold efter en konkret  

 vurdering kan bevirke dispensation.
12.8. Fejl eller forsømmelser hos myndighederne kan  

 bevirke dispensation 63.  

  

 Ankefristen udløb  

 15. januar.
Anken var modtaget i nævnet den 20. januar.
Nævnet underrettede  

 ikke ansøgeren om fristoverskridelsen, og anken blev først sendt til  

 Ankestyrelsen den 1. april.
Der blev dispenseret.
12.9. Klager over afgørelser om fristspørgsmål 64.  

  

 Ifølge  

 retssikkerhedslovens § 67, stk. 2, 2. pkt. kan afgørelser om at se bort  

 fra klagefrister ikke indbringes for anden administrativ myndighed.
Det sociale nævns afvisning af en sag på grund af klagefristens  

 overskridelse er således en endelig afgørelse.
Det samme gælder nævnets  

 beslutning om at behandle klagen trods  

 klagefristens overskridelse.
12.10. Betydningen af, at en klage afvises på grund af  

 klagefristens overskridelse 65.  

  

 Hvis en klage  

 over en afgørelse i en arbejdsskadesag (hvor der er 2 parter) afvises på  

 grund  

 af klagefristens overskridelse, kan den påklagede afgørelse ikke ændres ved  

 en  

 ny administrativ afgørelse, medmindre der fremkommer nye væsentlige  

 oplysninger, der kan give Arbejdsskadestyrelsen grundlag for at ændre den  

 påklagede afgørelse, eller den påklagede afgørelse lider af en væsentlig  

 mangel  

 (fx fordi den er i strid med loven, fordi partshøring er undladt, eller fordi  

 der har foreligget inhabilitet).
66.  

  

 Hvis den klage,  

 der er afvist på grund af fristoverskridelsen, vedrører en sag, hvor der kun  

 er  

 én part, vil den myndighed, der har truffet afgørelsen, selv kunne genoptage  

 sagen, både i de situationer, der er nævnt i afsnittet ovenfor, og i  

 tilfælde,  

 hvor myndigheden bliver opmærksom på, at afgørelsen er i strid med praksis, i  

 sidste fald forudsat, at en ændring af afgørelsen vil være til fordel for  

 borgeren.
Myndigheden har dog ikke pligt til at genoptage sagen, medmindre  

 der  

 foreligger væsentlige nye oplysninger, eller afgørelsen lider af en væsentlig  

 mangel.
67.  

  

 Hvis en klage  

 over en afgørelse om en løbende ydelse afvises på grund af klagefristens  

 overskridelse,  

 kan klageren bede førsteinstansen om en ny afgørelse.
Denne må træffes på  

 grundlag af de aktuelle forhold.
Der vil ikke i en sådan situation være  

 grundlag for at tage ydelsesberegningen op med tilbagevirkende kraft,  

 medmindre  

 den påklagede afgørelse lider af en væsentlig mangel.
 68.  

  

 Retten til at få  

 genoptaget en sag kan fortabes på grund af passivitet.
Kapitel 13 Opsættende virkning 13.1. Generelt for de sociale love 69.  

  

 Efter  

 retssikkerhedslovens § 72, stk. 1, har en klage over en afgørelse ikke  

 opsættende virkning, jf. dog stk. 2 og 3.
 En myndighed har dog fortsat en vis mulighed for i en afgørelse  

 at beslutte, at en klage over afgørelsen skal have opsættende virkning.  

 Myndigheden skal senest tage stilling til spørgsmålet om opsættende virkning  

 i  

 forbindelse med den materielle afgørelse, og meddele dette samtidig med den  

 materielle afgørelse.
 Forhold, der kan tale for, at en myndighed tillægger klage over  

 en afgørelse opsættende virkning kan være, at der er en vis tvivl om  

 afgørelsen  

 og at dens iværksættelse vil have vidtrækkende konsekvenser for borgeren  

 eller  

 det offentlige, som ikke - eller kun vanskeligt - lader sig genoprette.
 Ved lov nr. 392 af 2. juni 1999 er der i retssikkerhedslovens  

 § 72, stk. 2 og 3, indsat særlige regler om opsættende virkning i  

 forbindelse med afgørelser om botilbud, jf. nærmere Socialministeriets  

 vejledning om magtanvendelse og andre indgreb i selvbestemmelsesretten for  

 voksne efter serviceloven, kap. 14.3.
13.2. Lov om sikring mod følger af arbejdsskade 70.  

  

 Efter § 55,  

 stk. 6, i lov om sikring mod følger af arbejdsskade har en klage fra  

 arbejdsgiveren, forsikringsselskabet eller Arbejdsmarkedets  

 Erhvervssygdomssikring opsættende virkning på den påklagede afgørelse.
 I de tilfælde, hvor arbejdsgiveren, forsikringsselskabet eller  

 Arbejdsmarkedets Erhvervssygdomssikring benytter adgangen til at anke  

 Arbejdsskadestyrelsens afgørelse om anerkendelse af en skade som omfattet af  

 loven, medfører dette, at en afgørelse om erstatning ikke kan træffes, men  

 anken indebærer ikke, at sagen ikke kan viderebehandles i øvrigt.  

 Arbejdsskadestyrelsen er således ikke afskåret fra at indhente oplysninger  

 til  

 brug for den eventuelle senere erstatningsfastsættelse.
Ifølge § 55, stk. 7, kan Arbejdsskadestyrelsen ikke træffe  

 afgørelse om ydelser efter loven før udløbet af ankefristen for afgørelsen af  

 anerkendelsesspørgsmålet, medmindre ganske særlige omstændigheder taler  

 derfor.  

 Disse kan eksempelvis være helbredsmæssige eller økonomiske forhold.
Det  

 forudsættes  

 dog, at Arbejdsskadestyrelsen forhandler med forsikringsselskabet, inden  

 undtagelsesbestemmelsen anvendes.
 Forsikringsselskabets anke af erstatningsfastsættelsen bevirker,  

 at selskabet kan stille udbetalingen af ydelser i bero, indtil Ankestyrelsen  

 har  

 truffet sin afgørelse.
 I de tilfælde, hvor selskabet er enigt med Arbejdsskadestyrelsen  

 i, at der skal udbetales erstatning, men mener, at erhvervsevnetabet eller  

 méngraden er sat for højt, kan selskabet udbetale den del af ydelsen, som  

 selskabet skønner rimelig.
 Skadelidtes anke af erstatningsfastsættelsen har ikke opsættende  

 virkning.
Kapitel 14 Om sagens behandling hos den myndighed, der har  

 truffet den påklagede afgørelse 14.1. Om forlængelse af klagefristen i forbindelse med  

 aktindsigt 71.  

  

 Hvis klageren  

 inden klagefristens udløb anmoder om aktindsigt, kan myndigheden bestemme, at  

 klagefristen afbrydes.
Klagefristen løber i så fald videre fra det tidspunkt,  

 hvor aktindsigt er meddelt parten eller er afslået, dog med mindst 14 dage.  

 Underretning om, hvornår klagefristen herefter udløber, skal samtidig gives  

 til  

 andre klageberettigede, der har fået skriftlig meddelelse om selve  

 afgørelsen,  

 jf. forvaltningslovens § 17. Endvidere skal klageinstansen underrettes  

 ved  

 oversendelsen af klagen.
14.2. Indgangsstempling af klagen 72.  

  

 Myndigheden skal  

 indgangsstemple klagen den dag, hvor klagen modtages.
14.3. Om pligten til at genvurdere sagen Generelt for de sociale love 73.  

  

 Kommunen,  

 amtskommunen, det sociale nævn og Den Sociale Sikringsstyrelse skal  

 genvurdere en  

 afgørelse, som der klages over.
Derfor skal en klage først indgives til den  

 myndighed, som har truffet afgørelsen.
 Dette fremgår af retssikkerhedslovens § 66, stk. 1, og  

 Socialministeriets bekendtgørelse om retssikkerhed og administration på det  

 sociale område.
 Bestemmelsen om genvurdering i § 66, stk. 1, omfatter ikke  

 de afgørelser, der træffes af børn og unge-udvalget samt det sociale nævns  

 afgørelser efter servicelovens § 109j.
I bekendtgørelsen om retssikkerhed og administration på det  

 sociale område er der i §§ 4-7 fastsat nærmere regler om  

 sagsbehandlingen  

 i forbindelse med genvurderingen.
Det følgende er i et vist omfang en  

 gengivelse af disse regler.
 Når klagen er modtaget, bør klageren hurtigst muligt underrettes  

 om, at klagen er modtaget.
 Hvis en klage ikke er indgivet inden for ankefristen, skal  

 myndigheden straks sende klagen til ankeinstansen med angivelse af, at  

 klagefristen ikke er overholdt.
 Hvis klageinstansen dispenserer fra ankefristen, skal sagen  

 sendes til genvurdering hos underinstansen.
Forvaltningslovens regler, herunder reglerne om partshøring,  

 gælder også ved sagens genvurdering.
Der henvises til forvaltningslovens  

 kapitel 5 om partshøring.
 Hvis der er grundlag for fuldt ud at give klageren medhold i  

 klagen, sendes en ny afgørelse til klageren inden 4 uger efter, at klagen er  

 modtaget, jf. § 5, stk. 1, i bekendtgørelse om retssikkerhed og  

 administration på det sociale område.
Hvis myndigheden kun delvist kan give klageren medhold, skal  

 klageren have besked herom inden 4 uger efter, at klagen er modtaget.  

 Klageren  

 får samtidig en frist på 4 uger til at meddele, om klagen fastholdes.
Hvis  

 klageren fastholder klagen, sendes denne inden 14 dage til ankeinstansen med  

 begrundelse for afgørelsen, jf. bekendtgørelsens § 5, stk. 2.
 Hvis myndigheden ikke kan færdiggøre sin genvurdering inden for  

 fristen på 4 uger på grund af, at der skal skaffes yderligere oplysninger,  

 vurderinger o.lign., skal klageren have besked herom, og om hvornår  

 genvurderingen kan forventes afsluttet, jf. bekendtgørelsens § 5, stk.  

 3.
 Hvis myndigheden vurderer, at afgørelsen ikke skal ændres,  

 sendes genvurderingen med begrundelse sammen med alle relevante sagsakter til  

 ankeinstansen inden 4 uger efter, at klagen er modtaget, jf. bekendtgørelsens  

 § 6.
74.  

  

 Hvis en klage efter  

 en konkret vurdering må anses for hastende, fx på grund af alvorlig sygdom,  

 skal myndigheden straks genvurdere sagen og give klageren meddelelse om  

 resultatet.
Hvis myndigheden vurderer, at afgørelsen ikke skal ændres, sendes  

 sagen straks til ankeinstansen, jf. bekendtgørelsens § 7, stk. 1.
 75.  

  

 Hvis klagen  

 handler om, hvorvidt et aktiveringstilbud eller en anden  

 beskæftigelsesfremmende foranstaltning efter § 13, stk. 2, i lov om  

 aktiv  

 socialpolitik er rimeligt, skal myndigheden straks genvurdere afgørelsen og  

 sende den med begrundelse for afgørelsen til formanden for nævnet, jf.  

 § 16, stk. 2, i bekendtgørelsen om retssikkerhed og administration på  

 det  

 sociale område (foreløbig formandsafgørelse).
Hensigten med bestemmelsen er at sikre en hurtig behandling.
Det  

 har ikke været hensigten med formuleringen af § 16, stk. 2, i  

 bekendtgørelsen at afskære endelig formandsafgørelse efter bekendtgørelsens  

 § 14, stk. 1, hvis betingelserne herfor er opfyldt.
 76.  

  

 Hvis en  

 afgørelse, der er truffet uden forelæggelse i et møde, antages til behandling  

 af Ankestyrelsen, skal sagen forelægges i et møde i nævnet, der kan fastholde  

 den afgørelse, der er tidligere er truffet eller træffe en ny afgørelse.
14.4. Lov om sikring mod følger af arbejdsskade 77.  

  

 Lov om sikring  

 mod følger af arbejdsskade indeholder ikke nogen bestemmelse om genvurdering  

 af  

 sagen (remonstration). På dette lovområde vil der altid være 2 parter.
Det  

 betyder, at Arbejdsskadestyrelsen ikke kan ændre sin afgørelse, selv om det  

 ved  

 modtagelsen af en klage viser sig, at afgørelsen er forkert, jf.
SM U-1-98. I  

 den situation bør Arbejdsskadestyrelsen dog ved sagens oversendelse til  

 Ankestyrelsen gøre Ankestyrelsen opmærksom på den ændrede vurdering af sagen.
14.5. Forhold, der kræver særlig underretning i  

 forbindelse med sagens fremsendelse til klageinstansen 78.  

  

 Hvis en afgørelse  

 er sendt med B-post, skal ankeinstansen altid underrettes om dette ved sagens  

 fremsendelse.
 Ankeinstansen skal også underrettes, hvis myndigheden i medfør  

 af forvaltningslovens § 17 har besluttet, at klagefristen skal afbrydes,  

 fordi en klageberettiget part har anmodet om aktindsigt - se pkt 71.
Kapitel 15 Klageinstansens behandling af sagen 15.1. Inden afgørelsen træffes 79.  

  

 Når en  

 klagemyndighed har modtaget en klage, skal det straks afgøres, om  

 klagemyndigheden er kompetent til at behandle klagen.
 Hvis dette ikke er tilfældet, skal klageren underrettes herom,  

 og klagen skal så vidt muligt sendes videre til den rigtige myndighed.
 Hvis klageren sender sin klage direkte til klageinstansen, sendes  

 klagen straks videre til den myndighed, der har truffet afgørelsen, med  

 anmodning om genvurdering (i arbejdsskadesager med anmodning om sagens  

 akter),  

 medmindre klagen er for sent indgivet, og der ikke er grundlag for at se bort  

 fra klagefristens overskridelse.
 Når klageinstansen har modtaget sagen fra den myndighed, der har  

 truffet afgørelsen, skal klageren og eventuelle andre parter underrettes.
Brevet bør indeholde angivelse af sagens journalnummer,  

 eventuelt også navnet på sagsbehandleren, samt eventuelt opfordring til  

 snarest  

 at fremkomme med eventuelle yderligere oplysninger.
Endvidere skal den, som  

 sagen vedrører, underrettes om, at der eventuelt kan blive behov for at  

 indhente  

 nærmere beskrevne typer af oplysninger, og i ansøgningssager sættes en frist  

 for eventuel indsigelse.
Endelig skal brevet indeholde oplysning om, hvor  

 lang  

 tid, der ventes at gå med sagens behandling.
Hvis den oplyste sagsbehandlingstid senere overskrides, skal  

 sagens parter underrettes om grunden hertil og om et nyt tidspunkt, hvor  

 sagen  

 kan forventes afgjort.
Se nærmere i Justitsministeriets vejledning om  

 forvaltningsloven, pkt. 205-208. Endvidere henvises til § 3, stk. 2, i  

 retssikkerhedsloven.
 Hvis der er tale om en ansøgningssag, og ansøgeren gør  

 indsigelse imod, at der indhentes yderligere oplysninger, skal pågældende  

 gøres  

 opmærksom på, at sagen vil blive afgjort på det foreliggende grundlag, og at  

 dette kan være til skade for pågældende.
15.2. Klageinstansens afgørelser 80.  

  

 Ankestyrelsens og  

 nævnenes afgørelse kan gå ud på afvisning, stadfæstelse, hjemvisning,  

 ophævelse  

 eller ændring af den afgørelse, der er klaget over, jf. retssikkerhedslovens  

 § 68, stk. 2.
 Afgørelsen vil kunne ændres til skade for klageren, da  

 klagemyndigheden ikke er bundet af parternes påstande, jf.  

 retssikkerhedslovens  

 § 68, stk. 1.
 Hvis en afgørelse ændres til skade for klageren, træffer  

 ankeinstansen samtidig beslutning om, fra hvilket tidspunkt ændringen skal  

 ske,  

 jf. retssikkerhedslovens § 72, stk. 5.
 Der kan ikke kræves tilbagebetaling af hjælp for perioder forud  

 for den ændrede afgørelse, medmindre de almindelige betingelser for  

 tilbagebetaling i lovgivningen er opfyldt.
 81.  

  

 Ankestyrelsen kan  

 ved afgørelser om støtte til køb af bil, jf. § 99, stk. 1 og 2, i lov om  

 social service, samtidig træffe afgørelse om bortfald af bevilling, opsigelse  

 af lån m.v., jf. retssikkerhedslovens § 72, stk. 6.
15.3. Foreløbige afgørelser 82.  

  

 Formanden for det  

 sociale nævn kan træffe en foreløbig afgørelse i tilfælde, hvor det skønnes,  

 at  

 der er tale om en pludseligt opstået trangssituation, hvor der kan ske en  

 væsentlig skade for klageren, hvis sagen skal afvente mødebehandlingen, jf.  

 § 16, stk. 1, i Socialministeriets bekendtgørelse om retssikkerhed og  

 administration på det sociale område.
Klage over afgørelser om rimeligheden af aktiveringstilbud eller  

 andre beskæftigelsesfremmende foranstaltninger efter § 13, stk. 2, i lov  

 om aktiv socialpolitik behandles efter reglen i bekendtgørelsens § 16,  

 stk. 1, jf. stk. 2. Hensigten med bestemmelsen er at sikre en hurtig  

 behandling  

 af disse sager.
Der er derfor intet til hinder for, at de i stedet afgøres  

 som  

 egentlige formandsafgørelser efter retssikkerhedsbekendtgørelsens § 14,  

 hvis betingelserne i § 14 er opfyldt.
 Formandens afgørelser efter § 16, stk. 1 og 2, i bekendtgørelsen  

 kan ikke indbringes for Ankestyrelsen, men skal hurtigst muligt behandles i  

 et  

 møde i nævnet, så vidt muligt inden 14 dage.
15.4. Specielt om efterprøvelse af skønsmæssige  

 afgørelser 83.  

  

 Det sociale nævn  

 og Ankestyrelsen kan kun, når der foreligger særlige omstændigheder,  

 efterprøve  

 det skøn, der indgår i en afgørelse truffet af kommunen eller amtskommunen,  

 jf.  

 retssikkerhedslovens § 69.
 Bestemmelsen i retssikkerhedslovens § 69 afløser  

 bestemmelsen i bistandslovens § 15, stk. 5, hvorefter de sociale  

 ankenævn  

 og Ankestyrelsen kun kunne tilsidesætte en kommunal skønsmæssig afgørelse  

 efter  

 bistandsloven, hvis skønnet var ulovligt eller åbenbart urimeligt.
§ 69 gælder på hele det lovområde, der er omfattet af  

 retssikkerhedsloven, og begrænsningen omfatter både kommunale og  

 amtskommunale  

 afgørelser.
Dog omfatter bestemmelsen ikke Ankestyrelsens prøvelse af  

 afgørelser truffet af børn- og ungeudvalget efter servicelovens kapitel 8.  

 Det  

 gælder desuden generelt, at prøvelsen af en skønsmæssig afgørelse bør ske  

 mere  

 intenst, jo mere indgribende en beslutning er i forhold til borgeren.
 I bemærkningerne til lovforslaget er det anført, at bestemmelsen  

 i § 69 er formuleret således, at den gældende ret videreføres, således  

 som  

 denne er fastlagt af Ankestyrelsen i forhold til bistandslovens § 15,  

 stk.  

 5, samt i domstolenes og Ombudsmandens praksis.
 Bestemmelsen indskrænker ikke klageinstansernes adgang til at  

 tilsidesætte en afgørelse på grund af fejl i forbindelse med  

 sagsbehandlingen.  

 En skønsmæssig afgørelse vil således kunne tilsidesættes, hvis fx  

 forvaltningslovens regler om partshøring ikke har været overholdt, eller hvis  

 der har foreligget inhabilitet.
Klageinstanserne kan også efterprøve, om underinstansen har  

 udøvet skønnet lovligt.
Heri indgår navnlig, om sagens faktiske  

 omstændigheder  

 er rigtige, om der eventuelt er taget hensyn til ulovlige kriterier, om  

 underinstansen har foretaget en konkret individuel afvejning af sagens  

 omstændigheder, og om lighedsgrundsætningen er fulgt.
 Fra Ankestyrelsens praksis kan nævnes SM O-44-93, hvor  

 Ankestyrelsen fastslog, at nævnet uanset prøvelsesbegrænsningen i  

 bistandslovens § 15, stk. 5, havde haft kompetence til at efterprøve  

 beslutningsgrundlaget  

 for afgørelsen, herunder om de af kommunen valgte kriterier var lovlige, og  

 om  

 alle relevante kriterier var inddraget i vurderingen.
Endvidere kan der henvises til bl.a.
SM C-17-99, der vedrører 4  

 sager om fratagelse af tidligere bevilget praktisk bistand i hjemmet  

 (hjemmehjælp) . I 2 af sagerne fandt Ankestyrelsen, at kommunen havde truffet  

 afgørelse med henvisning til interne regler, der var ulovlige, og således  

 ikke  

 havde foretaget en konkret individuel vurdering.
Begge sager blev hjemvist.
Der kan også henvises til SM O-72-95 og SM O-73-95 om  

 afgørelser, der var truffet efter interne retningslinier uden en individuel  

 vurdering.
Ankestyrelsen fandt i SM D-20-99, at kommunen ikke havde foretaget  

 en konkret individuel vurdering af sagens omstændigheder, og at kommunes skøn  

 derfor byggede på et ulovligt kriterium.
Klageinstanserne har også fortsat adgang til at tilsidesætte en  

 afgørelse hvor skønnet er åbenbart urimeligt, jf.
SM A-2-99.
 Ankestyrelsen og de sociale nævn foretager desuden en  

 selvstændig vurdering af sagkyndige skøn - fx ved behandlingen af lægelige  

 sager en selvstændig efterprøvelse af det lægelige skøn.
 Efter lovforslagets bemærkninger til retssikkerhedslovens  

 § 69 er der ikke tilsigtet en ændring i denne praksis.
Kapitel 16 16.1. Tilsynsmyndighederne 84.  

  

 Efter § 47  

 og § 61 i lov om kommunernes styrelse fører de kommunale  

 tilsynsmyndigheder -  

 dvs.  

 Indenrigsministeriet og de for hvert amt nedsatte tilsynsråd - tilsyn med, at  

 amtskommunerne og primærkommunerne overholder lovgivningen.
Tilsynet med amtskommunerne og med Frederiksberg og Københavns  

 kommuner varetages af Indenrigsministeriet, jf. § 47, stk. 1, i lov om  

 kommunernes styrelse.
Tilsynet med de i Københavns Kommune nedsatte bydelsråd  

 varetages endvidere af Indenrigsministeriet.
 Tilsynet med de øvrige primærkommuner varetages af de for hvert  

 amt nedsatte tilsynsråd, jf. § 47, stk. 2.
 Tilsynsmyndighederne kan kun gribe ind, når lovgivningen -  

 herunder offentligretlige retsgrundsætninger  

 -  

 er tilsidesat.
 Tilsynsmyndighedernes kompetence viger i det omfang, der er tale  

 om en afgørelse, som kan påklages til de almindelige klageinstanser.
 Tilsynsmyndighederne kan ikke tage stilling til, om kommunens  

 eller amtskommunens sagsbehandling er rimelig eller hensigtsmæssig, og de kan  

 heller ikke tage stilling til et udøvet skøn, hvis skønnet er udøvet inden  

 for  

 de rammer, som er fastlagt i lovgivningen.
 § 61 og § 61 c i den kommunale styrelseslov fastslår,  

 hvilke retlige reaktionsmuligheder, der kan anvendes overfor ulovligheder i  

 kommunestyret.
16.2. Socialministeriets ressorttilsyn 85.  

  

 Socialministeriet  

 har et almindeligt ulovbestemt tilsyn inden for den sociale lovgivning.
Dette  

 tilsyn viger i forhold til klagesystemet, og det betyder, at  

 Socialministeriet  

 først går ind i en sag, når der ikke er mulighed for, at den kan behandles af  

 de almindelige klageinstanser.
 Tilsynet er et legalitetstilsyn, og det betyder, at ministeriet  

 vil reagere, hvis en kommune eller en amtskommune har tilsidesat  

 lovgivningen.  

 Dette kan ske i form af en udtalelse, hvor Socialministeriet giver udtryk  

 for,  

 hvad der efter ministeriets opfattelse er gældende ret.
 Socialministeriet kan ikke i kraft af sit ressorttilsyn ændre en  

 afgørelse, men mener Socialministeriet, at der er sket noget ulovligt, kan  

 ministeriet anmode den kommunale tilsynsmyndighed om at behandle sagen.
Den Sociale Ankestyrelse, den 10. februar  

 2000 Karen Sejersdal Christensen /Kirsten Geisler Bilag 1 Love, der ikke er omfattet af  

 Socialministeriets ressortområde, men hvor der er klagemulighed til det  

 sociale nævn/Den Sociale Ankestyrelse Folkeskoleloven (lov nr. 509 af 30. Juni 1993,  

 senest bekendtgjort ved lovbekendtgørelse nr. 714 af 6. september 1999) Klage over kommunens afgørelse om søskendemoderation samt ydelse  

 af økonomisk eller pædagogisk friplads i skolefritidsordninger kan påklages  

 til  

 Det Sociale Nævn, jf. lovens § 51, stk. 3. Nævnets afgørelse kan  

 påklages  

 til Ankestyrelsen, som kan tage optage sagen til behandling hvis den har  

 principiel eller generel betydning.
Efter folkeskolelovens § 50, stk. 2  

 kan en kommune beslutte om der skal være mulighed for at få økonomisk eller  

 socialpædagogisk friplads i kommunens skolefritidsordninger.
Denne beslutning  

 kan ikke påklages.
En ansøgning der afvises med henvisning til at der i  

 kommunen generelt ikke ydes friplads, kan således ikke påklages.
Lov om integration af udlændinge i Danmark  

 (integrationslov - lov nr. 474 af 1. juli 1998, som ændret ved lov nr. 394 af  

 2.  

 juni 1999) Efter lovens § 53, stk. 2, kan kommunalbestyrelsens  

 afgørelser indbringes for det sociale nævn efter reglerne i kapitel 10 i lov  

 om  

 retssikkerhed og administration på det sociale område.
 Kommunalbestyrelsens afgørelse om udpegning af medlemmer af  

 integrationsrådet i henhold til lovens § 42, kan dog ikke indbringes for  

 anden administrativ myndighed.
 Kommunalbestyrelsens udtalelse om, hvorvidt den pågældende  

 udlænding har gennemført et tilbudt integrationsprogram kan indbringes for  

 det  

 sociale nævn efter reglerne i kapitel 10 i lov om retssikkerhed og  

 administration på det sociale område i henhold til lovens § 53, stk. 3.
Det sociale nævns afgørelser kan ikke indbringes for anden  

 administrativ myndighed.
Den Sociale Ankestyrelse kan dog efter reglerne i  

 kapitel 10 i lov om retssikkerhed og administration på det sociale område  

 optage en sag til principiel behandling, når ankestyrelsen skønner, at sagen  

 har principiel eller generel betydning.
Lov om almene boliger samt støttede private  

 andelsboliger mv. (lov nr. 374 af 22. maj 1996, lovbekendtgørelse nr. 102 af  

 17. februar 1999) Klagereglerne findes i lovens § 63, stk. 2. Det følger af,  

 at kommunalbestyrelsens og amtsrådets afgørelser om anvisning af ledige  

 boliger  

 i henhold til §§ 54, 57 og 58, kan indbringes for henholdsvis det  

 sociale  

 nævn, som den kommune, hvor boligerne er beliggende, hører under, og Den  

 Sociale Ankestyrelse. § 57 i lov om retssikkerhed og administration på  

 det  

 sociale område om, hvorvidt Ankestyrelsen kan behandle sagen, finder  

 tilsvarende anvendelse.
Det betyder at Ankestyrelsen kun kan behandle sagen  

 hvis den er af principiel eller generel betydning.
Kapitel 10 i lov om  

 retssikkerhed og administration på det sociale område finder i øvrigt  

 tilsvarende anvendelse.
Lov om boliger for ældre og personer med  

 handicap (lov nr. 378 af 10.  

 juni 1987,  

 senest bekendtgjort ved lovbekendtgørelse nr. 143 af 26. februar 1998) Klagereglerne findes i lovens § 17, stk. 7. Det følger af,  

 at kommunalbestyrelsens og amtsrådets afgørelser efter § 17, stk. 1 og  

 5,  

 kan indbringes for henholdsvis det sociale nævn, som den kommune, hvor  

 boligerne er beliggende, hører under, og Den Sociale Ankestyrelse. § 57  

 i  

 lov om retssikkerhed og administration på det sociale område om, hvorvidt  

 Ankestyrelsen  

 kan behandle sagen finder tilsvarende anvendelse.
Det betyder at  

 Ankestyrelsen  

 kun kan behandle sagen, hvis den er af principiel eller generel betydning.  

 Kapitel 10 i lov om retssikkerhed og administration på det sociale område  

 finder i øvrigt anvendelse.
Lov om en børnefamilieydelse (lov nr. 147 af  

 19. marts 1986, senest bekendtgjort ved lovbekendtgørelse nr. 701 af 6.  

 september 1999) Klagereglerne findes i lovens § 5. Det følger heraf, at  

 afgørelser om udbetaling af ydelser efter loven kan påklages efter reglerne i  

 lov om børnetilskud og andre familieydelser, og de regler der fastsættes om  

 klager efter denne lov. (Det vil sige de almindelige klageregler der er  

 beskrevet i denne vejledning). Det fremgår dog af § 5, stk. 4, at  

 afgørelse af om en person opfylder betingelsen i § 2, nr. 1 (om en  

 person  

 er fuldt skattepligtig), afgøres af den lokale told- og skatteregion.
Disse  

 afgørelser kan påklages til Told- og skattestyrelsen.
 Det følger af § 2, stk. 2, nr. 2, i  

 retssikkerhedsbekendtgørelsen, at retssikkerhedslovens kapitel 10 gælder ved  

 klage over afgørelser om sager efter lov om en børnefamilieydelse, bortset  

 fra  

 sager om skattepligt efter kildeskattelovens § 1.
Lov om individuel boligstøtte  

 (lovbekendtgørelse nr. 855 af 25. november 1999) Kommunalbestyrelsens afgørelser om boligsikring, boligydelse og  

 lån til betaling af beboerindskud, forudbetalt leje, depositum eller  

 boligandel  

 i private andelsboligforeninger efter §§ 55-57,  

 60 a  

 , 64 b, 66 og 67 kan påklages til  

 det sociale nævn.
Det følger af lovens § 73, stk. 3, at nævnets  

 afgørelse  

 ikke kan påklages til anden administrativ myndighed.
Lov om inddrivelse af underholdsbidrag (lov nr.  

 150 af 24. april 1963, senest bekendtgjort ved lovbekendtgørelse nr. 15.  

 september 1986) Afgørelser, der træffes af kommunalbestyrelsen efter loven, kan  

 indbringes for det sociale nævn, jf. lovens § 23 a, men kan ikke  

 påklages  

 videre til anden administrativ myndighed.
Kommunalbestyrelsens afgørelser om  

 udpantning og pålæg om løntilbageholdelse af løn o.lign efter lovens  

 §§ 4  

 og 5 kan ikke påklages til det sociale nævn.
 Retssikkerhedslovens regler om behandling af klage gælder ved  

 klage over afgørelser om sager efter lov om inddrivelse af underholdsbidrag,  

 jf. § 2, stk. 3, nr. 3, i bekendtgørelsen til retssikkerhedsloven.
Lov om gebyrer og morarenter vedrørende visse  

 ydelser, der opkræves eller inddrives af amtskommuner og kommuner (Lov nr.  

 939  

 af 27. december 1991, som ændret ved lov nr. 131 af 28. februar 1994, og lov  

 nr. 1093 af 29. december 1997) Det fremgår af denne lov at kommuner og amtskommuner kan  

 bestemme at der opkræves gebyr i forbindelse med rykkerbreve m.v., vedrørende  

 ikke betalte ydelser, der opkræves af kommunen eller amtskommunen.
Ifølge  

 lovens § 4, stk. 3, gælder de regler om administrativ rekurs for den  

 pågældende  

 ikke rettidigt betalte ydelse, tilsvarende for gebyrene og renterne, hvis der  

 kan ske indeholdelse eller tilbageholdelse i løn m.v. for det ikke rettidigt  

 betalte  

 beløb.
Det betyder, at en person  

 der for en rykkerskrivelse for manglende  

 betaling af fx. betaling for ophold i dagtilbud, og der i forbindelse  

 med rykkerbrevet pålægges et gebyr, vil kunne klage over pålæggelsen af dette  

 gebyr, til det sociale nævn.
Ankestyrelsen vil herefter kunne behandle sagen  

 hvis den er af principiel eller generel betydning.
Lov om orlov (lov nr. 435 af 30. juni 1993,  

 senest bekendtgjort ved lovbekendtgørelse nr. 4 af 4. januar 1999) Afgørelser truffet af kommunalbestyrelsen efter bestemmelser  

 fastsat i medfør af lovens § 15, stk. 11, (det drejer sig om  

 orlovsydelse  

 til kontanthjælpsmodtagere) kan indbringes for det sociale nævn, jf. lovens  

 § 21 a, stk. 2. Der vil herefter være mulighed for at klage over nævnets  

 afgørelse til Ankestyrelsen, som vil kunne optage sagen til behandling, hvis  

 den har principiel eller generel betydning.
Lov om repatriering (lov nr. 353 af 2. juni  

 1999) Efter lovens § 12, stk. 1, kan kommunalbestyrelsens  

 afgørelser efter loven indbringes for det sociale nævn efter reglerne i  

 kapitel  

 10 i lov om retssikkerhed og administration på det sociale område.
Efter lovens § 12, stk. 2, kan det sociale nævns afgørelser  

 ikke indbringes for anden administrativ myndighed.
Den Sociale Ankestyrelse  

 kan  

 dog efter reglerne i kapitel 10 i lov om retssikkerhed og administration på  

 det  

 sociale område optage en sag til behandling, når Ankestyrelsen skønner, at  

 sagen har principiel eller generel betydning.
Lov om erstatning for vaccinationsskader (lov  

 nr. 82 af 8. marts 1978, som ændret ved lov nr. 196 af 29. marts 1989 og lov  

 nr. 915 af 8. december 1994 ) Arbejdsskadestyrelsens afgørelser efter loven kan indbringes for  

 Ankestyrelsen, jf. lovens § 6, stk. 1. Klage til Ankestyrelsen skal  

 indgives inden 4 uger efter, at klageren har modtaget afgørelsen.
For en  

 skadelidt eller for efterladte, der på afgørelsestidspunktet opholder sig på  

 Færøerne eller i det øvrige Europa uden for Danmark, er fristen dog 6 uger.  

 Opholder de sig uden for Europa, er fristen 3 måneder, jf. lovens § 6,  

 stk. 2.
Lov om sygehusvæsenet (lov nr. 324 af 19. juni  

 1974, senest bekendtgjort ved lovbekendtgørelse nr. 687 af 16. august 1995) Ankestyrelsen kan behandle klager over amtsrådets afgørelser om,  

 på hvilke vilkår en person har ret til behandling og befordring eller  

 befordringsgodtgørelse samt klage over kommunalbestyrelsens afgørelser  

 vedrørende befordring og befordringsgodtgørelse, jf. § 9, stk. 1.
Sygesikringsloven (lov nr. 311 af 9. juni 1971  

 (senest bekendtgjort ved lovbekendtgørelse nr. 509 af 1. juli 1998) Ankestyrelsen kan behandle klager over amtsrådets afgørelser  

 vedrørende retten til sygesikringsydelser, jf. kap. 2, om kørselsgodtgørelse  

 til læger, jf. § 19, og klager over afgørelser om udbetaling af  

 kontantydelser, som er truffet af kommunalbestyrelsens på amtsrådets vegne  

 efter sygesikringslovens § 23, 2. pkt.
 Retssikkerhedslovens regler om behandling af klager gælder  

 sager, som efter sygesikringslovens § 24, stk. 4, kan indbringes for det  

 sociale nævn, dvs. afgørelser truffet af kommunalbestyrelsen, vedrørende  

 befordringsgodtgørelse (§§ 17-18), begravelseshjælp (§ 16) og visse  

 afgørelser om indplacering i sygesikringsordningen.
 Nævnets afgørelse kan ikke påklages til Ankestyrelsen.
Bilag 2 Stikordsregister Nedenstående  

 henvisninger refererer til det pågældende punkt i vejledningen A Afgørelse,  

 mundtlig, 56 Afgørelsesbegrebet,  

 6 Afvisning  

 på grund af klagefristens overskridelse, 65-68 -  

 en part, 66 -  

 løbende ydelse, 67 -  

 to parter, 65 Aktindsigt,  

 43 -  

 arbejdsgiveres ret til ved arbejdsskader, 44 -  

 klagefrist, 55, 71 Ansøgningssag,  

 indsigelse mod indhentelse af oplysninger, 79 Aktivering,  

 udbetaling af godtgørelse, 33 Aktiveringstilbud,  

 rimeligheden af, 82 Arbejdsskadestyrelsen,  

 afgørelser, 36 B B-post,  

 beregning af klagefrist, 52 Begrundelse,  

 mangelfuld og klagefrist, 54 Betaling,  

 udførelse af plejeopgaver, 17 Bistandsudøvelsen,  

 14 -  

 anbringelsessteder, 14 Brugerråd,  

 34 Bydelsråd,  

 84 D Dagpengeloven,  

 Søfartsstyrelsens afgørelser, 31 Dagplejer,  

 betaling, 19 Dagtilbud,  

 optagelse i, 19 Dispensation,  

 klagefrist, 59-64 -  

 fejl eller forsømmelser hos myndigheden, 63 -  

 fejl hos hjælper -  

 klagerens egne forhold, 60 -  

 myndigheden har forsømt sin vejledningspligt, 61 E Ekspeditionsfejl,  

 13 F Finansstyrelsen,  

 38 Finansstyrelsens  

 afgørelser, inddrivelse af ubetalte arbejdsgiverbidrag, 31 Foreløbig  

 afgørelse, trangssituation, 82 Formalitetsklage,  

 10 Formalitetskrav  

 ved modtagelse af klage, 79 Formkrav,  

 klage, 47 Fristspørgsmål,  

 klage over afgørelser, 64 G Generelle  

 serviceniveau, 12, 18 Genvurdering  

 (remonstration), 73-77 -  

 afgørelse truffet uden forelæggelse i møde -  

 aktiveringstilbud, 75 -  

 arbejdsskadeforsikringsloven, 77 -  

 generelt for de sociale love, 73 -  

 hastende klage, 74 -  

 sagsbehandlingstid ved, 73 H Handleevne,  

 manglende, 22 Høringssvar,  

 9 I Indgangsstempling  

 af klage, 72 Individuelle  

 transportmidler, befordring med, 19 Indstillinger,  

 9 K Klageberettigede,  

 22, 40 -  

 Arbejdsskadestyrelsens afgørelser, 40 -  

 på umyndiges vegne, 22 -  

 manglende handleevne, 22 -  

 nærtstående, 22 Klagefrist,  

 48-67 -  

 afbrydelse/forlængelse af, 53 -  

 aktindsigt, 55 -  

 arbejdsskadeforsikringsloven, 49 -  

 beregning, 51 -  

 dispensation, 59 -  

 forlængelse af, aktindsigt, 71 -  

 generelle bestemmelser, 48 -  

 klage over afgørelse om klagefrist, 64 -  

 partsrepræsentant, afgørelse senere end parten, 57 -  

 social pension efter EØS-reglerne, 5 -  

 stillingtagen til fristoverskridelse, 58 Klageinstans,  

 typer af afgørelser, 80 Klageråd,  

 34 Kommuner,  

 uenighed imellem, 19 M Mundtlig  

 afgørelse, 56 N Nærtstående,  

 klageberettiget, 22 O Opholdssteder  

 for børn og unge, godkendelse af, 19 Oplysninger,  

 udlevering af, 45 -  

 klage over udlevering af, 46 Opsættende  

 virkning, 69, 70 -  

 retssikkerhedsloven. 69 -  

 arbejdsskadeforsikringsloven, 70 Otte-ugers  

 vurdering, 23 P Parternes  

 påstande, 80 Pasning  

 af nære pårørende, ydelse, 17 Personalets  

 optræden, 13 Personlig  

 hjælp, omsorg og pleje mv., 34 Plejefamilier,  

 godkendelse af, 19 Plejevederlag,  

 fastsættelse af, 17 Processuelle  

 beslutninger, 7 R Realitet,  

 10 Refusion,  

 mellem kommuner, 24 Refusionskrav,  

 kommunernes ved erstatning for tab af erhvervsevne, 39 Ressorttilsyn,  

 Socialministeriets, 85 Rådet  

 for Dansk Forsikring og Pension, klageadgang, 37 Rådgivning  

 og vejledning, 42 S Sagsbehandlingstid,  

 13, 79 -  

 klage over, 13 -  

 klageinstansen, 79 Serviceniveau,  

 generelle, 12, 18 Skønsmæssige  

 afgørelser, efterprøvelse af, 83 Socialpædagogiske  

 fritidstilbud, 19 Stofmisbrugere  

 i behandling, tilbageholdelse af, 20, 35 Søfartsstyrelsens  

 afgørelser, dagpengeloven, 32 T Tilbagebetaling  

 af hjælp, 80 Tilsynsmyndighederne,  

 84 U Udlevering  

 af oplysninger, 45 Udtalelser,  

 vejledende, 8 Underretning  

 af klageinstansen, 78 Uenighed,  

 24 -  

 færøske og danske myndigheder, pensionsloven, 29 -  

 grønlandske og danske myndigheder, pensionsloven, 29 -  

 færøske og danske myndigheder, serviceloven, 28 -  

 grønlandske og danske myndigheder, serviceloven, 28 -  

 kommuner, 24 -  

 kommuner og amtskommuner, 24 Umyndige,  

 klageberettiget, 22 V Vejledende,  

 udtalelser, 8, 42 -  

 Arbejdsskadestyrelsens, 41 Bilag 3 Indholdsfortegnelse Kapitel 1  


  

 1. Indledning  

  

 2. Hvilke love omfatter vejledningen  

  

 3. Hvilke myndigheder  

  

 4. Klageinstanserne Kapitel 2  


  

 2.1. Hvilke klager behandler klageinstanserne  

  

 2.2. Afgørelsesbegrebet  

  

 2.3. Processuelle beslutninger  

  

 2.4. Vejledende udtalelser  

  

 2.5. Indstillinger og høringssvar  

  

 2.6. Hvad kan der klages over  

  

 2.7. Hovedreglen om én klagemulighed Kapitel 3  



  

 Klager, der ikke kan behandles af de  

 almindelige klageinstanser  


  

 3.1. Det generelle serviceniveau  

  

 3.2. Klager over sagsbehandlingstiden, personalets optræden, mv.  

  

 3.3. Klager over bistandsudøvelsen  

  

 3.4. Klager, der vedrører spørgsmål om betaling for udførelse af plejeopgaver Kapitel 4  



  

 Afgørelser, der på grund af særlig  

 bestemmelse i lovgivningen ikke kan indbringes  

  

 for de almindelige klageinstanser  


  

 4.1. Retssikkerhedsloven  

  

 4.2. Serviceloven  

  

 4.3. Lov om tilbageholdelse af stofmisbrugere i behandling Kapitel 5  

  

 Klager, der kan behandles af de sociale nævn  


  

 5.1. Kommunens og amtskommunens afgørelser  

  

 5.2. Hvem kan klage  

  

 5.3. 8-ugers vurderingen  

  

 5.4. Uenighed mellem kommuner og amtskommuner Kapitel 6  



  

 Klager, der kan behandles af Den Sociale  

 Ankestyrelse  


  

 Retssikkerhedsloven  

  

 Uenighed om Den Sociale Sikringsstyrelses kompetence  

  

 6.1. Sager, der har principiel eller generel betydning  

  

 6.2. Særlige afgørelser om ydelser til udlændinge i Danmark og til personer i  

  

 udlandet  

  

 6.3. Særlige afgørelser efter serviceloven  

  

 6.4. Lov om social pension  

  

 6.5. Lov om sikring mod følger af arbejdsskade Kapitel 7  



  

 Særlige klageregler  


  

 7.1. Lov om social pension  

  

 7.2. Dagpengeloven  

  

 7.3. Lov om aktiv socialpolitik  

  

 7.4. Lov om social service  

  

 Afgørelser om personlig hjælp, omsorg og pleje mv.  

  

 7.5. Lov om tilbageholdelse af stofmisbrugere i behandling  

  

 7.6. Lov om sikring mod følger af arbejdsskade  

  

 7.7. Rådet for Dansk Forsikring og Pensions klageadgang  

  

 7.8. Finansstyrelsens afgørelser  

  

 7.9. Refusionskrav efter § 40  

  

 7.10. Klageberettigede efter loven  

  

 7.11. Arbejdsskadestyrelsens vejledende udtalelser Kapitel 8  



  

 Specielt om klager over afgørelser om  

 rådgivning og vejledning Kapitel 9  



  

 Specielt om klager over  

 aktindsigtsspørgsmål  


  

 9.1. Arbejdsgiverens adgang til aktindsigt i arbejdsskadesager Kapitel 10  



  

 Klager vedrørende andre spørgsmål om  

 udlevering af oplysninger  


  

 10.1. Afslag på anmodning om udlevering af oplysninger  

  

 10.2. Klager over at oplysninger er udleveret Kapitel 11  



  

 Hvordan klager man Kapitel 12  



  

 Klagefrist - fristbestemmelser  


  

 Generelt for de sociale love  

  

 12.1. Lov om sikring mod følger af arbejdsskade  

  

 12.2. Sager om social pension efter EØS-reglerne  

  

 12.3. Hvordan beregnes klagefristen  

  

 12.4. Afbrydelse/forlængelse af klagefristen  

  

 12.5. Hvem tager stilling til, om klagefristen er overholdt  

  

 12.6. Dispensation fra klagefristen  

  

 12.7. Fristoverskridelsen skyldes klagerens hjælpers forhold  

  

 12.8. Fejl eller forsømmelser hos myndighederne kan bevirke dispensation  

  

 12.9. Klager over afgørelser om fristspørgsmål  

  

 12.10. Betydningen af, at en klage afvises på grund af klagefristens  

 overskridelse Kapitel 13  



  

 Opsættende virkning  


  

 13.1. Generelt for de sociale love  

  

 13.2. Lov om sikring mod følger af arbejdsskade Kapitel 14  



  

 Om sagens behandling hos den myndighed,  

 der har truffet den påklagede  

  

 afgørelse  


  

 14.1. Om forlængelse af klagefristen i forbindelse med aktindsigt  

  

 14.2. Indgangsstempling af klagen  

  

 14.3. Om pligten til at genvurdere sagen  

  

 Generelt for de sociale love  

  

 14.4. Lov om sikring mod følger af arbejdsskade  

  

 14.5. Forhold, der kræver særlig underretning i forbindelse med sagens  

  

 fremsendelse til klageinstansen Kapitel 15  



  

 Klageinstansens behandling af sagen  


  

 15.1. Inden afgørelsen træffes  

  

 15.2. Klageinstansens afgørelser  

  

 15.3. Foreløbige afgørelser  

  

 15.4. Specielt om efterprøvelse af skønsmæssige afgørelser Kapitel 16  


  

 16.1. Tilsynsmyndighederne  

  

 16.2. Socialministeriets ressorttilsyn.
