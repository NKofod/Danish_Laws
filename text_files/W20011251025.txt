 Kommunen havde videresendt ansøgningen til arbejdsformidlingen med  

 henvisning til en tidligere afgørelse fra Den Sociale  

 Ankestyrelse.
 Det fremgik, at Ankestyrelsen havde truffet afgørelse om, at  

 hjælp til store og dyre værktøjer og arbejdsredskaber,  

 herunder arbejdspladsindretninger efter Lov om en aktiv arbejdsmarkedspolitik  

  forudsætter, at hjælp efter anden lovgivning - herunder lov om  

 kompensation til handicappede i erhverv - ikke var tilstrækkelig til at  

 kompensere for ansøgers begrænsninger i arbejdsevnen.
 Ankenævnet fandt, at der ikke kunne bevilges hjælp til  

 anskaffelse af FM-udstyr med Mikro Link i henhold til kompensationsloven.  

 Ankenævnet lagde vægt på, at det af bemærkningerne  

 til lov om kompensation til handicappede i erhverv fremgik, at satspuljen  

 "Støtte til handicappede" fra 1996 blev benyttet til  

 "straksanskaffelser" af hjælpemidler, således at ansættelse  

 af en person med et handicap ikke kom til at bero på de kommunale  

 myndigheders stillingtagen til  anskaffelse af hjælpemidler.
 Ankenævnet lagde videre lagt vægt på, at der efter  

 bekendtgørelse om kompensation til handicappede i erhverv, kan ydes  

 tilskud fra puljen til anskaffelse af hjælpemidler, f. ex.  

 arbejdsredskaber, værktøj og mindre omfattende  

 arbejdspladsindretninger, der er nødvendige for at fastholde eller  

 indsluse personer med handicap på arbejdsmarkedet.
Ankenævnet fandt, at ansøgeren ikke havde et hastende behov  

 for FM-udstyr.
Der var heller ikke tale om, at hjælpemidlet var  

 nødvendigt for at fastholde ansøgeren på arbejdsmarkedet.  

 Han var i forvejen hjulpet af sin bevilling af personlig assistance til  

 telefonpasning og den mobiltelefon, han tidligere havde fået bevilget  

 af satspuljemidlerne.
 Nævnet tiltrådte derfor arbejdsformidlingens afslag.
Hjælp til handicappet i erhverv Vedrørende XXX, cpr. nr.
XXX Deres sag om hjælp til FM-udstyr med Mikro Link har  

 været behandlet på ankenævnets møde den 1. marts  

 2001.
Der blev truffet følgende A F G Ø R E L S E Ankenævnet finder, at der ikke kan bevilges  

 hjælp til anskaffelse af FM-udstyr med Mikro Link i henhold til lov om  

 kompensation til handicappet i erhverv § 16 og bekendtgørelse om  

 kompensation til handicappet i erhverv m.v. nr. 825 af 8. november 1999, §  

 49.
 Ankenævnet har lagt vægt på, at det af  

 bemærkningerne til lov nr. 293 af 14. maj 1998 , hvor § 16 blev indsat,  

  fremgår, at satspuljen "Støtte til handicappede" fra  

 1996 blev benyttet til "straks-  

 anskaffelser" af hjælpemidler, således at ansættelse  

 af en person med et handicap ikke kom til at bero på de kommunale  

 myndigheders stillingtagen til  anskaffelse af hjælpemidler.
 Ankenævnet har videre lagt vægt på, at der efter  

 bekendtgørelse nr. 825 af 8. november 1999 om kompensation til  

 handicappede i erhverv, § 49, kan ydes tilskud fra puljen til anskaffelse af  

 hjælpemidler, f. eks. arbejdsredskaber, værktøj og mindre  

 omfattende arbejdspladsindretninger, der er nødvendige for at  

 fastholde eller indsluse personer med handicap på arbejdsmarkedet.
 Ankenævnet har lagt vægt på, at XXX i 1997 fik bevilget  

 personlig assistance med 10 timer ugentlig samt mobiltelefon i henhold  

 satspuljemidlerne for at kompensere for hendes handicap på  

 arbejdsmarkedet.
 Ankenævnet finder herefter, at XXX  ikke har et  

 hastende behov for FM-udstyr med Mikro Link der var nødvendig  for at  

 fastholde hende på arbejdsmarkedet.
 Ankenævnet tiltræder således  

 Arbejdsformidlingen XXXs afgørelse af 8. august 2000.
På ankenævnets vegne XXX XX På de følgende sider kan De læse om det  

 faktiske grundlag og retsgrundlaget, som sagen er afgjort efter.
 Kopi til:
XXX XXX 1. Sagsforløb XXX har en dobbeltsidig hørenedsættelse og bruger  

 almindeligt høreapparat.
Hun modtager invaliditetsydelse.
Hun har et rengøringsfirma.
I den forbindelse har AF bevilget  

 personlig assistance 10 timer ugentlig til telefonpasning med henblik  

 på kundekontakt.
AF har endvidere i 1997 bevilget telefonudstyr i  

 henhold til § 16 i lov om kompensation til handicappede i erhverv  

 (satspuljen) således, at hun under arbejdet kunne kommunikere med  

 kunder.
 XXX søgte om FM-udstyr med Mikro Link ved kommunen i henhold til  

 aktivlovens § 78. XXX havde afprøvet udstyret og det ville både  

 kunne aflaste hende i arbejdssituationer og privat.
 Det fremgår, at Mikro Link koster 14.000 exl.  

 moms.
 Kommunen videresendte ansøgningen til AF, under  

 henvisning til SM A-24-00.
2. Arbejdsformidlingens afgørelse Arbejdsformidlingen gav den 8. august 2000 afslag  

 på hjælp til anskaffelse af Mikro Link.
 Arbejdsformidlingen fandt på baggrund af kendskabet til XXXs  

 arbejdsmæssige situation efter bevilling af personlig assistance m.v.  

 ikke, at der i den aktuelle situation var tale om, at XXX ikke kan fastholde  

 tilknytningen til arbejdsmarkedet uden en bevilling af Mikro Link  

 anlægget.
 Arbejdsformidlingen fandt ikke ansøgningen omfattet  

 af begrebet "hastende karakter" og dermed handicappuljen, men i  

 stedet omfattet af aktivlovens § 78.
3. Klagen til ankenævnet XXX kommune har den 6. september 2000 klaget på  

 XXX vegne.
Det er anført, at det ikke fremgår af lov om  

 kompensation til handicappede i erhverv, at bevillingen kun kan gives,  

 såfremt der er tale om et akut behov for at anskaffe  

 hjælpemidlet.
Det fremgår heller ikke af loven, at det kun er  

 hjælpemidler i mindre omfang, der kan bevilges.
4. Arbejdsformidlingens bemærkninger til  

 klagen Arbejdsformidlingen har i sit brev af 18. januar 2001 henvist til, at  

 XXX fra amternes special-  

 rådgivning for hørehæmmede og døvblevne vurderede  

 hjælpemidlet som meget relevant, men dog ikke af akut hastende  

 karakter.
XXX ville få glæde af hjælpemidlet i såvel  

 arbejdsmæssig som private sammenhænge, men havde indtil videre  

 kunnet klare sig udmærket med de øvrige redskaber, som blandt  

 andet Arbejdsformidlingen havde stillet til rådighed for hende i  

 forbindelse med hendes arbejdsfunktioner.
 Der er henvist til, at bekendtgørelsen gør  

 opmærksom på,  at der er tale om en forsøgspulje til en  

 særlig fastholdelse og indslusningsindsats overfor personer med  

 handicap og bekendtgørelsens § 49 nævner blandt andet, at det  

 kun er mindre omfattende arbejdspladsindretninger, der er nødvendige  

 for at fastholde en person med handicap på arbejdsmarkedet, der ydes  

 tilskud til.
I vejledningen (AMS s 6. kontors) til  

 bekendtgørelsen fra 1996 anføres, at Arbejdsformidlingens pulje  

 skal anvendes til hjælpemidler, der har direkte  

 arbejdsmarkedsmæssig tilknytning og hvor anskaffelsen er af hastende  

 karakter I AMS s udtalelse i brev af 25. juli 2000 fremgår at  

 Arbejdsformidlingen i et vist omfang kan indgå refusionsaftaler med  

 kommunerne om udgifter til hastende hjælpemidler, som kommunen ellers  

 ville have betalt umiddelbart.
5. Nyt efter klagen Intet.
