Fire dage senere blev patienten indlagt på en kirurgisk afdeling  

 under diagnosen akut tilstand i maven.
Han blev indlagt til observation og  

 udredning for mavesår, sår på tolvfingertarmen og  

 galdeblærebetændelse.
Efter et døgn fik man mistanke om  

 blindtarmsbetændelse eller anden infektion i maven, hvorfor man foretog  

 operation.
Ved blindtarmsstedet fandtes en 10x10 cm stor byld, desuden  

 fandtes en blindtarmsrest på ca. 5 cm.
Den øverste del af  

 blindtarmen mod tyktarmen var forsvundet ind i byldhulen, og der var ingen  

 kommunikation fra bylden til tyktarmen.
Klager i forbindelse med akutte  

 mavesmerter Patientklagenævnet fandt, at vagtlægen ikke  

 havde udvist manglende omhu og samvittighedsfuldhed ved sin behandling af  

 patienten, idet han optog en relevant sygehistorie samt foretog en  

 tilstrækkelig undersøgelse.
Diagnose og behandling var ligeledes  

 relevant ud fra undersøgelsens resultater.
Nævnet bemærkede, at der i sjældne  

 tilfælde kan være forskellige omstændigheder som  

 vanskeliggør eller helt umuliggør en rettidig diagnose.
I dette  

 tilfælde, hvor blindtarmen lå placeret bag begyndelsen af  

 tyktarmen, er almindelige kliniske undersøgelser ikke egnet til at  

 diagnosticere tilstanden, hvilket medførte, at der ikke kunne stilles  

 en endelig diagnose før under selve operationen, 5 dage efter  

 vagtlægekonsultationen.
