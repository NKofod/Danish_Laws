Ophævelse af påbud om at sikre, at arbejde og færdsel på parkeringsdæk sker sikkerhedsmæssigt fuldt forsvarligt Arbejdstilsynet var på tilsynsbesøg hos virksomheden og afgav i den forbindelse påbud om at sikre, at arbejde og færdsel på parkeringsdæk sker sikkerhedsmæssigt fuldt forsvarligt.
 Et enigt nævn fandt, at virksomheden er klageberettiget, da virksomheden har en væsentlig retlig interesse i afgørelsen.
 Et enigt nævn ophævede Arbejdstilsynets afgørelse, og lagde vægt på, at virksomheden ikke er rette modtager af påbuddet om at sikre, at arbejde og færdsel på parkeringsdæk sker sikkerhedsmæssigt fuldt forsvarligt.
 Nævnet lagde herved vægt på, at virksomheden ikke er arbejdsgiver for de beskæftigede, som arbejdede og færdedes på byggepladsens parkeringsdæk, hvor de var i risiko for at styrte ned.
 Nævnet lagde endvidere lagt vægt på, at Arbejdstilsynet i sin udtalelse bemærker, at Arbejdstilsynet under hensyn til de konkrete omstændigheder fandt det uproblematisk at behandle klagen som vedrørende virksomheden.
[Adressat udeladt] Arbejdsmiljøklagenævnet har på møde den 26. januar 2016 behandlet virksomhedens klage over Arbejdstilsynets afgørelse af 15. juli 2015 adresseret til virksomheden [navn udeladt].
 Ved denne afgørelse traf Arbejdstilsynet afgørelse om et strakspåbud til [navn udeladt] om at sikre, at arbejde og færdsel på parkeringsdæk sker sikkerhedsmæssigt fuldt forsvarligt.
Nævnet traf følgende A F G Ø R E L S E Arbejdsmiljøklagenævnet finder, at [navn udeladt] er klageberettiget i forhold til Arbejdstilsynets afgørelse af 15. juli 2015 adresseret til [navn udeladt].
 Arbejdsmiljøklagenævnet finder, at [navn udeladt] ikke er rette modtager af Arbejdstilsynets afgørelse af 15. juli 2015 med påbud til [navn udeladt] om at sikre, at arbejde og færdsel på parkeringsdæk på byggepladsen [adresse udeladt], sker sikkerhedsmæssigt fuldt forsvarligt, hvorfor afgørelsen ophæves.
B E G R U N D E L S E Om klageberettigelse Arbejdsmiljøklagenævnet finder, at [navn udeladt] er klageberettiget, da virksomheden har en væsentlig retlig interesse i afgørelsen.
 Nævnet lægger herved vægt på, at det er oplyst, at [navn udeladt] på tidspunktet for Arbejdstilsynets tilsynsbesøg havde ansatte, som færdedes på byggepladsens parkeringsdæk.
 Arbejdsmiljøklagenævnets afgørelse er truffet af et enigt nævn.
Om [navn udeladt] er rette modtager af påbuddet Arbejdsmiljøklagenævnet finder, at [navn udeladt] ikke er rette modtager af Arbejdstilsynets afgørelse af 15. juli 2015.
 Nævnet lægger herved vægt på, at [navn udeladt] ikke er rette modtager af påbuddet om at sikre, at arbejde og færdsel på parkeringsdæk sker sikkerhedsmæssigt fuldt forsvarligt.
 Nævnet har herved lagt vægt på, at [navn udeladt] ikke er arbejdsgiver for de beskæftigede, som arbejdede og færdedes på byggepladsens parkeringsdæk, hvor de var i risiko for at styrte ned.
 Nævnet har endvidere lagt vægt på, at Arbejdstilsynet i udtalelse af 27. august 2015 bemærker, at Arbejdstilsynet under hensyn til de konkrete omstændigheder fandt det uproblematisk at behandle klagen som vedrørende [navn udeladt].
 Arbejdsmiljøklagenævnets afgørelse er truffet af et enigt nævn.
R E G L E R Om Arbejdstilsynets ret til at træffe afgørelse  § 77, stk. 1, i lov om arbejdsmiljø, Jf.
Beskæftigelsesministeriets lovbekendtgørelse nr. 1072 af 7. september 2010.
Om arbejdsgivers ansvar  § 15, og § 16, i lov om arbejdsmiljø, Jf.
Beskæftigelsesministeriets lovbekendtgørelse nr. 1072 af 7. september 2010.
Om bygge- og anlægsarbejde  § 38, stk.1, og § 42, stk. 1, i lov om arbejdsmiljø, Jf.
Beskæftigelsesministeriets lovbekendtgørelse nr. 1072 af 7. september 2010.
 § 4, og § 37, stk. 1, i Arbejdstilsynets bekendtgørelse nr. 1516 af 16. december 2010 om bygge-og anlægsarbejde Reglerne kan læses på de følgende sider.
OPLYSNINGERNE I SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressesat udeladt] [Adressesat udeladt] [Adressesat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010 Almindelige pligter Arbejdsgiveren § 15. Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige.
Der henvises her særlig til 1) kapitel 5 om arbejdets udførelse, 2) kapitel 6 om indretning af arbejdsstedet, 3) kapitel 7 om tekniske hjælpemidler m.v., 4) kapitel 8 om stoffer og materialer.
 § 16. Arbejdsgiveren skal sørge for, at der føres effektivt tilsyn med, at arbejdet udføres sikkerheds- og sundhedsmæssigt forsvarligt.
Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
Arbejdsstedets indretning § 42. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.
Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Arbejdstilsynets bekendtgørelse nr. 1516 af 16. december 2010 om bygge-og anlægsarbejde Område og definitioner § 4. Forpligtelserne ifølge bekendtgørelsen påhviler arbejdsgivere, virksomhedsledere, arbejdsledere og øvrige ansatte efter arbejdsmiljølovgivningens almindelige regler, jf. lovens kapitel 4.
Sikring mod nedstyrtning og gennemstyrtning § 37. Ved arbejde og færdsel i og på bygninger og konstruktioner m.v., på arbejdsdæk, arbejdsplatforme, stilladser, adgangsveje o.l. samt i øvrigt, hvor der er risiko for nedstyrtning eller gennemstyrtning, skal der, hvor det er nødvendigt af hensyn til de beskæftigedes sikkerhed og sundhed, etableres kollektive sikkerhedsforanstaltninger, f.eks. rækværk, skærme eller net, der effektivt sikrer mod nedstyrtning eller gennemstyrtning.
Ved arbejde og færdsel på tage skal der træffes sikkerhedsforanstaltninger som angivet i § 38.
