Kendelse fra Pressenævnet i sag nr. 24/2003 [En mand  K]  

    

 har klaget til Pressenævnet  

 over et læserbrev bragt i Jyllands-Posten  

    

 den 24. januar 2003  

 , idet han  

    

 mener, at god presseskik er tilsidesat.  

    

 Der er endvidere klaget over, at bladet  

    

 har afvist at bringe klagers svar på  

 læserbrevet.
 Læserbrevet den 24. januar 2003, der bar overskriften   

  

[K]s dækningsløse påstande  

  

 , var et  

 svar på klagers læserbrev den 20. januar 2003. Læserbrevet havde følgende  

 indhold:
   

  

 Af  

  Ole  

  Andersen, cand. theol., sekretær i Ordet og Israel,  

 (adresse udeladt).
 ISRAEL-LOBBYEN er kommet til Danmark! Det afslører [K] i JP 20/1  

 med afsæt i, at 700 danskere har underskrevet en erklæring om Politikens  

 dækning af Mellemøst-konfliken.
Men inden JPs læsere bliver grebet af alt for stærk frygt for  

 amerikanske tilstande, skynder [K] sig at berolige dem.
Der er ingen grund  

 til  

 at lytte til Israel-lobbyens argumenter.
Og da slet ikke til at tage dem så  

 seriøst, at man indleder en debat på argumenter med dem.
[K] kan nemlig over for JPs måbende læsere afsløre, at over  

 halvdelen af de 700 danskere er jøder! Og den anden halvdel fordeler sig på  

 to  

 grupper, nemlig mennesker, der ikke kender de historiske omstændigheder  

 omkring Israels tilblivelse og stærkt kristne.
Som alle  

 JP-læsere vil kunne  

 forstå, er der ingen grund til at lytte til argumenter fra jøder,  

 stærkt  

 kristne o  

 g historiske analfabeter! [K]s afsløring af jøderne bygger på en undersøgelse af  

 underskrivernes efternavne.
Tag f.eks. mine gode kollegaer og  

 medunderskrivere  

  Aase  

  og  

  Per  

  Weber. [K] har fundet navnet  

  Weber i JewishGen Familiy Finder på  

 internettet og tæller dem derfor med, når han indigneret fortæller, at  

 over  

 halvdelen i pressionsgruppen er jøder.
De er ikke jøder Men jeg må skuffe [K].
Resultatet af hans imponerende  

 videnskabelige research er desværre forkert.
Hverken  

  Aase  

  eller  

  Per  

  Weber er jøder.
Men hvad nu, hvis de havde været det? Hvad nu, hvis ikke blot  

 halvdelen, men 699 ud af de 700 underskrivere havde været jøder? Ville det  

 have  

 ophævet deres krav om, at man lytter til deres argumenter? Nej! Anstændige  

 mennesker lytter til andre menneskers argumenter og forsøger at komme med  

 modargumenter.
Kun uanstændige populister som [K] diskvalificerer  

 debatmodstandere på grund af deres religion eller nationalitet.
 Mistanken lurer om hjørnet. [K] har nok slet ingen argumenter.  

 Det er derfor, han fuldstændig opgiver at skyde til bolden og i stedet  

 sparker  

 ud ikke blot efter modstandernes ben, men efter deres religiøse  

 tilhørsforhold.
 At ville diskvalificere jøder fra at deltage i debatten på grund  

 af deres religiøse tilhørsforhold har vi et godt dansk ord til at beskrive.  

 Det  

 begynder med anti-.
Men jeg tør ikke skrive det fuldt ud af frygt for, at [K] skal  

 indlede en ny videnskabelig researchrunde, der afslører, at også efternavnet  

  Andersen i virkeligheden dækker over  

 en jøde.
Det ville jo være fælt, for så ville jeg ifølge [K] være  

 diskvalificeret fra fremover at deltage i debatten i JP  Herefter anmodede klager den 27. januar 2003 om at få optaget to  

 læserbreve i bladet, hvortil bladet svarede, at klager højst kunne få bragt  

 150  

 ord.
Den 12. februar 2003 bragte bladet klagers svar på læserbrevet den 24.  

 januar 2003 i forkortet form.
Læserbrevet, der bar overskriften   

  

 Når religion og politik blandes  

  

 , var  

 sålydende:
   

  

 Af [K], cand. pharm.,  

 (adresse udeladt).
 SEKRETÆREN i den stærkt kristne organisation Ordet og Israel  

 cand.theol.  

  Ole  

  Andersen rider 24/1 ud som korsfarer  

 mod mit læserindlæg Aktiv Israel-lobby (20/1).
Sekretæren med den absolutte grundholdning forventer 100 pct.  

 sikkerhed af min analyse af Israel-lobbyen.
Det har jeg ikke foregivet.
Når  

 trossamfund som Det Mosaiske Trossamfund og stærkt kristne som f.eks.
Ordet  

 og  

 Israel er Mellemøst-politisk aktive, bl.a. ved indsamling til nye bosættere,  

 må  

 de fremover finde sig i at blive genstand for analyse og kritik lige som de  

 rent politiske partier.
 Professor dr.theol.  

  Mogens  

  Müller bruger Ordet og Israel i en kronik i  

 Politiken (11/1) som eksempel på bibelfundamentalisme.
Af kronikken fremgår det, at bibel-fundamentalisterne tror på  

 og arbejder for, at jøderne kan blive samlet på et sted som forudsætning for  

 Messias genkomst. En pointe er det så, at jøderne da skal komme til at  

 tro på  

 Jesus Kristus  vel et udtryk for en ultimativ  

 antisemitisme. Klageren har anført, at bladets kronikredaktør i perioderne fra  

 27. juli 2002 til 27. januar 2003 og fra 30. november 2002 til 27. januar  

 2003  

  trods gentagne korrektioner fra flere læsere  har vildledt  

 bladets læsere i  

 forhold til Palæstina-spørgsmålet.
Klageren har videre anført, at bladet har krænket hans  

 troværdighed, idet bladet den 24. januar 2003 har bragt et læserbrev, hvori  

 der  

 fremsættes følgende beskyldninger: Kun uanstændige populister som [K]  

  og  

 Det begynder med anti-.
Den sidste sætning vil læseren givet læse  

 som  

 antisemitisme.
Klageren har endelig anført, at han ikke med 150 ord kan  

 forsvare sig mod injurierne i læserbrevet den 24. januar 2003 og samtidig  

 dokumentere sin påstand i sit tidligere læserbrev af 20. januar 2003 Bladet har indledningsvis anført, at det tilkommer redaktøren at  

 redigere bladet og herunder afgøre, hvilke læserbreve der skal bringes og i  

 hvilken form.
Bladet må derfor afvise den del af klagen, der vedrører bladets  

 generelle håndtering af læserbreve.
Bladet har oplyst, at for debatsiderne gælder, at man hylder en  

 fri, fordomsfri og ofte barsk debat.
Derfor indrømmes bladets læsere en karsk  

 sprogbrug dog under skyldig hensyntagen til lovgivningen, presseetikken og  

 almindelig anstændighed.
Læsere, der føler sig provokeret eller gået for nær  

 af  

 et debatindlæg, får lov at svare for sig  dette gælder også klager.
 Med hensyn til bladets pålæg til klager om at begrænse sit  

 læserbrev har bladet anført, at det gælder for alle deltagere i debatten på  

 bladets debatsider, at de må indordne sig under de pladsmæssige  

 begrænsninger,  

 som redaktionen fastsætter, for at få en så bred og vedkommende debat som  

 mulig.
I sagens behandling har følgende nævnsmedlemmer deltaget: Lene  

 Pagter Kristensen, Finn Rowold, Kaare R.
Skou og Kirsten Dyregaard.
 Pressenævnet udtaler:
 Pressenævnet bemærker til klagepunktet om bladets vildledning af  

 læserne i forhold til Pælæstina-spørgsmålet, at klager ikke har den  

 nødvendige  

 retlige interesse i at klage til nævnet herover, og denne del af klagen  

 afvises  

 derfor.
 Det er nævnets opfattelse, at læserbrevsdebatten må have vide  

 rammer, og læserbreve indeholder  efter sagens natur  ofte mere  

 vurderende og  

 kommenterende bemærkninger end redaktionelle artikler.
 Nævnet finder, at de af klager fremhævede udsagn ikke er af en  

 sådan karakter, at bladet ved at bringe disse har handlet i strid med god  

 presseskik.
I overensstemmelse med det almindelige princip om redaktørens  

 ret til at redigere mediet er redaktøren berettiget til at beslutte, hvad man  

 vil bringe i bladet.
Redaktøren er herunder berettiget til at fastsætte  

 pladsmæssige begrænsninger i forhold til læserbreve.
 Nævnet finder på den baggrund ikke grundlag for at udtale kritik  

 i anledning af, at bladet har afvist klagers læserbrev i den oprindelige  

 form.
 Afsagt den 26. marts 2003.
