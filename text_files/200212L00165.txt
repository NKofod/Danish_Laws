Fremsat den 26. februar 2003 af  

 økonomi- og erhvervsministeren (Bendt Bendtsen) Forslag til Lov om midlertidig kontraktbetinget  

 driftsstøtte til bygning af visse skibstyper Lovens anvendelsesområde § 1. Der kan efter denne lov ydes støtte til nybygning  

 af selvdrevne, søgående handelsskibe, jf. stk. 2.
 Stk. 2. Støtte efter stk. 1, kan ydes til  

 nybygning af følgende skibstyper:
1)	Containerskibe, som er bygget med et enkelt gennemgående  

 dæk og udstyret med lastrum til transport af containere, (standard  

 eller ikke-standard, med eller uden køleudstyr), og hvis lastrum og  

 eventuelt en del af dæklastarealet er udstyret med containerudstyr til  

 positionering af containere.
Andre skibe med kombineret lastkapacitet til  

 containere og anden last betragtes som containerskibe, hvis  

 størstedelen af lastkapaciteten er beregnet til containere.
2)	Kemikalietankskibe, som er bygget med et enkelt gennemgående  

 dæk og udstyret med integrerede og/eller selvstændige tanke, som  

 er egnede til at transportere kemikalier i flydende form.
Kemikalietankskibe  

 er kendetegnet ved deres evne til at transportere og håndtere flere  

 produkter samtidigt samt ved forsyningen af tankene med en særlig  

 overfladebelægning (coating), der svarer til den transporterede lasts  

 art og farlighed.
 3)	Produkttankskibe med et enkelt gennemgående dæk og  

 udstyret med integrerede og/eller selvstændige tanke, som er egnede til  

 at transportere raffinerede olieprodukter i flydende form.
 4)	Gastankskibe (LNG) med et enkelt gennemgående dæk med  

 fastmonterede integrerede og/eller selvstændige tanke, som er egnede  

 til at transportere naturgas i flydende form.
 Stk. 3. Støtte til skibe efter stk. 2, nr. 4, kan  

 kun ydes efter, at Europa-Kommissionen i EF-Tidende har meddelt, at den  

 på grundlag af undersøgelser, der dækker året 2002,  

 bekræfter, at EUs skibsbygningsindustri har lidt væsentlig  

 og alvorlig skade inden for dette markedssegment på grund af unfair  

 koreansk handelspraksis.
Kontraktbetinget driftsstøtte § 2. Inden for rammerne af de på finansloven afsatte  

 bevillinger til skibsbygningsstøtte kan økonomi- og  

 erhvervsministeren efter denne lov give tilsagn om støtte på op  

 til 6 pct. af værdien af en endelig nybygningskontrakt, der er  

 indgået i perioden fra 1. januar 2003 til og med den 31. marts  

 2004.
 Stk. 2. Såfremt Europa-Kommissionen inden udgangen  

 af februar 2004 i EF-Tidende meddeler medlemslandene, at tilsagnsgivning skal  

 ophøre, kan tilsagnsgivningen derefter alene ydes til endelige  

 nybygningskontrakter, der er indgået senest én måned efter  

 meddelelsen i EF-Tidende.
 § 3. Tilsagn om støtte efter § 2 kan efter  

 ansøgning gives til nybygning af de i § 1 nævnte skibstyper,  

 såfremt ansøgeren har påvist, at der har været  

 konkurrence om kontrakten fra et koreansk skibsværft, der tilbyder en  

 lavere pris.
 § 4. Udbetaling af støtte efter § 2 er betinget af, at  

 værftet afleverer skibet senest 3 år efter datoen for  

 indgåelse af endelig kontrakt, jf. dog stk. 2.
 Stk. 2. Økonomi- og erhvervsministeren kan,  

 når det er berettiget på grund af det pågældende  

 skibsbygningsprojekts komplicerede tekniske karakter eller på grund af  

 forsinkelser som følge af uventede, betydelige og undskyldelige  

 forstyrrelser i et skibsværfts arbejdsprogram, der skyldes  

 ekstraordinære omstændigheder, som værftet ikke har kunnet  

 forudse eller kontrollere, dispensere fra 3-års fristen efter at have  

 indhentet Europa-Kommissionens godkendelse heraf.
 § 5. De i § 2 nævnte tilsagn om støtte kan  

 bevilges til værfter beliggende i Danmark forudsat, at skroget er  

 samlet i Danmark, og at mindst halvdelen af værditilvæksten  

 på skroget hidrører fra produktion i Danmark.
 Stk. 2. Den bevilgede støtte kan tidligst  

 udbetales til værftet ved værftets aflevering af skibet.
Administration § 6. Økonomi- og erhvervsministeren fastsætter  

 nærmere regler om administration af loven, herunder fordelingen af  

 tilsagn op til det i finansloven fastsatte maksimale støtteloft inden  

 for den i § 2 fastsatte tilsagnsperiode, og om kontrol med overholdelse af de  

 betingelser, hvorunder der er ydet støtte efter denne lov.
 Stk. 2. Henlægger ministeren sine beføjelser  

 efter loven til Erhvervs- og Boligstyrelsen, kan ministeren fastsætte  

 regler om klageadgangen, herunder at afgørelser truffet af Erhvervs-  

 og Boligstyrelsen ikke kan indbringes for højere administrativ  

 myndighed.
Ikrafttrædelse § 7. Økonomi- og erhvervsministeren fastsætter  

 tidspunktet for lovens ikrafttræden.
 § 8. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Baggrunden for loven EU har med forordning nr. 1177/2002 af 27. juni 2002  

 (EF-Tidende L 172/1 af 2.7 2002) vedtaget nye regler for midlertidig  

 statsstøtte til nybygning af visse typer skibe.
Forordningen  

 åbner mulighed for en midlertidig genindførelse af dele af den  

 tidligere skibsstøtteordning, der udløb med udgangen af 2000,  

 jf.
Rådets forordning nr. 1540/98 af 29. juni 1998 (EF-Tidende L 202/1  

 af 28.7 1998, dog begrænset til visse skibstyper.
 Da det ikke lykkedes Europa-Kommissionen at opnå en  

 frivillig aftale med Korea om fair og gennemsigtige konkurrencevilkår  

 på det globale skibsbygningsmarked, besluttede Rådet, som  

 modtræk mod den koreanske konkurrence, midlertidigt at  

 genindføre muligheden for statsstøtte til nybygning af skibe,  

 hvor kontrakten indgås frem til og med den 31. marts 2004.  

 Tilsagnsgivningen skal dog ophøre, hvis Europa-Kommissionen inden  

 denne dato indgår en aftale med Korea, eller hvis den sag, som EU har  

 anlagt mod Korea i World Trade Organisation (WTO), er blevet afgjort.
Regeringen lægger fortsat afgørende  

 vægt på, at den særlige støtte til skibsbygning  

 globalt set afvikles, og  har i forbindelse med forhandlingerne om den  

 midlertidige støtte med opbakning fra et enigt Folketing gjort  

 betydelige anstrengelser for at fastholde afviklingen af  

 særstøtten til skibsbygning.
Regeringen finder ikke, at  

 støtte er et egnet middel til at sikre opretholdelse af en  

 skibsbygningsindustri i Danmark.
Dette må ske på grundlag af fair  

 og gennemsigtige markedsvilkår.
Regeringen vil derfor fortsat arbejde  

 for, at der globalt set indgås aftaler om forbud mod  støtte af  

 skibsbygning og om fair og gennemsigtig konkurrence.
 Da det imidlertid nu efter vedtagelse i EU af  

 genindførelsen af den midlertidige støtte må forudses, at  

 de EU-lande, som Danmark konkurrerer med, vil benytte sig af muligheden for  

 midlertidigt at genindføre driftsstøtten, finder regeringen, at  

 der af konkurrencehensyn bør ydes støtte til den danske  

 skibsbygningsindustri.
 Lovforslaget skal give grundlaget for administrationen af  

 mulighederne i EF-forordningen gennem tilvejebringelse af hjemmel til  

 midlertidig kontraktbetinget driftsstøtte til nybygning af visse typer  

 skibe på værfter i Danmark.
a) Den globale markedssituation Europa-Kommissionen har efter indgående  

 undersøgelser af skibsbygningsmarkedet konkluderet, at den globale  

 markedssituation for skibsbygningsindustrien fortsat er præget af en  

 stor overkapacitet på nybygning af skibe og faldende  

 efterspørgsel.
Dette har medført, at der kontraheres skibe til  

 priser under omkostningerne ved skibets bygning.
Undersøgelserne har  

 endvidere påvist, at skibe produceret i Korea kontraheres op til 40 %  

 under de reelle omkostninger ved skibets bygning.
De koreanske skibsværfter konkurrerer hårdt  

 med især Japan om at blive verdens førende skibsbygningsnation.  

 Således har skibsværftsindustrien i Korea inden for de seneste 5  

 år øget produktionen med over 50 %, mens  

 skibsværftsindustrien i Japan har fastholdt  markedsandelen, dog  

 tenderende mod at miste markedsandele til Korea.
De to lande stod i 2001 for  

 henholdsvis 30 % og 32 % af den samlede verdensproduktion.
Til sammenligning  

 har et nyere skibsproducerende land   Kina   inden for de seneste 5 år  

 øget markedsandelen fra 5 % til 7 %. Danmark har i samme periode  

 fastholdt sin verdensmarkedsandel på ca. 1 %. EU har mistet  

 markedsandele især til de koreanske værfter.
Op mod 70 % af  

 verdensproduktionen er således i dag placeret i Sydøstasien,  

 hvor konkurrencen fra de koreanske værfter, som påvist af  

 Europa-Kommissionen, er baseret på unfair og uigennemsigtig  

 priskonkurrence.
 På baggrund af disse indgående  

 undersøgelser, vurderer Europa-Kommissionen, at verdens  

 skibsbygningsindustri fortsat står over for alvorlige problemer som  

 følge af den kraftige ubalance mellem udbud og efterspørgsel  

 samt den unfair og manglende gennemsigtige priskonkurrence fra især den  

 koreanske skibsbygningsindustri.
b) Rådets forordning nr. 1177/2002 af 27. juni 2002 om en  

 midlertidig defensiv ordning for skibsbygningsindustrien og Rådets  

 forordning nr. 1540/98 af 29. juni 1998 om støtte til skibsbygning EF-forordning nr. 1177/2002 af 27. juni 2002  

 fastsætter, at driftsstøtten på maksimal 6 % til visse  

 skibstyper kan bevilges frem til og med 31. marts 2004, dog først  

 når EU har iværksat WTO's tvistbilæggelsesprocedure mod  

 Korea for unfair konkurrence, hvilket er sket den 24. oktober 2002. For at  

 sikre størst mulig gennemsigtighed får Europa-Kommissionen  

 beføjelser til at føre nøje kontrol med den  

 støtte, der gives, og medlemsstaterne er underlagt stramme betingelser  

 for anmeldelse til Kommissionen.
I EF-forordning nr. 1540/98 af 29. juni 1998, der er  

 grundlaget for den driftsstøtteordning, der udløb den 31.  

 december 2000, er det også fastsat, at der frem til 31. december 2004  

 kan ydes støtte til investering, forskning og udvikling,  

 miljøforbedrende investeringer og regional investeringsstøtte  

 til bestående værfter.
Denne forordning finder fortsat  

 anvendelse.
Efter drøftelse med skibsværftsbranchen besluttede  

 regeringen i forbindelse med vedtagelsen af lov nr. 1009 af 23. december 1998  

 om kontraktbetinget driftsstøtte til skibsbygning ikke at anvende de  

 ovennævnte beskrevne støttemuligheder.
I stedet valgtes at yde  

 fuld driftsstøtte på 9 % ved nybygning af skibe til udgangen af  

 2000.
2. Lovforslagets formål og midler a) Formål På baggrund af den globale konkurrencesituation, der  

 er beskrevet under pkt. 1a, forventes det, at flere af de skibsproducerende  

 EU-lande vil genindføre statsstøtte til  

 skibsværftsindustrien, når de respektive landes interne  

 procedurer hertil er gennemført.
Det foreslås derfor at  

 indføre den midlertidige kontraktbetingede driftsstøtte til  

 bygning af visse skibstyper fra den 1. januar 2003 til og med den 31. marts  

 2004 for at hindre at dansk skibsbygningsindustri udsættes for  

 konkurrenceforvridning fra skibsbygningsindustrien hos de nærmeste  

 EU-konkurrenter.
Udgiftsniveauet i den tidligere driftsstøtteordning  

 var alene styret af ordretilgangen på de danske værfter.
Det  

 betød, at de årlige bevillinger til driftsstøtte ikke  

 på forhånd var kendte, men afhang af markedssituationen og har  

 været afhængig af ordretilgangen og produktionskapaciteten  

 på de enkelte værfter.
 Det foreslås, at der afsættes en maksimal  

 bevillingsramme for finansårene 2003 og 2004.  

 Driftsstøtteordningen vil dermed blive rammestyret, hvilket sikrer et  

 samlet maksimalt statsligt udgiftsniveau, under hensyntagen til at den  

 samlede danske støttesats højest kan udgøre 6 % af  

 skibets kontraktværdi.
Derudover skal ansøger kunne påvise  

 konkurrence om kontrakten fra Korea for at opnå støtte i det  

 konkrete tilfælde, idet driftsstøttens genindførelse har  

 sit udgangspunkt i konkurrencesituationen i forhold til Korea.
EF-forordning  

 nr. 1177/2002 er ikke tilstrækkelig detaljeret til en konkret  

 udmøntning af, hvorledes konkurrencen konkret skal påvises, og  

 Kommissionen forventes ikke umiddelbart at give en udfyldende fortolkning af  

 forordningen på dette punkt.
Udmøntningen af kravet om  

 påvisningen af konkurrence fra Korea vil således skulle ske  

 gennem praksis i de enkelte EU-lande.
For at undgå  

 konkurrenceforvridning mellem EU-landene må bevisførelsen herom  

 fastlægges i administrationsbekendtgørelsen med mulighed for  

 tilpasning, hvis praksis i de øvrige EU-lande tilsiger dette.
b) Driftsstøttens udfasning Hovedelementet i EUs skibsbygningspolitik har  

 været driftsstøtten, der blev indført som en midlertidig  

 ordning.
Gennem de sidste 25 år er støttesatsen gradvist nedsat  

 fra 28 % i 1987 til 9 % i 1992 (4,5 % for mindre skibe og ombygninger).  

 Muligheden for at yde tilsagn om støtte på op til 9 pct. af  

 kontraktprisen ophørte pr. 31.december 2000.
Efter EF-forordningen kan der ydes op til 6 %  

 støtte alene til nybygning af skibstyper, som bygges i konkurrence med  

 Korea, dvs. containerskibe samt produkt- og kemikalietankere.
Dertil kommer  

 gastankskibe (Liquid Natural Gas Tankere (LNG-tankskibe)), hvis Kommissionens  

 yderligere undersøgelser for 2002 bekræfter, at også  

 LNG-tankskibe bygges i unfair konkurrence med Korea.
Lovforslaget indeholder  

 samme begrænsning.
c) Indhold Det foreslås, at der for årene 2003 og 2004  

 afsættes en støtteramme med mulighed for at meddele tilsagn om  

 støtte på op til 6 % af værdien af en endelig  

 skibskontrakt.
Det foreslås videre, at der gives mulighed for  

 videreførselsadgang af uforbrugte midler indtil ordningens  

 udløb den 31. marts 2004. Aktstykke herom vil blive forelagt  

 Folketingets Finansudvalg.
 Det har været en forudsætning for statens  

 medvirken i ordningen, at der mellem staten og Danmarks Skibskreditfond  

 indgås en frivillig aftale om, at fonden medfinansierer støtten.  

 Statens andel af finansieringen udgør maksimalt 325 mio. kr.  

 Beløbet modsvares af uforbrugte tilsagn på den tidligere  

 driftsstøtteordning til skibsbygning.
Tilsagn om støtte gives efter  

 først-til-mølle-princippet.
Det indebærer, at der  

 meddeles tilsagn om støtte til værfter, der først  

 ansøger om støtte til nybygning af de af forordningen omfattede  

 skibstyper.
Hvis der på samme dag modtages flere  

 ansøgninger end det resterende støttebeløb kan honorere  

 med 6 %, vil støtteprocenten blive nedjusteret for samtlige  

 ansøgninger fra den dag, således at det resterende beløb  

 er opbrugt.
Herved kan støtteprocenten blive lavere end 6 %.
 Meddeler værftet annullation af kontrakter, hvortil  

 der er meddelt tilsagn om støtte, tilbageføres  

 tilsagnsbeløbet fra den annullerede kontrakt til statskassen.
Tilsagn om støtte gives som en procentdel af  

 værdien af den på ansøgningstidspunktet endelig  

 indgåede skibskontrakt.
Støtten fastsættes på datoen  

 for tilsagsgivningen i danske kroner som et endeligt maksimalt  

 støttebeløb.
Der vil således ikke være mulighed for  

 efterfølgende at yde støtte til udgifter til ekstra leverancer,  

 der aftales mellem værftet og reder efter indgåelse af den  

 endelige kontrakt på ansøgningstidspunktet.
Det skal ligeledes  

 præciseres, at såfremt en indgået skibskontrakt helt eller  

 delvis er anført i fremmed valuta, kan der på tidspunktet for  

 støttens udbetaling være sket en valutakursændring i  

 forhold til den danske krone, som enten medfører en mer- eller  

 mindreudgift for værftet set i forhold til det oprindelige  

 støttetilsagn i danske kroner.
Værftet afholder eventuelle  

 merudgifter, som følge af opskrivning af den fremmed valuta på  

 udbetalingstidspunktet, mens det oprindelige tilsagnsbeløb i danske  

 kroner reguleres ned med mindreudgiften, som følge af nedskrivning af  

 den fremmed valuta på udbetalingstidspunktet.
Der sikres dermed  

 mulighed for at styre de akkumulerede støttetilsagn i forhold til den  

 udmeldte støtteramme.
 Den endelige beslutningskompetence om tilsagn om  

 støtte vil komme til at ligge hos Erhvervs- og Boligstyrelsen efter  

 bemyndigelse, hvilket er i overensstemmelse med anbefalingerne i  

 Rigsrevisionens beretning 9/97 om støtte til dansk skibsfinansiering i  

 perioden 1986-97.
d) Frivillig aftale om privat medfinansiering Regeringen indgik den 23. oktober 2002 en aftale med alle  

 Folketingets partier om midlertidig støtte til skibsbygning som  

 følger:
"Som følge af unfair konkurrence på  

 skibsbygningsområdet har EU rejst sag ved WTO mod Korea.
I den  

 periode, hvor sagen forventes at løbe, har medlemslandene mulighed for  

 at indføre 6 pct. i støtte til nybygning af containerskibe,  

 kemikalieskibe og gastankskibe.
Det forventes, at sagen vil være  

 afsluttet inden den 31. marts 2004.
For ikke at stille dansk skibsbygningsindustri  

 dårligere end konkurrenterne er der tilslutning til, at der i perioden  

 fra 1. januar 2003 til 31. marts 2004 kan ydes støtte.
Dette  

 forudsætter imidlertid, at Danmarks Skibskreditfond er indstillet  

 på at indgå en aftale med staten om en krone til krone  

 finansiering.
Statens andel af finansieringen på i alt 325 mio. kr.  

 tilvejebringes via uforbrugte tilsagn på den tidligere  

 støtteordning.
 Der er enighed om, at ordningen er midlertidig og ikke  

 påtænkes videreført efter den 31. marts 2004.
Såfremt en aftale med Danmarks Skibskreditfond  

 falder på plads, er parterne enige om at gennemføre den  

 nødvendige lovgivning." Den 7. februar 2003 indgik regeringen og Danmarks  

 Skibskreditfond en aftale, hvorefter regeringen bl.a. får løst  

 finansieringen af støtte til skibsbygning, således at staten  

 betaler 325 mio. kr. og Danmarks Skibskreditfond betaler 250 mio. kr.  

 Forligsparterne har tiltrådt aftalen.
 Under hensyntagen til EF-forordningens fastsatte krav om  

 en maksimal støtte på 6 % til  nybygning af de omfattede  

 skibstyper præciseres, at den statslige- og private supplerende  

 støtte samlet set højst kan udgøre 6 % af  

 kontraktværdien.
Økonomiske konsekvenser for stat, amter og  

 kommuner Under de angivne forudsætninger vil lovforslaget  

 kunne indebære statslige merudgifter i 2003-2004 på op til 325  

 mio. kr.
Beløbet modsvares af bortfaldne tilsagn på den  

 tidligere værftsstøtteordning.
Aktstykke om etablerng af en  

 tilsagnsramme vil blive forelagt Folketingets Finansudvalg.
 Der forventes ikke at være nogle økonomiske  

 konsekvenser for amter og kommuner.
Administrative konsekvenser for stat, amter og  

 kommuner Administrationen af kontraktbetinget driftsstøtte  

 varetages af Økonomi- og Erhvervsministeriet, Erhvervs- og  

 Boligstyrelsen.
Lovforslaget indeholder en hjemmel til, at økonomi- og  

 erhvervsministeren fastsætter de nærmere regler for  

 administrationen af loven.
Til administrationen til afvikling af tidligere ordninger  

 var der afsat ca. 0,7 årsværk.
Administrationen af denne ordning  

 forventes foretaget inden for den eksisterende ramme.
 Der forventes ikke at være nogle administrative  

 konsekvenser for amter og kommuner.
Økonomisk og administrative konsekvenser for  

 erhvervslivet Med vedtagelsen af EFs forordning om støtte  

 til skibsbygningsindustrien er der tilstræbt en mere fair konkurrence  

 på det globale skibsbygningsmarked inden for de berørte  

 skibssegmenter.
Det forventes, at støtten vil kunne medvirke til at  

 sikre bygning af et mindre antal skibe i Danmark.
 Administrationen for erhvervslivet forudses ikke at blive  

 væsentligt ændret i forhold til den tidligere ordning, hvor den  

 administrative byrde for erhvervslivet var beskeden.
Miljømæssige konsekvenser Lovforslaget vurderes ikke at have  

 miljømæssige konsekvenser.
Administrative konsekvenser for borgerne Lovforslaget vurderes ikke at have konsekvenser for  

 borgerne.
Forholdet til EU-retten Lovforslaget skal anmeldes til Europa-Kommissionen efter  

 reglerne for statsstøtte.
Lovforslaget kan først sættes i  

 kraft, når Kommissionens godkendelse foreligger.
I loven er medtaget  

 visse bestemmelser fra Rådets forordning nr. 1177/2002 af 27. juni 2002  

 og nr. 1540/98 af 29. juni 1998. Gengivelsen af disse bestemmelser er  

 udelukkende begrundet i praktiske hensyn og berører ikke de relevante  

 forordningers umiddelbare gyldighed i Danmark.
Der henvises i øvrigt  

 til de almindelige bemærkninger.
Høring Lovforslaget har været sendt i høring hos  

 Arbejderbevægelsens Erhvervsråd, CO-industri, Danmarks  

 Rederiforening, Dansk Industri, Danmarks Skibskreditfond, Danmarks  

 Nationalbank, Finansrådet, Rederiforeningen for mindre skibe,  

 Rederiforeningen af 1895, Skibsværftsforeningen, Skibs- og  

 Bådebyggeriernes Arbejdsgiverforening, Finansministeriet,  

 Justitsministeriet, Udenrigsministeriet og Statsministeriet.
Samlet vurdering af lovforslagets  

 konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, amter og  

 kommuner Ingen Statslige merudgifter på op til 325 mio. kr. i 2003  

 2004.
Administrative konsekvenser for stat, amter og  

 kommuner Ingen Administrationen af rammestyringen i forbindelse med  

 tilsagnsgivningen efter først-til-mølle-princippet vil blive  

 mere kompliceret.
Administrationen af ordningen kan afholdes inden for  

 Erhvervs- og Boligstyrelsens bestående bemanding.
Økonomisk og administrative konsekvenser for  

 erhvervslivet Forbedret konkurrenceevne på det globale  

 skibsbygningsmarked inden for de berørte skibssegmenter Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skal anmeldes til Europa-Kommissionen efter  

 reglerne for statsstøtte og forordningerne 1177/2002 og 1540/1998 har  

 jfr.
Artikel 249 i EF-traktaten umiddelbar gyldighed.
Bemærkninger til lovforslagets  

 enkelte bestemmelser Til § 1 I lovforslagets § 1 fastsættes de former for  

 skibsbygning og skibstyper, der kan ydes støtte til.
I forhold til de  

 hidtil gældende regler om støtte til skibsbygning (lov nr. 1009  

 af 23. december 1998 om kontraktbetinget driftsstøtte til  

 skibsbygning) er der sket en væsentlig indsnævring af de  

 skibstyper, der kan ydes støtte til.
Ligeledes kan der alene ydes  

 støtte til nybygning.
Dette følger af EF-forordning nr.  

 1177/2002 af 27. juni 2002, der kun tillader støtte til de skibstyper,  

 hvor EUs skibsbygningsindustri møder unfair konkurrence fra koreanske  

 værfter.
Derimod er der i modsætning til den tidligere  

 skibsstøtteordning ingen nedre beløbsgrænse for  

 kontraktværdien som betingelse for støtte.
I lov om  

 kontraktbetinget støtte til skibsbygning er den nedre grænse i  

 overensstemmelse med EF-forordning nr. 1549/98 på 10 mio.
Euro for  

 opnåelse af den maksimale støtteprocent.
I § 1, stk. 2, nr. 1) - 4) præciseres, hvilke  

 skibstyper der kan ydes støtte til.
Definitionerne fremgår af  

 forordningen og er gengivet i lovteksten.
 Det fremgår af § 1, stk. 3, at gastankskibe, jf. §  

 1, stk. 2, nr. 4, kun kan omfattes af støtteordningen, såfremt  

 Europa-Kommissionens igangværende undersøgelse for 2002 viser,  

 at denne skibstype tillige er i unfair konkurrence med den koreanske  

 skibsbygningsindustri, og at Kommissionen, når undersøgelsen er  

 afsluttet, i EF-Tidende meddeler medlemslandene tilladelse til at  

 støtte også denne skibstype.
Til § 2 I stk. 1 fastsættes som noget nyt i  

 forhold til de tidligere støtteordninger, at støtten  

 fastsættes inden for rammerne af de på finansloven afsatte  

 bevillinger til skibsbygningsstøtte.
EF-forordningen åbner for,  

 at støtten kan ydes til kontrakter, der er indgået efter  

 Kommissionens offentliggørelse i EF-Tidende af sagsanlæg i WTO  

 mod Korea.
Dette er sket i EF-Tidende nr. 257 af den 24. oktober 2002. I  

 loven fastsættes, at der kan ydes støtte til kontrakter, der er  

 indgået fra den 1. januar 2003 til og med den 31. marts 2004.  

 Støttesatsen fastsættes til "op til 6 %", hvilket er  

 den maksimalt tilladte støttesats efter EF-forordningen.
I stk. 2 fastsættes, at tilsagnsgivningen skal  

 ophøre før den 31. marts 2004, såfremt Kommissionen i  

 EF-Tidende meddeler dette.
En sådan meddelelse kan udløses,  

 enten fordi EU har opnået en frivillig skibsbygningsaftale med Korea,  

 eller fordi EU's klagesag mod Korea i WTO er afgjort.
I så fald kan  

 tilsagnsgivning ydes til kontrakter, der er indgået op til én  

 måned efter Kommissionens meddelelse om ophør i EF-Tidende.  

 Baggrunden for denne ekstra måned er, at branchen som udgangspunkt  

 forventes at kunne opnå tilsagn indtil den 31. marts 2004. Hvis  

 perioden pludselig afkortes, gives værfterne mulighed for inden for en  

 måned at afslutte eventuelle igangværende forhandlinger om ny  

 kontrakt.
Til § 3 I § 3 fastsættes, at støtte  

 alene kan ydes, såfremt ansøger i det konkrete tilfælde  

 kan påvise konkurrence fra Korea.
Dette skyldes, at den midlertidige  

 støtte er begrundet i unfair konkurrence fra Korea.
Ordlyden i EF  

 forordningen, hvori kravet om påvisning af konkurrence fra Korea  

 fastsættes, er ikke udtømmende.
Efter ordlyden, kan  

 støtte til de omhandlede skibstyper "betragtes som forenelig med  

 fællesmarkedet, såfremt der har været konkurrence om  

 kontrakten fra et koreansk skibsværft, der tilbyder en lavere  

 pris,". Det er klart, at der skal være tale om konkurrence fra  

 Korea om den konkrete kontrakt, hvortil der søges støtte.
Der  

 siges imidlertid intet om, hvordan konkurrencen skal påvises.
Under forhandlingerne i Bruxelles om EF-forordningens  

 udformning blev der fra flere medlemslande, herunder Danmark, forgæves  

 udtrykt behov for en præcisering af teksten bl.a. på dette punkt,  

 således at der ikke opstår ulige konkurrence mellem EU-landene  

 på grund af uens administration af kravet om påvisning af  

 konkurrence.
Da Kommissionen ikke forventes at give yderligere vejledning om  

 anvendelsen af EF-forordningen på dette punkt, vil den  

 nødvendige udfyldende tolkning blive fastlagt gennem den  

 administrative praksis i de enkelte lande.
For at undgå at Danmark anlægger en praksis,  

 som ikke hurtigt kan tilpasses i tilfælde af ulige intern EU  

 konkurrence, foreslås det, at lovteksten alene stiller kravet om  

 påvisning af konkurrence om den konkrete kontrakt.
Herefter vil det i  

 den administrationsbekendtgørelse, der vil blive udstedt i  

 medfør af loven, blive præciseret, hvorledes konkurrencen fra  

 Korea konkret skal påvises.
Indholdet af  

 administrationsbekendtgørelsen vil blive fastsat efter konsultationer  

 med de berørte interesser.
Som udgangspunkt vurderes en  

 erklæring fra reder, skibsmægler, statsautoriseret revisor eller  

 advokat eller en kombinsation heraf - om konkurrence fra Korea om kontrakten  

 at være tilstrækkelig til opfyldelse af bevisbyrden.
Erhvervs- og  

 Boligstyrelsen, der administrerer driftsstøtteordningen, vil  

 følge den administrative praksis i andre EU-lande og om  

 nødvendigt tilpasse administrationsbekendtgørelsen for at  

 undgå ulige EU-konkurrence på dette punkt.
Til § 4 Som efter de tidligere regler, skal  

 aflevering af en nybygning finde sted senest 3 år efter den endelige  

 kontrakts indgåelse.
Hvis treårsleveringsfristen overskrides  

 bortfalder støtten.
Dog består der også som hidtil en  

 dispensationsmulighed for denne frist. Økonomi- og erhvervsministeren  

 kan i konkrete sager udvide treårsfristen, når dette er  

 berettiget på grund af det pågældende skibsbygningsprojekts  

 komplicerede tekniske karakter, eller på grund af forsinkelser som  

 følge af uventede, betydelige og undskyldelige forstyrrelser i et  

 skibsværfts arbejdsprogram, der skyldes ekstraordinære  

 omstændigheder, som værftet ikke har kunnet forudse eller  

 kontrollere.
En sådan dispensation skal i hvert enkelt tilfælde  

 godkendes af Europa-Kommissionen.
Til § 5 I lighed med den tidligere driftsstøtteordning  

 fastsættes i § 5, stk. 1, at støtten knyttes til et  

 skibsværfts kontrakt om nybygning af et skib, således at det er  

 værftet, der ansøger om og modtager støtte.
Af hensyn til  

 dansk erhvervsliv og beskæftigelsen på de danske værfter er  

 støtte betinget af, at skroget er samlet i Danmark, og at mindst  

 halvdelen af værditilvæksten på skroget hidrører fra  

 produktion i Danmark.
I § 5, stk. 2, præciseres, at støtte  

 tidligst kan udbetales i forbindelse med værftets aflevering af  

 skibet.
Til § 6 Lovforslagets § 6 fastsætter, at økonomi- og  

 erhvervsministeren udarbejder de nærmere regler for administration af  

 loven, herunder ansøgningsvejledning, principper for  

 fastsættelse af støttegrundlaget, retningslinier for udbetaling  

 af støtte, for kontrol af overholdelse af betingelserne for bevilling  

 og udbetaling af støtten samt for opgørelse af den danske andel  

 af en kontrakt.
 Disse regler vil blive fastlagt i en  

 administrationsbekendtgørelse.
Økonomi- og erhvervsministeren kan henlægge  

 administrationen til Erhvervs- og Boligstyrelsen, som herefter behandler og  

 træffer endelig afgørelse om ansøgninger om støtte  

 og udbetaling heraf.
Det fastlægges endvidere, at økonomi- og  

 erhvervsministeren kan afskære klage af styrelsens afgørelser.  

 Baggrunden herfor er, at afgørelser om ansøgninger om  

 støtte og udbetalinger heraf baseres på konkrete og tekniske  

 vurderinger.
Denne afskæring af klage fandtes også i lov nr. 1009  

 af 23. december 1998 om kontraktbetinget driftsstøtte til  

 skibsbygning.
Til § 7 Loven skal anmeldes til og godkendes af  

 Europa-Kommissionen efter reglerne for statsstøtte, før den kan  

 sættes i kraft. Økonomi- og erhvervsministeren kan sætte  

 loven i kraft ved bekendtgørelse snarest efter Kommissionens  

 godkendelse af loven samtidig med delegation af bemyndigelse til Erhvervs- og  

 Boligstyrelsen.
Til § 8 Støtte til erhvervslivet er for Grønland og  

 Færøerne henholdsvis hjemmestyreanliggender og  

 særanliggender.
Loven gælder derfor ikke for Grønland og  

 Færøerne.
