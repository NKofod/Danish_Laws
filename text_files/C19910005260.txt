1. Indledning 1.1. Formålet med vejledningen Denne vejledning skal oplyse om intentionerne bag Erhvervs- og  

 Selskabsstyrelsens bekendtgørelse nr. 533 af 13. juni 1990 om opstilling af  

 årsregnskab og koncernregnskab og om udarbejdelse af koncernregnskab.
Intentionerne med bekendtgørelsens bestemmelser bør belyses på samme måde,  

 som hvis bestemmelserne havde været i en lov, hvor intentionerne gives i  

 bemærkningerne til et lovforslag.
Vejledningen dækker ikke alle aspekter af  

 koncernregnskabsudarbejdelsen.
Udgangspunkt er taget i Industriministeriets selskabsretspanels  

 bemærkninger til de bestemmelser i bekendtgørelsen, der gennemfører 7.  

 EF-selskabsretsdirektiv (83/349/EØF). Bemærkningerne blev fremsat i  

 forbindelse med panelets lovudkast, som i det store hele blev lagt til grund  

 for ændringerne af årsregnskabsloven og for bekendtgørelsen.
Herudover er  

 medtaget en række forhold, der synes relevante som følge af forespørgsler i  

 tiden efter lovens vedtagelse.
1.2. Opdeling i lov og bekendtgørelse Bestemmelserne om bl.a. koncernregnskaber for virksomheder, der er  

 omfattet af årsregnskabsloven, er ændret ved lov nr. 308 af 16. maj 1990.  

 Denne lov indeholder kun få, principielle bestemmelser om udarbejdelse af  

 koncernregnskaber og den indre værdis metode (equity-metoden).
 Loven bestemmer, at industriministeren i bekendtgørelse skal fastsætte  

 nærmere regler om den indre værdis metode og om opstilling, udligning,  

 eliminering og værdiansættelse m.v. i forbindelse med konsolideringen.  

 Beføjelsen er delegeret til Erhvervs-og Selskabsstyrelsen ved § 1 i  

 bekendtgørelse nr. 146 af 16. marts 1988.
 Reglerne er foreskrevet i 7. EF-selskabsretsdirektiv, der også indeholder  

 de i bekendtgørelsen fastsatte undtagelser fra lovens bestemmelser om  

 hovedprincipperne.
 Reglerne om den indre værdis metode og om udarbejdelse af koncernregnskab  

 findes i kapitel 2 og 3 i bekendtgørelse nr. 533 af 13. juni 1990. Hjemlen  

 til at udstede disse regler findes i lovens § 40, stk. 3, § 61 og § 65, stk.  

 3.
 De fleste af lovens hidtidige regler om opstilling er i overensstemmelse  

 med lovens § 5, stk. 1, overført til bekendtgørelsens kapitel 1. Det gælder  

 også skemaerne for resultatopgørelse og balance, der er optaget i et bilag  

 til bekendtgørelsen.
1.3. Omfanget af konsolideringspligten Koncernregnskab efter årsregnskabsloven aflægges af selskaber, der er  

 moderselskaber, jf. definitionen i årsregnskabslovens § 1, stk. 2, nr. 6.  

 Bestemmelsen opregner de retlige eller faktiske situationer, der indicerer  

 koncernforhold.§ 1, stk. 3 og 4, bestemmer, hvilke stemmerettigheder m.v.,  

 der skal medtages ved beregningen.
Afgørende er bestemmende indflydelse snarere end ejerforholdene.
F. eks.  

 medregner lovens § 1, stk. 2, nr. 6, litra a, stemmerettigheder, der er  

 knyttet til kapitalandele, selvom de kun besiddes som pant.  

 Stemmerettighederne medregnes dog ikke, hvor moderselskabet kun udøver  

 stemmeretten i overensstemmelse med instrukser i sikkerhedsstillerens  

 interesse, eller hvor besiddelsen blot er et led i moderselskabets  

 lånevirksomhed og stemmeretten udøves i sikkerhedsstillerens interesse,  

 således at der ikke reelt opnås bestemmende indflydelse.
 Dattervirksomheder kan være andet end aktie- og anpartsselskaber og udgør  

 sammen med moderselskabet de såkaldte koncernvirksomheder, jf. lovens § 1,  

 stk. 2, nr. 8. Holder man de i § 2 b undtagne virksomheder ude, udgør resten  

 de konsoliderede virksomheder, d.v.s. de virksomheder, hvis regnskaber  

 sammendrages (konsolideres) i koncernregnskabet, jf. § 1, stk. 2, nr. 9.
 Lovens § 1, stk. 2, indeholder også andre definitioner, der finder  

 anvendelse på bekendtgørelsens bestemmelser.
2. Årsregnskabslovens regler for udarbejdelse af  

 koncernregnskab Koncernregnskabet aflægges efter lovens § 2, stk. 1, af moderselskabets  

 ledelse og er et vigtigt led i selskabernes informationer til  

 regnskabsbrugerne.
Koncernregnskabet aflægges i tilknytning til årsregnskabet og er sammen  

 med dette omfattet af revisors påtegning.
Forinden denne afgives, skal  

 revisor derfor være opmærksom på, at alle lovgivningens krav til  

 koncernregnskaber er opfyldt.
 7. direktiv indeholder regler for, hvordan man  

 udarbejder koncernregnskaber.
 Årsregnskabslovens kapitel 8 indeholder efter lovændringen kun overordnede  

 bestemmelser om koncernregnskaber.
Efter lovens § 57 skal koncernregnskabet vise de konsoliderede  

 virksomheders aktiver og passiver, økonomiske stilling samt deres resultat,  

 som om de var en enkelt virksomhed.
Loven har hermed fastsat den  

 grundlæggende regel for al koncernregnskabsaflæggelse.
Ordet resultat sigter  

 til resultatopgørelsen i dens helhed, d.v.s. alle dens enkelte bestanddele,  

 d.v.s. såvel indtægter som udgifter, ordinære som ekstraordinære poster  

 o.s.v.
Lovens § 58, stk. 1, fastsætter, at koncernregnskabet skal opstilles på  

 overskuelig måde i overensstemmelse med loven og regler, der er udstedt i  

 henhold til denne.
Dette er udmøntet i bekendtgørelsens § 10, stk. 1, der  

 implementerer 7. direktivs art. 17.
Koncernregnskabet er i princippet undergivet samme regler som  

 årsregnskabet for et enkelt selskab.
Dette fremgår for de almindelige reglers  

 vedkommende allerede af ordlyden af bestemmelser, der findes udenfor lovens  

 kapitel 8, og som indeholder regler, der også gælder for koncernregnskaber.
 Lovens § 58, stk. 2, beskriver i hovedtræk fremgangsmåden ved udarbejdelse  

 af koncernregnskaber (konsolidering). Fremgangsmåden består i, at ensartede  

 poster i resultatopgørelser og balancer sammenlægges post for post.  

 Sammenlægningen skal omfatte samtlige poster.
Efter lovens § 58, stk. 3, skal der foretages udligning af kapitalandele.  

 Bekendtgørelsens § 14, stk. 1, uddyber dette og suppleres af § 17, stk. 1.  

 Desuden skal der foretages eliminering af koncernvirksomhedernes indbyrdes  

 tilgodehavender og gæld, indtægter og udgifter samt gevinst og tab.
Se her  

 bekendtgørelsens § 15.
Lovens § 59, stk. 1, bestemmer, at værdiansættelse i koncernregnskabet  

 skal ske efter ensartede metoder.
Bekendtgørelsens § 16 uddyber dette.
 I koncernregnskabet skal moderselskabets og de konsoliderede  

 dattervirksomheders kapitalandele i associerede virksomheder med visse  

 undtagelser værdiansættes til indre værdi, jf. lovens § 59, stk. 2, der  

 suppleres af bekendtgørelsens § 18, stk. 1. Reglerne om den indre værdis  

 metode i bekendtgørelsens § 9 finder også anvendelse her.
 Lovens § 60 åbner mulighed for at konsolidere de konsoliderede  

 virksomheders andel i en fælles ledet virksomhed efter pro rata metoden.
En sådan fælles ledet virksomhed (joint venture) kan være en associeret  

 virksomhed.
Vælger en deltager at pro rata-konsolidere sin andel efter § 60,  

 træder § 60 i stedet for § 59, stk. 2, om den indre værdis metode.  

 Bekendtgørelsens § 19, 1. pkt., uddyber dette.
3. Opstilling af årsregnskab og koncernregnskab Bestemmelserne i bekendtgørelsens kapitel 1 og bilaget hertil er overført  

 fra lovens kapitel 1-4. Nedenfor er vist en oversigt over de overførte  

 bestemmelser. ÅRL § 6 til bekg. § 2, stk. 1-3 - § 7 - - § 3 - § 9 - - § 4 - § 10 - - Bilag A - § 11 - - - B - § 12 - - - C - § 13 - - - D - § 14 - - - E - § 15 - - - F - § 17 - - § 6 - § 18, stk. 3 - - § 2, stk. 4, nr. 1 og 2 - § 19, stk. 2-4 - - § 5 - § 20, stk. 1, 2. pkt. - - § 2, stk. 4, nr. 3 - § 23 - - § 7 - § 24, stk. 2 - - § 2, stk. 4, nr. 4 - § 25, stk. 1 delvist - - § 8 Der er foretaget de af overførslen nødvendiggjorte redaktionelle  

 ændringer, ligesom bekendtgørelsens § 6, nr. 1 (anlægsoversigten) er ændret  

 for at tydeliggøre, at der er tale om anskaffelses-/kostpris uden  

 værdireguleringer.
Bestemmelsernes materielle indhold er ikke ændret udover, hvad der er  

 nødvendigt som følge af 7. direktiv.
Disse ændringer findes i det  

 væsentligste i bilaget (skema A-F, tidl. lovens §§ 10-15) og er konsekvenser  

 af ændringer i definitioner m.v. »Tilknyttede virksomheder« er her  

 et nyt begreb.
Der er indført en post »Reserve for nettoopskrivning  

 efter indre værdis metode« i skemaerne for balancen.
4. Indre værdis metode i årsregnskabet Bekendtgørelsens kapitel 2 (§ 9) supplerer lovens § 40.
 7. direktivs art. 45 ændrer 4. direktivs art. 59.  

 Dette giver større sammenhæng mellem reglerne om beregning af indre værdi til  

 brug for et moderselskab, der ønsker at bruge denne metode i sit årsregnskab,  

 og reglerne om udarbejdelse af det koncernregnskab, som moderselskabet skal  

 udarbejde (konsolidering m.v.).
Den hidtidige bestemmelse i lovens § 40 angik kun dattervirksomheder.  

 Efter art. 59, stk. 1, kan medlemsstaterne tillade eller foreskrive, at  

 kapitalandele i associerede virksomheder værdiansættes efter den indre værdis  

 metode.
Denne metode skal bruges i koncernregnskabet, jf. 7. direktivs art.  

 33, lovens § 59, stk. 2, og bekendtgørelsens § 18. Det er derfor naturligt,  

 at moderselskabet i sit eget årsregnskab kan bruge samme metode.
Derved er  

 der bedre mulighed for overensstemmelse mellem resultat og egenkapital i  

 moderselskabets eget årsregnskab og i koncernregnskabet.
 Kapitalandele i virksomheder, der i medfør af i lovens § 2 b, stk. 1, ikke  

 medtages i konsolideringen, værdiansættes efter de almindelige regler i  

 kapitel 5.
4.1. Bekendtgørelsens § 9, stk. 1 Et selskab, der vælger at bruge den indre værdis metode for  

 dattervirksomheder, skal anvende denne metode for alle dattervirksomheder.  

 Selskabet skal ligeledes anvende metoden for samtlige associerede  

 virksomheder, hvis det ønsker at benytte metoden for sådanne virksomheder,  

 jf. bemærkningerne til lovforslaget.
Har værdiansættelse til indre værdi kun uvæsentlig betydning, kan  

 moderselskabet undlade at benytte værdiansættelse efter indre værdi for så  

 vidt angår sådanne virksomheder.
Kan de oplysninger, som er nødvendige for at  

 beregne den indre værdi slet ikke skaffes, må der sættes et spørgsmålstegn  

 ved informationsnytten af at anvende den indre værdi. § 9, stk. 1, undtager  

 derfor på samme måde som ved konsolidering sådanne dattervirksomheder fra den  

 gruppe af dattervirksomheder, der skal behandles ved anvendelse af den indre  

 værdis metode.
Kapitalandele i dattervirksomheder og i associerede virksomheder er  

 principielt anlægsaktiver.
Skulle et moderselskab foruden sin faste  

 investering besidde kapitalandele i dattervirksomheder eller associerede  

 virksomheder som omsætningsaktiver, gælder her de almindelige regler i lovens  

 kapitel 5 om værdiansættelse af omsætningsaktiver (§§ 31-34).
4.2. Bekendtgørelsens § 9, stk. 2 Værdiansættelsen af kapitalandele efter den indre værdis metode sker efter  

 reglerne for koncernregnskaber.
Dette fremgår af henvisningerne til § 15,  

 stk. 1, nr. 3, § 15, stk. 2 og 3, § 16 og § 17.
 Disse regler går blandt andet ud på, at værdiansættelsen for alle  

 virksomheder sker efter ensartede metoder og i overensstemmelse med lovens §§  

 26-39.
 Gevinster og tab ved dispositioner mellem selskabet og dattervirksomheder,  

 der optages efter den indre værdis metode, skal ligesom i koncernregnskabet  

 elimineres fuldt ud.
 Henvisningen til bekendtgørelsens § 11, stk. 2, indebærer, at den  

 vanskelighed, der opstår, hvor selskaberne har forskudte regnskabsår, skal  

 løses på samme måde i moderselskabets årsregnskab og i koncernregnskabet.
4.3. Bekendtgørelsens § 9, stk. 3 Kravet om særskilt oplysning i tilknytning til kapitalandelene i balancen  

 forudsætter, at såvel positive som negative forskelsbeløb (goodwill  

 henholdsvis badwill) her skal oplyses i tilknytning til posten for  

 kapitalandelene og f.eks. ikke under immaterielle anlægsaktiver, som det  

 ellers er bestemt for koncernregnskabet.
Beløbet skal oplyses i noterne, hvis  

 det ikke vises i balancen, eventuelt indenfor linien.
4.4. Bekendtgørelsens § 9, stk. 4 I resultatopgørelsen opføres summen af de andele af årsresultaterne -  

 positive eller negative - i dattervirksomhederne og de associerede  

 virksomheder, som forholdsmæssigt falder på kapitalandelene.
Årsresultaterne i dattervirksomhederne og de associerede virksomheder kan  

 omfatte - positive eller negative - ekstraordinære poster.
Direktivets regel  

 om den indre værdis metode indeholder ikke krav om, at der i moderselskabets  

 resultatopgørelse sker en opdeling af posten eller specifikation i en note.  

 Hverken direktivet, loven eller bekendtgørelsen hindrer dog, at selskabet i  

 sit årsregnskab undlader at vise beløbet under en finansiel post og i stedet  

 opdeler virksomhedernes resultat i f.eks. ordinært resultat og resultatet af  

 ekstraordinære poster.
4.5. Bekendtgørelsens § 9, stk. 5 I moderselskabets balance ændres den regnskabsmæssige værdi af  

 kapitalandelene med et beløb svarende til andelen i årsresultaterne, som er  

 opført i resultatopgørelsen, jf. stk. 4. Udbytter til moderselskabet kan  

 figurere i dettes balance i aktiverne som tilgodehavender.
Sådanne udbytter  

 fragår i værdien af kapitalandelene.
Der skal desuden tages hensyn til  

 bevægelser i dattervirksomhedernes eller de associerede virksomheders  

 egenkapital, som måtte være posteret direkte i virksomhedernes balance.
4.6. Bekendtgørelsens § 9, stk. 6 Den samlede nettoopskrivning henlægges til en særlig reserve.
Denne  

 reserve må ikke anvendes til udbytte eller udlodning til selskabsdeltagerne,  

 jf. art. 59, stk. 6, litra b, i 4. direktiv.
Reserven er ikke undergivet  

 andre bindinger.
Den kan derfor anvendes til fondsemission og dækning af  

 underskud.
4.7. Bekendtgørelsens § 9, stk. 7 Efter stk. 7 skal anvendelse af indre værdis metode oplyses.
4.8. Bekendtgørelsens § 9, stk. 8 Den indre værdis metode (equity-metoden) vedrører alene værdiansættelse af  

kapitalandelene i de pågældende virksomheder og den hermed forbundne  

 regnskabsføring.
 Når der er tale om associerede virksomheder, skal eliminering af gevinster  

 og tab derfor kun ske for den del, der falder på den hertil svarende  

 forholdsmæssige andel af de pågældende virksomheders resultat.
Et moderselskab vil normalt kunne skaffe sig de oplysninger fra sine  

 dattervirksomheder, som det behøver, for at kunne udarbejde årsregnskab med  

 benyttelse af den indre værdis metode og koncernregnskab.
Fremskaffelse af  

 alle de tilsvarende oplysninger fra associerede virksomheder vil derimod  

 efter omstændighederne kunne volde vanskeligheder.
Der er derfor i  

 bekendtgørelsens § 9, stk. 8, indføjet en bestemmelse om, at eliminering af  

 gevinster og tab kun skal ske i det omfang, selskabet har de nødvendige  

 oplysninger herom.
 Anvendelse af den indre værdis metode på kapitalandele i associerede  

 virksomheder kan undlades, hvis kapitalandelene er af uvæsentlig betydning.
5. Bekendtgørelsens regler om udarbejdelse af  

 koncernregnskab 5.1. Almindelige regler og opstilling 5.1.1. Bekendtgørelsens § 10 Skemaerne for årsregnskabets balance og resultatopgørelse og de  

 bestemmelser, der knytter sig hertil, skal med de nødvendige tilpasninger  

 også anvendes for koncernregnskaber, jf. bekendtgørelsens § 10.
 Kontinuitetsprincippet gælder også for de særlige metoder, der anvendes  

 ved udarbejdelse af koncernregnskabet, jf. § 10, stk. 2. Herunder hører  

 f.eks. hvorvidt konsolidering sker på grundlag af dattervirksomhedernes  

 årsregnskab eller på grundlag af et særligt udarbejdet regnskab, og hvordan  

 man gennemfører sammendraget af posterne i de konsoliderede virksomheders  

 regnskaber med udligning af kapitalandele og eliminering af mellemværender.
 Notekravet i § 10, stk. 2, 2. pkt. om ændringer i metoderne, svarer til  

 kravene i årsregnskabslovens § 5, stk. 2, og § 26, stk. 2.
5.1.2. Bekendtgørelsens § 11 § 11  svarer til 7. direktivs art. 27.
Stk. 1  bestemmer, at koncernregnskabet skal benytte  

 samme balancedag for alle virksomhederne.
Denne balancedag skal være den, der  

 er anvendt i moderselskabets årsregnskab.
 Det er i øvrigt i lovens § 3, stk. 2, bestemt, at koncernvirksomheder skal  

 have samme regnskabsår, medmindre særlige forhold tilsiger andet.
 For dattervirksomheder med en anden balancedag end moderselskabet skal der  

 opstilles et særligt regnskab, udarbejdet pr. moderselskabets balancedag.  

 Såfremt den i bekendtgørelsens stk. 2 omtalte forskydning kun er et  

 kvartal eller mindre forud for moderselskabets balancedato, kan  

 dattervirksomhedens årsregnskab dog benyttes, men der skal i så fald gives  

 oplysninger i en note.
5.1.3. Bekendtgørelsens § 12 § 12  svarer til 7. direktivs art. 21 og 23.
For dattervirksomheder, som koncernvirksomhederne ikke ejer 100 pct., skal  

 koncernregnskabet vise, hvor stor en andel af dattervirksomhederne, koncernen  

 ejer, og hvilken del personer eller virksomheder uden for koncernen ejer.
De  

 udenforstående interessers (minoritetsinteressernes) forholdsmæssige andel af  

 egenkapitalen viser man i en særskilt romertalspost i balancen under  

 Egenkapital, eller som en særskilt hovedpost mellem Egenkapital og  

 Hensættelser, jf. bekendtgørelsens § 12, stk. 2, der supplerer  

 bekendtgørelsens bilag A og B.
 I koncernregnskabets resultatopgørelse vises minoritetsinteressernes andel  

 af dattervirksomhedernes samlede årsresultat som en særskilt post.
5.1.4. Bekendtgørelsens § 13 Lovens § 2 b giver mulighed for at holde visse dattervirksomheder uden for  

 konsolideringen.
Det betyder, at disse dattervirksomheders regnskab ikke skal  

 indarbejdes i koncernregnskabet efter reglerne om konsolidering (lovens §  

 58).
Kapitalandele i, tilgodehavender hos og gæld til dattervirksomheder, der  

 ikke konsolideres, angives, som det fremgår af bekendtgørelsens § 13, som  

 særskilte poster i koncernregnskabets balance.
Der kræves ikke eliminering.  

 Benyttes den indre værdis metode, jf. § 2 b, stk. 3, sidste pkt., skal man  

 dog foretage de elimineringer, der eventuelt følger af denne metode.
5.2. Konsolidering 5.2.1. Bekendtgørelsens § 14 § 14  svarer sammen med § 17, stk. 1 og 2, til  

 direktivets art. 19.
Loven og bekendtgørelsen tillader ikke den for medlemsstaterne valgfrie,  

 alternative udligningsmetode i direktivets art. 20  

 »pooling-of-interest-metoden«.
Da der ikke er fremkommet ønsker om  

 at indføre lignende regler i Danmark, har selskabsretspanelet ikke fundet  

 anledning til at foreslå art. 20 gennemført.
Stk. 1  angiver overordnet bestemmelsen om udligning.
De  

 nærmere regler, der vedrører værdiansættelse, findes i § 17.
 Ordet udligning betyder, at koncernregnskabet i stedet for at vise  

 koncernvirksomhedernes aktier, anparter eller anden form for kapitalandele i  

 dattervirksomheder viser disse virksomheders aktiver og passiver.
Egne aktier eller anparter i moderselskabet, som besiddes (d.v.s. er  

 erhvervet til eje eller pant) af moderselskabet selv eller af en konsolideret  

 dattervirksomhed, udlignes ikke, jf. stk. 2. Erhvervelsen af egne  

 aktier har virkning som en - midlertidig - kapitalnedsættelse.
De egne aktier  

 eller anparter behandles i koncernregnskabet efter samme regel som er  

 foreskrevet i lovens § 39 for årsregnskabet om et selskabs beholdning af egne  

 aktier eller anparter.
Bekendtgørelsens § 20 henviser til reglerne om  

 noteoplysninger om egne aktier i lovens § 52.
 At dattervirksomhedernes beholdning af aktier eller anparter i  

 moderselskabet behandles som egne aktier, stemmer overens med  

 aktieselskabslovens § 48, stk. 6. Adgangen for anpartsselskaber til at  

 besidde egne anparter er meget begrænset, jf. anpartsselskabslovens § 30.
5.2.2. Bekendtgørelsens § 15 § 15  svarer til 7. direktivs art. 26 og indeholder de  

 nærmere regler om eliminering.
Koncernregnskabet er som nævnt et regnskab for de konsoliderede  

 virksomheder under et, som om de var en enkelt virksomhed.
Som følge heraf  

 skal tilgodehavender og gæld mellem virksomhederne, indtægter og udgifter  

 samt gevinst og tab vedrørende dispositioner mellem virksomhederne fjernes.  

 Dette kaldes eliminering.
Eliminering af tab må ikke her føre til, at et aktiv værdiansættes for  

 højt.
Skyldes tabet ikke dispositioner mellem de konsoliderede virksomheder,  

 skal aktivet nedskrives efter lovens §§ 29 og 33, jf. bekendtgørelsens § 16,  

 stk. 1.
5.3. Værdiansættelse 5.3.1. Bekendtgørelsens § 16 § 16,  der svarer til direktivets art. 29, supplerer  

 lovens § 59, stk. 1. Lovens værdiansættelsesregler i §§ 26-39 gælder også  

 direkte for koncernregnskabet.
Man skal altid anvende bekendtgørelsens § 9 om  

 den indre værdis metode ved værdiansættelsen af kapitalandele i associerede  

 virksomheder, medmindre kapitalandelene er af uvæsentlig betydning, jf.  

 lovens § 59, stk. 2, og bekendtgørelsens § 18, stk. 1.
§ 16  bestemmer i stk. 2, at værdiansættelse  

 skal ske efter ensartede regler.
Praksis i moderselskabet er udgangspunkt for  

 valget af de fælles metoder.
En omvurdering er efter stk. 3 nødvendig for de dattervirksomheder,  

 der anvender andre metoder, medmindre en omvurdering ville være uden  

 væsentlig betydning for, at koncernregnskabet kan give et retvisende billede  

 af koncernens stilling som en samlet økonomisk enhed.
Væsentlighedsprincippet  

 er udtrykkeligt nævnt i stk. 3, 1. pkt., sidste led.
5.3.2. Bekendtgørelsens § 17 § 17,  stk. 1 og 2, svarer sammen med § 14 til  

 direktivets art. 19 og handler om den nærmere gennemførelse af den udligning,  

 som overordnet er foreskrevet i lovens § 58, stk. 3, og bekendtgørelsens §  

 14, stk. 1.
Udligningen skal efter stk. 1 principielt ske efter værdiforholdene  

 på det tidspunkt, da koncernforholdet blev etableret.
Såfremt der imidlertid  

 ikke er sket nogen væsentlig forskydning i tiden fra etableringen til den  

 første balancedag, hvor dattervirksomheden konsolideres, kan dette tidspunkt  

 anvendes.
Forskelsbeløbet mellem anskaffelsespris og indre værdi fordeles så  

 vidt muligt på de aktiver og passiver i dattervirksomhederne, hvis værdi i  

 koncernregnskabet er enten højere eller lavere end de er bogført til i  

 dattervirksomhederne, jf. stk. 2. Efter denne fordeling kan der være  

 et positivt eller negativt beløb tilbage.
 Stk. 3-5 bygger på direktivets art. 30 og 31.
 En positiv rest kan enten behandles som goodwill i overensstemmelse med  

 reglen i lovens § 36 eller straks fratrækkes på en tydelig måde i reserver,  

 der kan anvendes til dækning af tab, jf. stk. 3. Hvis det er  

 overkursfonden, der anvendes, førend andre disponible reserver er brugt,  

 herunder tidligere lovpligtige reservefonde, skal man efter  

 aktieselskabslovens § 111, stk. 3, nr. 3, udstede proklama i overensstemmelse  

 med aktieselskabslovens § 46, stk. 1.
Såfremt der sker aktivering og afskrivning af det resterende  

 forskelsbeløb, vil der ved virksomhedskøb ikke sjældent være grund til at  

 foretage afskrivningen over en længere periode end 5 år.
Efter  

 årsregnskabslovens § 36, stk. 2, skal noterne give en behørig begrundelse for  

 valg af en sådan længere afskrivningsperiode.
En resterende negativ del af forskelsbeløbet kan være udtryk for, at  

 selskabet har gjort et heldigt køb.
Beløbet opføres i så fald direkte under  

 egenkapitalen som en særskilt post mellem Opskrivningshenlæggelser og  

 Reserver.
Posten kan ligesom en opskrivningshenlæggelse efter lovens § 30 kun  

 anvendes til udstedelse af fondsaktier i moderselskabet.
Beløbet frigøres ved  

 salg af dattervirksomheden eller dennes væsentligste aktiver.
Skønner selskabet, at et resterende negativt forskelsbeløb modsvarer en  

 forventet udgift eller en ugunstig udvikling i dattervirksomheden, opfører  

 det beløbet som en særskilt post under Hensættelser.
Beløbet må i så fald kun  

 indtægtsføres i det omfang, den forventede udgift eller ugunstige udvikling  

 er realiseret.
5.3.3. Bekendtgørelsens § 18 § 18,  stk. 1, gennemfører direktivets art. 33, stk.  

 1, og udbygger reglen i lovens § 59, stk. 2.
 Reglerne i bekendtgørelsen om værdiansættelse efter fælles regler, om  

 udligning af kapitalandele, om eliminering af gevinster og tab, om  

 indtægtsførsel og henlæggelse til en bunden reserve, finder anvendelse her,  

 jf. bekendtgørelsens stk. 2. Der skal for kapitalandele i associerede  

 virksomheder kun ske forholdsmæssig eliminering som omtalt ad  

 bekendtgørelsens § 9, stk. 8.
 Kravet om eliminering gælder kun i det omfang, de nødvendige oplysninger  

 er kendte.
5.4. Bekendtgørelsens § 19 § 19  handler om pro rata konsolidering og supplerer  

 lovens § 60, der svarer til 7. direktivs art. 32.
 Posterne opgøres efter reglerne om konsolidering i øvrigt med de fornødne  

 tilpasninger, blot indgår alle poster med en brøkdel.
 Ved at fremhæve såvel resultat som egenkapitalandelen som forholdsmålestok  

 uddyber bekendtgørelsen lovens ordlyd for at tilgodese uens  

 fordelingsforhold.
 På samme måde som ved den indre værdis metode for associerede virksomheder  

 må elimineringerne af poster mellem et selskab og den fælles ledede  

 virksomhed, der pro rata-konsolideres, ske med den forholdsmæssige andel af  

 posterne.
5.5. Noter til koncernregnskabet 5.5.1. Bekendtgørelsens § 20 § 20  indeholder de overvejende notekrav til  

 koncernregnskabet.
Praksis var med hensyn til noteangivelser før i tiden  

 meget sparsom på baggrund af den summariske regel i den gamle affattelse af  

 lovens § 58: »nødvendige noter«.
Noterne er imidlertid fuldt så  

 nødvendige for at opnå det retvisende billede for koncernregnskaber som for  

 årsregnskaber.
Uden alle de krævede noter vil koncernregnskaberne derfor være  

 mangelfulde, og revisor kan ikke give blank påtegning.
 Dette gælder også for de notekrav, der gælder for koncernregnskaber som  

 følge af henvisningerne til årsregnskabslovens §§ 5-39 i bekendtgørelsens §§  

 10 og 16. Ændres f.eks. i undtagelsestilfælde koncernregnskabets  

 værdiansættelsesmetoder m.v. i overensstemmelse med lovens § 26, stk. 2, jf.  

 bekendtgørelsens § 16, stk. 1, skal de i § 26, stk. 2, 2. pkt., anførte  

 notekrav derfor opfyldes fuldt ud, idet der - som det hele tiden har været  

 gældende for årsregnskaber - skal gives den konkrete, fyldestgørende  

 begrundelse for den foretagne ændring og indvirkningen - de omtrentlige beløb  

 - heraf.
 Herudover optager § 20 en række krav fra direktivets art. 34.
Stk. 1  henviser til bestemmelser i lovens kapitel 6 om  

 notekrav til årsregnskabet.
De er i vidt omfang parallelle med kravene til  

 koncernregnskabet.
Henvisningerne svarer til direktivets art. 34, - nr. 1, om de ved værdiansættelse m.v. anvendte metoder, - nr. 6, 1. led, om gæld, der forfalder efter fem år, - nr. 8 om opdeling af nettoomsætningen på geografiske områder og  

 aktiviteter, - nr. 11 om eventualskatter, og - nr. 9, litra a, om det gennemsnitlige antal medarbejdere i året.
Oplysningerne viser overalt beløb, der er fremkommet ved at fjerne  

 koncernvirksomhedernes indbyrdes mellemværender, således at der er tale om  

 beløb, således som de ville være, hvis de konsoliderede virksomheder  

 tilsammen var en virksomhed.
Pro rata-konsoliderede virksomheders tal indgår  

 derimod kun i beløbene med en andel, der svarer til koncernens kapitalandele  

 i den pågældende virksomhed.
En undtagelse gøres her i direktivets art. 34,  

 nr. 9, litra b , der forlanger det fulde antal medarbejdere fra de pågældende  

 virksomheder oplyst særskilt.
Se bekendtgørelsens § 20, stk. 1, 2. pkt.
 En specificeret opgørelse af, hvorledes koncernens samlede egenkapital og  

 dennes sammensætning har ændret sig i forhold til foregående år, er ikke  

 direkte krævet i bekendtgørelsen eller direktivet, men for at sikre  

 kontinuitet i oplysningerne skal det være muligt at følge bevægelserne i  

 koncernens egenkapital i forhold til det forrige års koncernregnskab på samme  

 måde som foreskrevet i lovens § 54.
 Medens der i stk. 1 hovedsageligt henvises til bestemmelser, der allerede  

 findes i loven, indeholder stk. 2-5 udtrykkelige bestemmelser.
Stk. 2  indeholder i det væsentligste en parallel til  

 lovens § 46, stk. 2, 1. pkt., om pantsætninger.
Det var af forståelsesmæssige  

 grunde hensigtsmæssigt at udskrive notekravet i teksten snarere end ved at  

 henvise.
Stk. 3.  indeholder på tilsvarende vis en udtrykkelig  

 notebestemmelse om ikke balanceførte forpligtelser.
Bestemmelsen er  

 paralleliseret så meget som muligt med lovens § 46, stk. 3. Herved er også  

 medtaget oplysningskrav vedrørende leje- og leasingforpligtelser.
Også her sker der en eliminering af de konsoliderede virksomheders  

 indbyrdes forpligtelser.
Det må afhænge af den retlige ordning af  

 hæftelsesforhold m.v., hvorvidt der i beløbene for de pro rata-konsoliderede  

 virksomheders vedkommende skal indgå det forholdsmæssige forpligtelsesbeløb  

 eller hele forpligtelsesbeløbet.
Direktivet foreskriver desuden, at noten  

 oplyser forpligtelser for ikke konsoliderede dattervirksomheder.
Dette er  

 fastsat i stykkets 3. punktum.
Stk. 4  foreskriver, at de oplysninger, der kræves i  

 årsregnskabet om »aktionærlån« o.l., også gives på koncernniveau.  

 Noterne skal dog kun oplyse lån m.v. fra koncernvirksomhederne til  

 selskabsdeltagere og ledelsesmedlemmer i moderselskabet.
Oplysningerne gives  

 altså også for lån m.v. fra dattervirksomheder, der ikke indgår i  

 konsolideringen.
Selskabsretspanelet fandt ikke, at noten skulle oplyse om  

 lån m.v. fra associerede virksomheder eller pro rata-konsoliderede  

 virksomheder.
Bekendtgørelsen er udarbejdet i overensstemmelse hermed.
Stk. 5  bestemmer, at der skal gives de samme  

 oplysninger om lønninger og vederlag til selskabets ledelsesmedlemmer på  

 koncernsom på selskabsplan.
Det vil sige, at noterne skal oplyse om de  

 lønninger og vederlag og lignende tildelinger fra koncernvirksomhederne, der  

 er givet til medlemmer af moderselskabets ledelse.
5.5.2. Bekendtgørelsens § 21 Af § 21, der svarer til direktivets art. 28, fremgår, at noterne skal  

 indeholde oplysninger, som muliggør en meningsfuld sammenligning i tilfælde,  

 hvor koncernens sammensætning er ændret væsentligt i løbet af regnskabsåret.  

 Oplysningerne kan dog undlades, hvis sammenligningstallene for balancen og  

 resultatopgørelsen tilpasses og gør dem overflødige, jf. stk. 2.
5.5.3. Bekendtgørelsens § 22 Regnskabsbrugerne har behov for kendskab til, hvilke virksomheder  

 selskabet og koncernen har investeret i, samt hvilke, der indgår i  

 konsolideringen, eventuelt pro rata, og hvilke der er associerede, herunder  

 hvilke, der er værdiansat efter den indre værdis metode.
Disse krav findes i  

 direktivets art. 34, nr. 2 - 4.
 Noterne skal for alle disse virksomheder give nogle få karakteriserende  

 oplysninger, såsom navn, hjemsted, selskabets eller koncernens andel i  

 egenkapitalen, samt de forhold, der knytter virksomhederne sammen.
 Stk. 1  kræver disse oplysninger for de konsoliderede  

 virksomheder.
I stk. 2 - 4 er oplysningerne krævet for henholdsvis de  

 dattervirksomheder, der ikke indgår i koncernregnskabet ved konsolidering,  

 associerede virksomheder og pro rata-konsoliderede virksomheder.
Direktivets  

 krav om særskilt omtale af de associerede virksomheder, der ikke er  

 værdiansat efter den indre værdis metode, er tilgodeset ved stk. 3, nr. 3.
 I stk. 5 bestemmes, at oplysningerne efter stk. 1-4 kan udelades,  

 hvis de kan volde betydelig skade for moder- eller dattervirksomheder.  

 Noterne skal oplyse udeladelsen i lighed med lovens § 43 for tilsvarende  

 udeladelser af oplysninger om dattervirksomheder og associerede virksomheder.
6. Straffebestemmelse samt ikrafttrædelses- og  

 overgangsbestemmelser 6.1. Bekendtgørelsens § 23 Straffebestemmelsen er udstedt med hjemmel i årsregnskabslovens § 65, stk.  

 3.
6.2. Bekendtgørelsens § 24 Ikrafttrædelsesbestemmelsen svarer til § 6, stk. 2, i lov nr. 308 af 16.  

 maj 1990.
6.3. Bekendtgørelsens § 25 Stk. 1  - 4 omhandler de overgangsproblemer, der vil  

 gøre sig gældende for moderselskaber (koncerner), der har aflagt  

 koncernregnskab efter de hidtidige regler.
Vanskelighederne fremkommer  

 oftest, fordi selskaberne ikke længere besidder de nødvendige oplysninger  

 vedrørende koncernetableringer langt tilbage i tiden.
Det er derfor  

 nødvendigt at lempe på kravene i den henseende.
 Stk. 5  tilgodeser de situationer, hvor selskaber på  

 grund af de hidtidige regler ikke har kunnet inddrage bevægelser over  

 egenkapitalen med anvendelse af equity-metoden, men har måttet afspejle disse  

 bevægelser ved opskrivning efter årsregnskabslovens § 30.
