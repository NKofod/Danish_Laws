 Medlemmet blev 67 år den 31. maj 1998. Den 2. januar 1994 gik han  

 på efterløn, og blev udmeldt af kassen i forbindelse med at han  

 rejste til Frankrig  pr. 1. december 1994.
 Den 13. august 2001 henvendte medlemmet sig skriftligt til kassen for at  

 undersøge mulighederne for at få efterbetalt efterløn for  

 perioden fra den 1. december 1994 til den 31. maj 1998. I brevet henviste  

 medlemmet til at han i juli 2000 havde ringet til kassen for at spørge  

 om han havde mulighed for at få efterbetalt efterløn.
 Ankenævnet fandt at medlemmet havde ret til efterløn i tiden  

 fra den 13. august 1996 til den 31. maj 1998.
 Nævnet fandt således at afbrydelsen af  

 forældelsesfristen først skete  den 13. august 2001 hvor kassen  

 anerkendte medlemmets krav om efterbetaling af efterløn.
 Nævnet tilføjede at man var opmærksom på at  

 medlemmet havde oplyst at han i sommeren 2000 henvendte sig til kassen  

 vedrørende efterløn, og at kassen ikke havde bestridt dette.  

 Men da denne henvendelse ikke var registreret, og det derfor ikke kunne  

 dokumenteres om den havde fundet sted og hvad indholdet af henvendelsen havde  

 været fandt nævnet ikke at denne henvendelse kunne anses som en  

 afbrydelse af den 5-årige forældelsesfrist.
Med hensyn til forældelse af efterbetalingskravet efter lov af 22.  

 december 1908 om forældelse af visse fordringer (1908-loven) lagde  

 nævnet til grund ·  

 -at kravet på efterløn er omfattet af § 1, nr. 2, i  

 1908-loven, ·  

 -at forældelsesfristen begyndelsestidspunkt er identisk med  

 forfaldstidspunktet for de enkelte ydelser såfremt medlemmet havde  

 været tilkendt efterløn på det pågældende  

 tidspunkt, ·  

 -at suspensionsreglen i § 3 i 1908-loven ikke fandt anvendelse da uvidenhed  

 om det retlige grundlag for et krav ikke suspenderer  

 forældelsesfristen, samt ·  

 -at afbrydelse af forældelsesfristen sker ved anerkendelse af et  

 bestemt gældsforhold, og det vil sige ved fremsættelse af kravet  

 om efterbetaling af efterløn, jf. § 2, 2. punktum, i 1908-loven.
 Medlemmet kunne derfor kun få efterbetalt efterløn fra den  

 13. august 1996.
Forældelse af krav på  

 efterbetaling af efterløn- afbrydelse af forældelse A F G Ø R E L S E De har ret til efterbetaling af efterløn for perioden fra den 13.  

 august 1996 til den 31. maj 1998 med reduktion for medlemsbidrag fra  

 udmeldelsesdatoen.
 Ved afgørelse har ankenævnet lagt vægt på at  

 kassen først den 13. august 2001 modtog Deres brev af 9. august 2001  

 med anmodning om efterbetaling af efterløn for perioden for 1.  

 november 1994 til 31. maj 1998.
 Afbrydelsen af forældelsesfristen skete således først  

 den 13. august 2001 hvor kassen anerkendte Deres krav om efterbetaling af  

 efterløn.
Nævnet er opmærksom på at De har oplyst at De i sommeren  

 2000 henvendte Dem til kassen vedrørende efterløn, og at kassen  

 ikke har bestridt dette.
Men da denne henvendelse ikke er registreret, og det  

 derfor ikke kan dokumenteres om den har fundet sted og hvad indholdet af  

 henvendelsen har været finder nævnet ikke at denne henvendelse  

 kan anses som en afbrydelse af den 5-årige forældelsesfrist.
Med hensyn til forældelse af efterbetalingskravet efter lov af 22.  

 december 1908 om forældelse af visse fordringer (1908-loven) har  

 nævnet lagt til grund ·  

 	-at kravet på efterløn er omfattet af § 1, nr. 2, i  

 1908-loven, ·  

 	-at forældelsesfristen begyndelsestidspunkt er identisk med  

 forfaldstidspunktet for de enkelte ydelser såfremt De havde været  

 tilkendt efterløn på det pågældende tidspunkt, ·  

 	-at suspensionsreglen i § 3 i 1908-loven ikke finder anvendelse da  

 uvidenhed om det retlige grundlag for et krav ikke suspenderer  

 forældelsesfristen, samt ·  

 	-at afbrydelse af forældelsesfristen sker ved anerkendelse af et  

 bestemt gældsforhold, og det vil sige ved fremsættelse af kravet  

 om efterbetaling af efterløn, jf. § 2, 2. punktum, i 1908-loven.
 Ankenævnet tiltræder således direktoratets  

 afgørelse af 10.december 2001.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen for xxx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen at De overgik til efterløn den 2.  

 januar 1994.
De flyttede til Frankrig den 30. november 1994, og kassen indstillede fra  

 denne dato udbetalingen af efterløn.
De blev samtidig udmeldt af  

 kassen. kassen har den 9. marts 1995 noteret, at De telefonisk har oplyst til  

 kassen, at De ønskede at blive udmeldt af kassen den 1. december 1994  

 i forbindelse med Deres flytning til Frankrig.
De anmodede med brev af 9. august 2001, der er modtaget i kassen den 13.  

 august 2001, om at få efterbetalt efterløn fra den 1.11. 1995  

 til den 31.5. 1998. Baggrunden for Deres anmodning er at De var blevet  

 opmærksom på, at loven var blevet ændret i juli 2000, som  

 havde givet mulighed for betaling af efterløn med tilbagevirkende  

 kraft.
De skrev videre at De i den forbindelse ringede til kassens kontor i  

 xxx for at spørge, om De havde mulighed for at få efterbetalt  

 den tilbageholdte efterløn.
De fik det svar, at man ikke mente det var  

 muligt, da De var fyldt 67 år i 1998. Dermed slog De Dem til  

 tåls.
De hørte så senere fra juridisk hold at De burde  

 fremsende krav herom.
De oplyste i brev af 18. august 2001 at De havde bevaret Deres  

 konsulentjob hos xxx i xxx, og at Deres arbejde hos xxx sluttede i 1995. De  

 har udover det beskrevne konsulentjob ikke haft indtægter.
Til  

 forsørgelse i 1995 - 1998 har De anvendt ophørende  

 ratepensioner, der er indbetalt af egne midler.
De har først  

 påbegyndt Deres livsvarige pension fra lægernes pensionskassen  

 den 1. januar 2000 og har ikke modtaget løbende pensionsudbetalinger i  

 perioden 1995 - 1998.
Kassen traf den 26. september 2001 afgørelse om at De ville have  

 haft ret til efterløn i perioden fra den 1. juli 1995 til den 31. maj  

 1998. Kassen havde opgjort efterbetalingsbeløbet for perioden til  

 326.580 kr. og kontingent for perioden fra den 1. december 1994 - 31. maj  

 1998 til 5.223,50 kr.
Kassen skrev i oversendelsesbrevet til direktoratet at  

 på grund af reglerne om den 5-årige forældelse, var  

 efterbetalingskravet alene opgjort for perioden efter den 1. juli 1995.
Kassen oplyste videre at De havde haft 2 bierhverv som lægekonsulent  

 på 2 private virksomheder, og at disse bierhverv var udført  

 efter reglerne om arbejde i 200 timer uden fradrag.
Det ene bierhverv blev  

 opgivet i 1995, og det var Kassens opfattelse at beskæftigelsen kunne  

 være holdt indenfor de tilladte 200 timer pr. kalenderår.
Kassen  

 anmodede derfor direktoratet om dispensation for udmeldelsen og om at De fik  

 efterbetalt efterløn med tilbagevirkende kraft.
De oplyste den 8. oktober 2001 i en telefonsamtale med direktoratet at  

 arbejdet som konsulent for xxx havde været på 11/2 time om ugen i  

 perioden, fra De flyttede til Frankrig.
De oplyste videre at De omkring juni  

 2000/sommeren 2000 havde ringet til kassens regionskontor i xxx for at  

 høre, om lovændringen om efterløn ville få nogen  

 konsekvenser for Dem.
Regionskontoret svarede at det ville den ikke.
Kassen skrev i brev af 12. oktober 2001 til direktoratet at kassen  

 naturligvis ikke kunne afvise, at De havde kontaktet regionskontoret, men  

 gjorde samtidig opmærksom på, at der i forsommeren herskede stor  

 usikkerhed om, hvad der ville ske med den tilbagevirkende kraft.
Kassen  

 anså det ikke for usandsynligt at man ved en henvendelse til et af  

 kassens regionskontorer ville blive vejledt således, som De beskrev det  

 i brev af 9. august 2001.
Kassen skrev videre at årsagen til at kassen ikke henvendte sig til  

 Dem på et tidligere tidspunkt var, at kassen i forbindelse med  

 rundskrivelse 96/00 af 30.10.2000 foranstaltede en manuel gennemgang af  

 sager, hvor kassen skriftligt havde vejledt medlemmer om forhold  

 vedrørende bopæl, beskæftigelse og lignende i udlandet.
Da  

 der imidlertid ikke var sendt en egentlig skriftlig afgørelse til Dem  

 i forbindelse med Deres udmeldelse, stødte kassen ikke på Deres  

 sag i forbindelse med gennemgangen.
Direktoratet modtog den 22. oktober 2001 en tro- og love erklæring  

 fra Dem sammen med Deres lønsedler. " Sekretariatet er enig i fremstillingen.
2. Arbejdsdirektoratets afgørelse Direktoratet traf den 10. december 2001 denne afgørelse:
 "Deres udmeldelse af kassen pr. 1. december 1994 annulleres.
 De har ret til 202.552 kr. i efterløn for perioden fra den 13.  

 august 1996 til den 31. maj 1998. Beløbet er opgjort før  

 fradrag for skat og eventuelt bidrag til ATP.
 Beløbet skal reduceres for medlemsbidraget for perioden siden  

 udmeldelsen. kassen har oplyst at bidraget er på 5.223,50 kr.
 Det samlede efterbetalingsbeløb er derfor på 197.329  

 kr.
Begrundelse Begrundelsen for afgørelsen er, at lov om  

 arbejdsløshedsforsikring mv. blev ændret med virkning fra den 1.  

 juli 2000, ved lov nr. 397 af 31. maj 2000. Ved lovændringen blev  

 lovens § 75 b, stk. 1, nr. 4 udvidet til hele EØS-området,  

 således at der efter den 1. juli 2000 kan udbetales efterløn  

 under ophold i hele EØS-området uden nogen tidsmæssig  

 begrænsning.
 Det er forudsat i bemærkningerne til lovforslaget, at loven skulle  

 have en vis tilbagevirkende kraft, idet det også skulle gælde for  

 personer, der havde fået afslag på efterløn på grund  

 af bopælskravet, og hvor kravet ikke var forældet efter dansk  

 rets almindelige regler.
 Begrundelsen for at De får annulleret sin udmeldelse af a-kassen er,  

 at De har sandsynliggjort, at udmeldelsen skyldtes, at De ikke var berettiget  

 til at modtage efterløn, når De tog ophold i Frankrig.  

 Direktoratet har lagt vægt på, at De mundtligt har tilkendegivet  

 over for kassen, at De ønskede at blive udmeldt i forbindelse med  

 Deres flytning til Frankrig.
 Direktoratet har vurderet, at De har dokumenteret, at De har opholdt Dem  

 inden for EØS i perioden fra den 1. november 1994 til den 31. maj  

 1998.
 Udbetalingen er opgjort som det beløb, De ville have fået  

 udbetalt i perioden fra den 13. august 1996, hvis udbetalingen af  

 efterløn ikke havde været indstillet på grund af flytning  

 til Frankrig og udmeldelse af a-kassen.
For så vidt angår efterløn fra den 1. december 1994 til  

 den 12. august 1996, er ydelsen for denne periode forældet efter dansk  

 rets almindelige forældelsesregler, jf. § 1 i lov nr. 274 af  

 22.december 1908 om Forældelse af visse Fordringer (1908-loven).  

 Efterløn er undergivet den 5-årige forældelse, som er  

 fastsat i 1908-loven, og da kassen modtog Deres skriftlige henvendelse den  

 13. august 2001, kan forældelsen først anses for afbrudt fra  

 denne dato.
De kan derfor højst få efterbetalt efterløn 5  

 år forud for denne dato, altså fra den 13. august 1996.
 Uanset at De har oplyst at have henvendt Dem til kassens lokalkontor i xxx  

 i sommeren 2001, har direktoratet vurderet at forældelsen ikke blev  

 afbrudt på dette tidspunkt, idet der ikke foreligger nogen skriftlig  

 henvendelse fra Dem, og idet henvendelsen ikke på anden måde er  

 at være dokumenteret.
 Efterbetalingsbeløbet er nærmere specificeret i vedlagte  

 regneark.
Efterbetalingsbeløbet er mindre end det beløb, der fremgik  

 af kassenss brev af 26. september 2001. Dette skyldes at kassen har beregnet  

 efterbetalingsbeløbet helt tilbage fra den 1. juli 1995." 3. Klagen til ankenævnet De har den 27. december 2001 anført følgende:
 "Den 13. august 2001 fremsendte A-kassen for xxx (kassen) til  

 Arbejdsdirektoratet en sagsfremstilling for mig med beregning af  

 efterløn for perioden 1. juli 1995 - 31. august 1998.
 Af sagsfremstillingen fra såvel kassen som Arbejdsdirektoratet  

 fremgår, at undertegnede ved telefonisk henvendelse sommeren 2000 til  

 kassenss lokalkontor i xxx fik oplyst, at jeg ikke var berettiget til  

 efterbetaling, da jeg var fyldt 67 år den 6. maj 1998. Jeg fandt ingen  

 grund til at betvivle dette klart udtalte udsagn. men erfarede et år  

 senere, at der i sommeren 2000 herskede stor usikkerhed om  

 udbetalingsreglerne med tilbagevirkende kraft.
 Jeg rettede derefter i august 2001 direkte henvendelse til kassens  

 hovedkontor, som udarbejdede deres afgørelse til Arbejdsdirektoratet.  

 I Arbejdsdirektoratet gøres det så herefter gældende, at  

 min første lokale og mundtlige henvendelse, der skønt  

 accepteret, men ikke registreret, ikke har kunnet danne udgangspunkt for  

 forældelsestidspunktets afbrydelse.
 Desværre modtog jeg ikke henvendelse fra kassen med rundskrivelse  

 96/00 af 30. oktober 2000, skønt jeg havde udmeldt mig af A-kassen 30.  

 november 1994.
Jeg vil derfor anmode om, at min efterløn beregnes fra 1. juli 1995  

 i overensstemmelse med kassens indstilling i stedet for Arbejdsdirektoratets  

 dato 13. august 1996, idet jeg på eget initiativ reagerede hurtigt og  

 adækvat i tillid til mundtlige udsagn." 4. Arbejdsdirektoratets bemærkninger til klagen Direktoratet har den 4. januar 2002 anført følgende:
 "Der er ikke kommet nye oplysninger, der giver direktoratet anledning til  

 at Deres sag ændre afgørelsen.
 For så vidt angår forældelsesspørgsmålet  

 skal følgende bemærkes:
 Efter § 1, nr. 2, i lov nr. 274 af 22. december 1908 om forældelse  

 af visse fordringer (1908-loven) finder lovens regler anvendelse på  

 bl.a. restance af livrente, overlevelsesrente, pension, aftægtsydelse,  

 underholdsbidrag eller anden lignende ydelse, der forfalder med bestemte  

 mellemrum og ikke er at betragte som afdrag på skyldig kapital.
Østre Landsret har i en dom trykt i Ugeskrift for Retsvæsen  

 1997, side 495, fastslået at et krav på  

 arbejdsløshedsdagpenge var omfattet af 1908-lovens § 1, nr. 2. I  

 dommens præmisser er det anført at arbejdsløshedsdagpenge  

 ligesom de i § 1, nr. 2, nævnte eksempler er en løbende ydelse,  

 der forfalder med bestemte mellemrum og ikke er afdrag på skyldig  

 kapital.
Det er anført at arbejdsløshedsdagpenge tjener samme  

 formål som lovens eksempler, nemlig dækning af dagligdagens behov  

 for en gruppe personer, der ikke har arbejdsindkomst eller indkomst ved  

 selvstændig erhvervsvirksomhed.
Dommen er kommenteret hos Eivind Einersen: "Forældelsesloven af  

 1908" (1999), side 53. Heri er anført at listen i § 1, nr. 2  

 inkluderer de forsørgelsesydelser, som navnlig var relevante ved  

 lovens fremsættelse.
Det er yderligere anført at da det ikke var  

 hensigten at foretage en komplet opregning af omfattede ydelser, kunne  

 bestemmelsen udvides til at omfatte alle andre forsørgelsesydelser.
Ud  

 over de nævnte ydelser omfattes således ifølge  

 værket bl.a. bistandshjælp, boligsikring, invalidedagpenge og  

 privat arbejdsløshedsforsikring.
Efterløn er en særlig arbejdsmarkedspolitisk ordning, der  

 giver medlemmer af en a-kasse mulighed for en tidlig tilbagetrækning fra  

 arbejdsmarkedet, og efterlønnen har de samme karakteristika som  

 arbejdsløshedsdagpenge, her- under har efterlønnen til formål at være et  

 løbende forsørgelsesgrundlag for medlemmerne.
Efterløn  

 er derfor ligesom arbejdsløshedsdagpenge omfattet af 1908-lovens § 1,  

 nr. 2.
Ifølge 1908-lovens § 2 afbrydes forældelsen ved skyldnerens  

 erkendelse af gælden eller når fordringshaveren foretager  

 retslige skridt mod skyldneren.
Direktoratet har i denne sag anerkendt at der  

 sker afbrydelse af forældelsen allerede fra det tidspunkt, hvor Ib  

 Ladefogeds skriftlige henvendelse om efterbetaling af efterløn blev  

 modtaget i a-kassen - den 13. august 2001. Dette er efter direktoratets  

 opfattelse det tidligst dokumenterbare tidspunkt, hvor a-kassen har modtaget  

 en egentlig anmodning om efterbetaling.
Der er således ikke nogen 3.  

 mands-dokumentation for at Ib Ladefoged skulle have henvendt sig til KASSEN's  

 Århus-kontor i sommeren 2000." 5. Nyt efter klagen Intet nyt fremkommet.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2000 § 75 b.  Ret til efterløn har medlemmer af anerkendte  

 arbejdsløshedskasser, Lov nr. 397 af 31. maj 2000 om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension (ændring af bopælskravet i  

 efterlønsordningen i § 75 b, stk. 1, nr. 4, jf.  

 lovbekendtgørelse nr. 603 af 25. juni 2000).
 § 1.
 .....
 7.  I § 75 b, stk. 1, nr. 4 indsættes efter  

 "Grønland": ", eller i et andet EØS-land".
§ 3.  Loven træder i kraft den 1. juli 2000 Bemærkninger til lovforslag nr.
L 276, fremsat den 12. april  

 2000:
Bemærkninger til lovforslagets enkelte bestemmelser .....
Til § 3 Det foreslås, at loven træder i kraft den 1. juli 2000.
Lovforslaget indebærer, at arbejdsløshedsforsikringsloven  

 bringes i overensstemmelse med de synspunkter, Kommissionen har givet udtryk  

 for vedrørende efterlønsordningens forhold til EU-retten.
De  

 krav på efterløn, som nu hjemles, følger af EF-traktatens  

 artikel 39 og artikel 7 i Rådets forordning nr. 1612/68 om  

 arbejdskraftens frie bevægelighed, således som disse bestemmelser  

 er fortolket af Kommissionen.
 Et krav om efterløn, som under henvisning til EU-retten måtte  

 blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres.
Lov nr. 274 af 22.december 1908 om Forældelse af visse Fordringer  

 (1908-loven) § 1 For følgende Fordringer gælder en Forældelsesfrist af 5  

 Aar:
 Foranførte Forældelsesfrist er dog ikke anvendelig, naar der  

 for Fordringen er udstedt Gældsbrev eller tilvejebragt andet  

 særligt retsgrundlag, hvorved dens Tilblivelse og Størrelse er  

 anerkendt af Skyldneren eller på anden Maade skriftligt fastslaaet.
 § 2. Den i § 1 fastsatte kortere forældelsesfrist regnes fra  

 den tid, da fordringen af fordringshaveren kan kræves betalt.  

 Fordringen fortabes, medmindre fordringshaveren inden fristens udløb  

 enten erhverver skyldnerens erkendelse af gælden eller foretager  

 retslige skridt mod ham og uden fornødent ophold forfølger  

 disse til erhvervelse af forlig, dom eller anden retsafgørelse.
 §3. Når den fordringshaver, for hvem nogen af de i § 1  

 ommeldte krav er stiftet, på grund af utilregnelig uvidenhed om sit  

 krav eller om skyldnerens opholdssted, har været ude af stand til at  

 gøre sin ret gældende, regnes den i § 1 omhandlede kortere  

 forældelsesfrist først fra den tid, da fordringshaveren var  

 eller ved sædvanlig agtpågivenhed ville have været i stand  

 til at kræve sit krav betalt.
 ....
