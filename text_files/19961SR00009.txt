Nr BR 9 Beretning over den af miljø- og energiministeren den 11. juni 1997 til Det  

 Energipolitiske Udvalg afgivne redegørelse i henhold til § 12, stk. 2, i lov  

 nr. 293 af 10. juni 1981 om anvendelse af Danmarks undergrund (5.  

 udbudsrunde)   

 Nr 9 1989-90, 1. samling (L-L9) Afgivet af Det Energipolitiske Udvalg Afgivet: 19970911 Udvalget har fra miljø- og energiministeren modtaget en redegørelse i henhold til undergrundslovens § 12, stk. 2, for regeringens planer om offentlig indkaldelse af ansøgning om tilladelser til efterforskning og indvinding af kulbrinter.
Som bilag til redegørelsen var vedlagt en modeltilladelse for efterforskning og indvinding af kulbrinter.
I redegørelsen er redegjort for, hvilke arealer der agtes udbudt, og de generelle vilkår for, hvilke områder eller blokke der agtes udbudt, og de generelle vilkår, hvorunder tilladelser agtes meddelt.
Udvalget har gennemgået redegørelsen om 5. udbudsrunde og har i den  

 forbindelse stillet spørgsmål til miljø- og energiministeren, som denne har  

 besvaret skriftligt.
Endvidere har der været afholdt et samråd med miljø- og  

 energiministeren.
Som bilag til beretningen er optrykt redegørelsen samt et  

 brev af 10. september 1997 fra miljø- og energiministeren.
Under samrådet redegjorde ministeren for, at der ikke er foretaget  

 ændringer i det område, som udbydes i 5. runde - Central Graven med  

 tilgrænsende områder - i forhold til 4. runde.
Endvidere redegjorde  

 ministeren for, at 4. runde-vilkårene vil blive anvendt i 5. runde.
Det  

 indebærer, at Undergrundslovens krav til ansøgers sagkundskab, økonomiske  

 baggrund samt tilbudt arbejdsprogram anvendes som primære  

 udvælgelseskriterier, og at DOPAS deltager i alle tilladelser med en  

 statsdeltagelsesandel på 20 pct., som DOPAS selv afholder udgifterne til.
Endelig redegjorde ministeren for, at der med fundet af Siri-forekomsten i  

 1995 i forhold til 4. runde ville være større sandsynlighed for, at flere  

 lige kvalificerede selskaber vil søge områder i nærheden af Siri.
Derfor  

 indføres der et nyt kriterium for at foretage det endelige valg mellem lige  

 kvalificerede selskaber.
 Det betyder, at såfremt to eller flere ansøgere til samme område står  

 lige, vil den endelige udvælgelse blandt disse ansøgere blive foretaget på  

 baggrund af et supplerede tilbud om forøgelse af DOPAS' statsandel ud over de  

 allerede fastsatte 20 pct., hvis produktionen fra nye fund forventes at  

 overstige bestemte produktionsgrænser (en såkaldt glideskala). De pågældende  

 ligestillede ansøgere vil i så fald blive bedt om at indgive et tilbud herom  

 inden for en vis frist.
 Udvalget har ved sin behandling af redegørelsen særligt koncentreret sig  

 om de ændrede vilkår for valg mellem flere ansøgere.
 Ministeren har i brev af 10. september 1997 tilkendegivet, at ministeren  

 vil ændre på de i redegørelsen opstillede vilkår for 5. udbudsrunde på  

 følgende punkter:
 1. Der er mulighed for at anvende glideskala som beskrevet i redegørelsen  

 om 5. runde til Det Energipolitiske Udvalg.
 2. Hvis der gøres fund, som skal udbygges, anvendes glideskalaen således,  

 at DOPAS betaler sin andel af udgifterne og modtager sin andel af indtægterne  

 i henhold til glideskalaen.
 3. DOPAS har en stemmeandel i konsortiet svarende til andelen i henhold  

 til glideskalaen, dog højst 30 pct.
 4. Hvis DOPAS på kommercielle vilkår ønsker at erhverve yderligere andele  

 i et konsortium, følges proceduren, der fremgår af udvalgsberetningen af 15.  

 december 1995.
 Herefter tilkendegiver et flertal (udvalget med undtagelse af  

 Socialistisk Folkepartis medlemmer), at man kan tilslutte sig, at afholdelsen  

 af en udbudsrunde iværksættes, og at 5. udbudsrunde tilrettelægges i  

 overensstemmelse med de i miljø- og energiministerens redegørelse af 11. juni  

 1997 og i brev af 10. september 1997 foreslåede principper.
 Et mindretal (Socialistisk Folkepartis medlemmer af udvalget) har  

 den principielle holdning til indvinding af olie og gas i Nordsøen, at der  

 set ud fra en ressourcebetragtning skal økonomiseres med samfundets  

 værdifulde ressourcer.
SF mener, at indvindingen af olie og gas skal foregå under fuldt hensyn  

 til miljøet, så spild og udslip begrænses mest muligt.
Desuden skal  

 indtægterne fra olie- og gasindvindingen bl.a. bruges til investeringer i  

 vedvarende energi.
Afholdelse af 5. udbudsrunde for tilladelse til efterforskning og  

 indvinding af olie og gas i Nordsøen skal imidlertid ses i sammenhæng med og  

 i forlængelse af 4. udbudsrunde.
Med en 5. udbudsrunde sikres kontinuitet,  

 fastholdelse af viden og ekspertise i efterforskningen, og dermed fastholdes  

 interessen for efterforskning i mindre interessante felter.
SF kan tilslutte sig, at der afholdes en 5. udbudsrunde.
SF kan derimod  

 ikke støtte de ændrede vilkår for DOPAS' statsandel, når den såkaldte  

 glideskala tages i anvendelse, som er opridset i miljø- og energiministerens  

 brev af 10. september 1997.
SF mener ikke, at der skal fastsættes en maksimal andel for DOPAS' andel  

 på 30 pct.
Det er SF's opfattelse, at udbudsformen skal give den danske stat  

 så optimale muligheder som muligt.
 P.u.v.
Kim Behnke formand Miljø- og Energiministeriet Bilag Den 11. juni 1997 Redegørelse efter Undergrundlovens § 12, stk. 2, vedrørende  

 indkaldelse af ansøgninger om tilladelser til efterforskning og indvinding af  

 kulbrinter i 5. udbudsrunde samt brev af 10. september 1997 vedrørende  

 ændring af vilkårene i 5. udbudsrunde Folketingets Energipolitiske Udvalg Christiansborg 1240 København K I 35 eksemplarer fremsender jeg vedlagt Miljø- og Energiministeriets  

 redegørelse efter Undergrundslovens § 12, stk. 2, vedrørende indkaldelse af  

 ansøgninger om tilladelser til efterforskning og indvinding af kulbrinter i  

 5. udbudsrunde.
 Redegørelsen med bilag er fortrolig.
Svend Auken / Peter Helmer Steen Miljø- og Energiministeriet  Maj 1997 Energistyrelsen 5. udbudsrunde Miljø- og energiministerens redegørelse til Folketingets Energipolitiske  

 Udvalg i henhold til Undergrundslovens § 12, stk. 2 Denne redegørelse afgives i henhold til Undergrundlovens § 12, stk. 2,  

 hvorefter miljø- og energiministeren, forinden ansøgninger om  

 efterforskningstilladelser indkaldes, for Folketingets Energipolitiske Udvalg  

 skal forelægge en redegørelse for, hvilke områder eller blokke der agtes  

 udbudt, og de generelle vilkår, hvorunder tilladelser agtes meddelt.
Baggrund og status Der har siden nyordningen på undergrundsområdet i 1981 været afholdt 3  

 generelle udbudsrunder for hele den ikkekoncessionsbelagte del af det danske  

 område samt i 1995 en 4. runde for Central Graven med tilgrænsende områder.  

 Desuden blev der i 1990 og 1992 tildelt enkelte koncessioner.
Senest er der i  

 februar 1997 blevet etableret en åben dør-procedure for den del af det danske  

 område, der ligger øst for Central Graven med tilgrænsende områder (Øst  

 Danmark).
Efterforskningen i de 3 første runder resulterede i 6 fund i  

 Centralgravsområdet, hvoraf 3 (Amalie, Lulita og Syd Arne) er erklæret  

 kommercielle, Ravn og Rita er erklæret ikke-kommercielle, mens 1 (Bertel)  

 fortsat er under vurdering.
I perioden medio 1981 til oktober 1988 har DUC på  

 grundlag af Eneretsbevillingen fra 1962 gjort 12 fund, heraf 2  

 ikkekommercielle, der er tilbageleveret (Nora og Elna). Alle fund er  

 beliggende i Centralgravsområdet, og en del er relativt små.
I 4. udbudsrunde blev der udbudt et område i Central Graven og  

 tilgrænsende områder, hvor interesseren blandt selskaberne var størst.  

 Resultatet heraf blev tildeling af 9 koncessioner i maj 1995, fordelt på 7  

 konsortier. 4. rundetilladelserne har foreløbig ført til, at Statoil-gruppen  

 på baggrund af boringerne Siri-1 og -2 den 20. marts 1997 har erklæret  

 Siri-feltet kommercielt.
Endvidere har Statoil-gruppen ved boringen Siri-3  

 gjort Siri-Øst-fundet.
 I det øvrige Danmark (Øst Danmark) har efterforskningen hidtil ikke givet  

 resultater, selv om der har været tildelt koncessioner i disse områder i 1.,  

 2. og 3. runde.
Interessen blandt selskaberne for Øst Danmark er på denne baggrund stadig  

 begrænset, men der er fortsat et potentiale for efterforskning her.
Dette vil  

 blive afprøvet ved anvendelse af en åben dør-procedure, hvor selskaberne  

 løbende kan søge om koncession.
Udvalget fik den 20. november 1996 en  

 redegørelse herom forelagt i henhold til Undergrundslovens § 12, stk. 2.  

 Udvalget tog redegørelsen til efterretning i sin beretning af 4. december  

 1996. Der er herefter åbent for indgivelse af ansøgninger fra den 20. maj  

 d.å.
Rammer for 5. runde Arbejdsprogrammerne i 4. runde-tilladelserne indebærer en stabil  

 efterforskningsaktivitet frem til udgangen af 1997, hvor de obligatoriske  

 dele forventes at være fuldført.
For at opretholde kontinuiteten i efterforskningen i de kommende år og  

 dermed fastholde og videreudvikle den viden og ekspertise, selskaberne har  

 oparbejdet om den danske undergrund, vil det være hensigtsmæssigt at udbyde  

 en 5. runde i Central Graven med tilgrænsende områder på nuværende tidspunkt,  

 hvor interessen hos selskaberne for området fortsat er til stede, en  

 interesse, der er blevet forstærket efter Siri-fundene.
Det forventes også at  

 underbygge interessen for runden, at olieprisen siden udbudet af 4. runde i  

 juli 1994 har udviklet sig positivt.
Hertil kommer, at de senere års erfaringer tyder på, at de fleste  

 fundmuligheder vil bestå af små felter, der kun vil være rentable, såfremt de  

 kan udnyttes i forbindelse med de eksisterende behandlingsanlæg og  

 rørledninger.
Det vil derfor være hensigtsmæssigt at udbyde 5. runde nu og  

 derved bibeholde mulighederne for, at den eksisterense infrastruktur kan  

 anvendes i forbindelse med nye fund, i det omfang det er hensigtsmæssigt.
Et udbud af 5. runde på nuværende tidspunkt vil således bidrage til  

 hovedmålsætningen for den fremtidige efterforskning af olie og naturgas, som  

 fremgår af Energi 21, hvorefter efterforskningen skal tilrettelægges således,  

 at der kan lokaliseres så meget som muligt af den olie og naturgas, der  

 findes i den danske undergrund.
Derved muliggøres en forlængelse af den  

 periode, hvor Danmark er helt eller delvist selvforsynende med olie og  

 naturgas.
Samtidig sikres en forlænget anvendelse af de eksisterende anlæg og  

 rørledninger.
Udsigterne til, at Central Graven med tilgrænsende områder indeholder et  

 attraktivt potentiale, forventes at give sig udslag i konkurrence om nye  

 koncessioner i visse områder.
Det er på denne baggrund hensigtsmæssigt at  

 videreføre runde-systemet i dette område.
Udbudet af 5. runde vil ske på grundlag af den ændrede undergrundslov af  

 17. maj 1995, hvormed koncessionsdirektivets regler blev implementeret i  

 loven.
De justeringer, der var nødvendiggjort af direktivet, blev i  

 hovedsagen allerede indarbejdet i modeltilladelsen og udbudsvilkårene for 4.  

 runde og - efter lovens ikrafttræden 1. juli 1995 - indsat i åben  

 dørproceduren, jf. redegørelsen til udvalget af 20. november 1966.
Areal Afgrænsningen af det udbudte område i 4. runde skete på grundlag af en  

 vurdering af den potentielle udbredelse af kulbrinter dannet i Central  

 Graven.
Da denne vurdering er uændret, foretages der ikke ændringer i det  

 område, som udbydes i 5. runde.
Central Graven med tilgrænsende områder  

 omfatter områderne vest for 6I 15J østlig længde, jf. bilag 1.
Vilkår for 5. runde Der er ikke anledning til at foretage yderligere ændringer i  

 modeltilladelsen (bilag 2), bortset fra teknisk prægede tilpasninger med  

 henblik på 5. runde, eller i øvrigt at skærpe udbudsvilkårene.
Baggrunden  

 herfor er, at den danske sektors konkurrencedygtighed i Nordsøen som helhed  

 vurderes at være uændret i forhold til 4. runde, jf. dog nedenfor i afsnittet  

 »Udvælgelseskriterier og valg mellem flere ansøgere« vedrørende  

 forholdene omkring Sirifeltet.
4. runde-vilkårene vil derfor blive anvendt i 5. runde.
Det indebærer, at  

 Undergrundslovens krav til ansøgeres sagkundskab, økonomiske baggrund samt  

 tilbudt arbejdsprogram anvendes som primære udvælgelseskriterier, jf.  

 Undergrundslovens § 5, stk. 3, og § 12a, stk. 1.
 Herudover er det som i 4. runde et vilkår, at DOPAS deltager i alle  

 tilladelser med en statsdeltagelsesandel på 20 pct., som DOPAS selv afholder  

 udgifterne til.
 Der opkræves herudover som tidligere et 5 pct. fortjenstelement i  

 rørledningstariffen, og virksomheden er som hidtil undergivet reglerne om  

 selskabsskat og kulbrinteskat.
Til dækning af de administrative omkostninger opkræves som i 4. runde for  

 hver ansøgning et ansøgningsgebyr på 25.000 kr., uanset om ansøgningen fører  

 til meddelelse af en tilladelse.
Ved tildeling af en tilladelse opkræves også  

 som i 4. runde et gebyr på 100.000 kr.
Miljø De etablerede procedurer for inddragelse af de relevante organisationer på  

 miljø-, frednings-, råstof- og fiskeriområdet i forbindelse med  

 efterforskning og produktion af olie og gas vil blive videreført, således at  

 eventuelle risici og gener kan minimeres.
Endvidere vil der forud for  

 meddelelse af tilladeler til projekter til indvinding af olie og gas, som må  

 antages at påvirke miljøet i væsentlig grad, blive gennemført en procedure  

 efter reglerne i Undergrundsloven for vurdering af virkningen på miljøet  

 (VVM-procedure).
Udbudsform Den fleksible udbudsform, der blev anvendt i 4. runde, vil blive fortsat i  

 5. runde.
Den indebærer, at ansøgninger kan indgives af såvel grupper af  

 selskaber som enkeltselskaber.
Endvidere vil der kunne ansøges om  

 koncessionsandele på mindre end 80 pct. (100 pct., når statsdeltagelsen  

 medregnes). Hvis der i den forbindelse fremkommer ansøgninger om  

 koncessionsandele, der tilsammen udgør mere end 80 pct., vil det ud fra  

 ansøgernes kvalifikationer og de tilbudte arbejdsprogrammer blive vurderet,  

 om ansøgningerne kan justeres, således at alle ansøgere får del i  

 koncessionen.
I tilfælde af, at der indgives ansøgninger om andele, der  

 tilsammen udgør mindre end 80 pct. til en given blok, vil det tilsvarende  

 blive undersøgt, om ansøgerne vil øge de ansøgte andele, således at der kan  

 opnås fuld fordeling af andele i en koncession.
Denne udbudsform vil kunne  

 medvirke til at øge antallet af ansøgere og dermed  

 efterforskningsinvesteringerne i runden.
Som i 4. runde skal der ansøges særskilt om operatørskab.
Det skal derfor  

 fremgå af ansøgninger fra grupper, hvem der skal være operatør.
Tilsvarende  

 skal ansøgende enkeltselskaber angive eventuelle ønsker om operatør.
I  

 tilfælde af uenighed blandt de selskaber, der tildeles en tilladelse, om valg  

 af operatør, forbeholder Energistyrelsen sig ret til at udpege operatøren på  

 grundlag af ansøgernes kvalifikationer, jf.
Undergrundslovens § 12a, stk. 6.
 Danop og Denerco vil som i 4. runde være ligestillet med alle andre  

 ansøgere til koncessioner og operatørskaber.
Udvælgelseskriterier og valg mellem flere ansøgere Ansøgere vil blive bedømt og udvalgt efter de ovenfor nævnte og hidtil  

 anvendte kriterier, der nu fremgår af den reviderede undergrundslovs § 12a,  

 stk. 1, jf. § 5, stk. 3, og angår ansøgerens sagkundskab, økonomiske baggrund  

 samt kvaliteten og omfanget af det tilbudte arbejdsprogram.  

 Arbejdsprogrammets omfang og kvalitet vurderet i forhold til  

 efterforskningsbehovet i det ansøgte område vil være et væsentligt  

 udvælgelseskriterium, og ansøgerne vil blive anmodet om at beskrive, hvad der  

 efter deres opfattelse må anses for at være et fuldstændigt arbejdsprogram  

 for området, og hvad de på denne baggrund tilbyder at udføre.
Selv om prospektiviteten i det egentlige Centralgravsområde vurderes at  

 være uændret i forhold til 4. runde, har fundet af Siri-forekomsten i 1995  

 øget sandsynligheden for, at der kan gøres fund i den østlige del af det  

 område, der vil blive udbudt.
Siri-fundet har forstærket interessen hos  

 selskaberne for disse områder, hvor de forventer at kunne gøre tilsvarende  

 fund.
I forhold til 4. runde er der derfor større sandsynlighed for, at flere  

 lige kvalificerede selskaber vil søge områder i nærheden af Siri-feltet.
Der er derfor baggrund for at etablere en procedure, der giver mulighed  

 for, at skærpet konkurrence mellem i øvrigt ligestillede ansøgere om et  

 område kan udmøntes i vilkår for det pågældende område, der er mere  

 fordelagtige for staten.
Ifølge Undergrundslovens § 12a, stk. 3, skal der i  

 sådanne situationer fastsættes yderligere kriterier for at foretage det  

 endelige valg mellem ansøgere, der vurderes at stå lige efter en bedømmelse  

 af de fastlagte kriterier for udvælgelse.
Såfremt to eller flere ansøgere/ansøgergrupper til samme område på denne  

 baggrund vurderes at stå lige i henhold til de ovenfor nævnte  

 udvælgelseskriterier, vil den endelige udvælgelse blandt disse ansøgere blive  

 foretaget på baggrund af et supplerende tilbud om forøgelse af DOPAS'  

 statsandel ud over de allerede fastsatte 20 pct., hvis produktionen fra nye  

 fund forventes at overstige bestemte produktionsgrænser (den såkaldte  

 glideskala). De pågældende ansøgere vil i så fald blive bedt om at indgive et  

 tilbud herom inden for en vis frist, jf.
Undergrundslovens § 12a, stk. 3.  

 Vilkårene for en glideskala fremgår af bilag 3 til denne redegørelse.
I givet  

 fald vil anvendelsen af glideskalaen i øvrigt følge reglerne i  

 modeltilladelsens § 13, stk. 2-8, der senest har været anvendt i 3. runde  

 samt i Lulita-tilladelsen.
 Lige kvalificerede ansøgere vil herefter blive bedt om at indgive tilbud  

 på en forøgelse af DOPAS' statsandel med x procentpoint for hver påbegyndt  

 10.000 tønder olie/olieækvivalenter ud over et af Energistyrelsen fastsat  

 niveau på y tønder olie/olieækvivalenter i forventet maksimal døgnproduktion.  

 Afhængig af forventningerne til prospektets kvalitet og økonomiske robusthed  

 vil Energistyrelsen, når tilbud om glideskalaer skal indhentes, fastsætte,  

 fra hvilke produktionsniveauer - y - glideskalaen skal anvendes.
Størrelsen af tilladelser Det er hensigten at fastholde den hidtidige praksis.
Det indebærer, at  

 medmindre helt særlige forhold gør sig gældende, vil de enkelte tilladelser  

 have en størrelse, der svarer til størrelsen af 1-2 blokke.
Tidsplan Når udvalget har afsluttet sin behandling af redegørelsen, vil  

 Energistyrelsen i henhold til Undergrundslovens § 12, stk. 1, litra a, og §  

 12a, stk. 7, indkalde ansøgninger ved offentliggørelse af en meddelelse i  

 Statstidende og De Europæiske Fællesskabers Tidende mindst 90 dage før  

 ansøgningsfristens udløb.
Afhængig af offentliggørelsestidspunktet er det  

 hensigten at fastsætte ansøgningsfristen til 5. januar 1998, således at  

 ansøgere får mindst 5 måneder til at forberede en ansøgning.
Tilladelser i 5.  

 runde forventes tildelt i maj 1998.
Forinden tildelingen af koncessioner vil udvalget få forelagt en  

 redegørelse om, hvilke tilladelser der agtes meddelt, jf.
Undergrundslovens §  

 6, stk. 1. Det er hensigten som hidtil at drøfte indkomne ansøgninger med  

 GEUS og DOPAS, før der tages stilling til en tildeling.
Fortrolighed I henhold til Undergrundslovens § 12, stk. 2, er udvalgets medlemmer og  

 andre, der måtte være til stede under udvalgets forhandlinger vedrørende  

 denne redegørelse, forpligtet til at bevare tavshed om, hvad de erfarer i  

 udvalget med hensyn til de vilkår, hvorunder tilladelser agtes meddelt efter  

 proceduren i stk. 1, litra a, indtil det tidspunkt, hvor der foretages  

 offentlig indkaldelse af ansøgninger.
Bilag 1 5. Runde udbudt areal vest for 6 grader 15' Miljø- og Energiministeriet  Bilag 2 Energistyrelsen Maj 1997 Rettelser i forhold til 4. runde er markeret med fed og  

 kursiv.
 Slettet tekst er markeret <dl>.
Modeltilladelse til efterforskning og indvinding af kulbrinter 5. runde Indholdsfortegnelse Angivelse af rettighedshaveren § 1. Definitioner § 2. Området for tilladelsen § 3. Tilladelsens omfang § 4. Arbejdsprogram og vurderingsprogram § 5. Tilladelsens varighed og forlængelse med henblik på indvinding § 6. Gennemførelse af indvinding § 7. Engangsgebyrer § 8-12. (ikke avendt) § 13. Offentlig deltagelse ved DOPAS § 14. (Ikke anvendt) § 15. Brug af varer og tjenesteydelser § 16. (Ikke anvendt) § 17. Lokalisering § 18. Samarbejdsaftale § 19. Observatører § 20. Transport og ophold for tilsynet m.v.
§ 21. Rapportering § 22. Tavshedspligt § 23. Rettighedshaverens meddelelser til enkeltpersoner eller  

 offentligheden § 24. Måling § 25. Boreforskrifter § 26. Forskrifter om mærkning af udstyr m.v.
§ 27. Tilslutning til rørledningsanlæg § 28-29. (Ikke anvendt) § 30. Forsikring § 31. Hæftelsesform § 32. Sikkerhedsstillelse § 33. Overdragelse § 34. Opgivelse § 35. Tilbagekaldelse  og bortfald § 36. Følgerne af tilladelsens ophør § 37. Overtagelse og fjernelse af anlæg m.v.
§ 38. Ansvarsfriholdelse § 39. Forholdet til lovgivningen § 40. Jurisdiktion og værneting Bilag 1. Området for tilladelsen Bilag 2. Arbejdsprogram Bilag 3. Glideskala I henhold til §§ 5 og 13 i lov nr. 293 af 10. juni 1981 om anvendelse af  

 Danmarks undergrund  (undergrundsloven), som ændret ved lov nr. 310  

 af 17. maj 1995 (lovbekendtgørelse nr. 552 af 29. juni 1995),  og på  

 grundlag af de i selskabernes ansøgning af og i øvrigt fremkomne oplysninger meddeler miljø- og energiministeren herved For tilladelsen gælder de i det følgende angivne vilkår.
 § 1 Stk. 1. I denne tilladelse har følgende udtryk den  

 nedenfor nævnte betydning, medmindre andet fremgår af sammenhængen:
 Kulbrinter:
 Kulbrinter af såvel flydende, luftformig som fast form, der findes i  

 naturlig tilstand i undergrunden.
 Flydende kulbrinter:
 Råolie og kondensat.
 Kulbrinteforekomst eller forekomst:
 En sammenhængende ansamling af kulbrinter i undergrunden. 
Energistyrelsen  kan i tvivlstilfælde bestemme, hvad der skal anses  

 for en kulbrinteforekomst.
 Stk. 2. Miljø- og energiministeren kan bemyndige ? 
dl  ! andre statslige myndigheder til at udøve beføjelser, der i denne  

 tilladelse er tillagt  Energistyrelsen.
 § 2  Stk. 1. Tilladelsen omfatter det på vedhæftede kort anførte  

 område med de i bilag 1 hertil angivne hjørnekoordinater og blokke.
 Stk. 2. Det anvendte koordinat- og bloksystem fremgår af et kort,  

 dateret den 30. april 1984, der er deponeret i 
Energistyrelsen.
 Stk. 3. Såfremt det af tilladelsen omfattede område eller arealer  

 inden for dette ikke omfattes af eller unddrages dansk højhedsret i medfør af  

 folkeretlige regler, herunder ved mellemfolkelig overenskomst, skal  

 rettighedshaveren respektere enhver heraf følgende indskrænkning af området,  

 uden at der i den anledning kan rejses krav mod 
Energistyrelsen  eller den danske stat i øvrigt.
 § 3 Stk. 1. Tilladelsen giver inden for det i § 2 anførte  

 område rettighedshaveren eneret til at efterforske og indvinde kulbrinter som  

 defineret i § 1. Undtaget er kulbrinter, der fremkommer ved at underkaste  

 kul, bituminøse skifre eller andre aflejringer i undergrunden nedbrydende  

 destillationsprocesser eller anden lignende behandling, og metanforekomster i  

 kvartære aflejringer, der er undergivet privat ejendomsret.
Stk. 2. Tilladelsen er ikke til hinder for, at  det  

  inden for det af tilladelsen omfattede område kan tillades andre end  

 rettighedshaveren at foretage forundersøgelser af undergrunden med  

 henblik på efterforskning af kulbrinter, at efterforske og indvinde  

 andre råstoffer end de af denne tilladelse omfattede, at etablere og  

 drive rørledningsanlæg til brug ved virksomhed omfattet af undergrundsloven,  

at anvende undergrunden til lagring eller andre formål end indvinding  

 samt at foretage videnskabelige undersøgelser.
Rettighedshaveren er  

 pligtig at drage omsorg for, at der ikke lægges unødige hindringer i vejen  

 for virksomhed som nævnt i 1. pkt., eller for virksomhed med efterforskning  

 og indvinding af kulbrinter, der udøves i henhold til andre tilladelser.
 Stk. 3. Såfremt der gøres fund af både kulbrinter og andre  

 naturforekomster i et område og indvindingen af disse forekomster ikke kan  

 ske samtidig, bestemmer  Energistyrelsen,  hvilken virksomhed  

 der skal nyde fortrin.
 Stk. 4. Hvis rettighedshaveren finder andre råstoffer end de af  

 tilladelsen omfattede, er rettighedshaveren pligtig at give meddelelse herom  

 til  Energistyrelsen.
 Stk. 5. Såfremt der som et nødvendigt led i kulbrinteindvindingen  

 samtidig indvindes andre råstoffer, der er omfattet af undergrundsloven,  

 tilkommer disse rettighedshaveren.  Energistyrelsen  

  forbeholder sig ret til at pålægge rettighedshaveren særlige vilkår herfor,  

 herunder betaling af en særlig afgift, såfremt indvindingen får økonomisk  

 betydning.
 § 4 Stk. 1. Rettighedshaveren skal udføre de  

 efterforskningsarbejder, der fremgår af det som bilag 2 vedhæftede  

 arbejdsprogram.
 Stk. 2. Gør rettighedshaveren fund af kulbrinter, skal der  

 omgående gives meddelelse herom til  Energistyrelsen  og senest  

 6 måneder efter afslutningen af den boring, hvorved fundet er gjort,  

 fremlægges en rapport over fundet og et program for de yderligere arbejder,  

 der i overensstemmelse med god praksis inden for olieindustrien i  

 Nordsø-landene er nødvendige til konstatering af, hvorvidt der er påvist en  

 forekomst af kulbrinter under sådanne forhold, at indvinding er teknisk mulig  

 og må anses for økonomisk lønnende (vurderingsprogram). Vurderingsprogrammet  

 skal indeholde en tidsplan for udførelse af arbejderne.  Såfremt  

 fundet gøres i efterforskningsperioden, skal tidsplanen sigte mod,  at  

 der inden udløbet af den i § 5, stk. 1, 1. pkt., fastsatte  

 efterforskningsperiode eller inden for en af  Energistyrelsen  

  i medfør af § 5, stk. 1, 2. pkt., eventuelt meddelt forlængelse af  

 efterforskningsperioden tilvejebringes det fornødne grundlag for afgivelse af  

 en erklæring, som omhandlet i § 5, stk. 3. Vurderingsprogrammet skal  

 godkendes af  Energistyrelsen.
§ 5 Stk. 1. Denne tilladelse løber i 6 år regnet fra  

 datoen for dens meddelelse.  Energistyrelsen  kan, såfremt  

 særlige omstændigheder foreligger, forlænge tilladelsen med henblik på  

 efterforskning med indtil 2 år ad gangen.
Den samlede efterforskningsperiode  

 kan  dog kun undtagelsesvis  overstige 10 år.
 Stk. 2. Forlængelse af tilladelsen efter undergrundslovens § 13,  

 stk. 2, med henblik på indvinding meddeles af  Energistyrelsen  

  for det i henhold til stk. 4 afgrænsede område for en periode  på  

 30 år  regnet fra meddelelsen af forlængelse,  jf. dog § 35,  

 stk. 4.  Forlængelse kan ske separat for et eller flere områder.
Stk. 3. Ret til forlængelse som nævnt i stk. 2 er betinget af, at  

 rettighedshaveren har opfyldt de ham påhvilende forpligtelser, herunder  

 udført det i henhold til § 4, stk. 2, godkendte vurderingsprogram, og at der  

 senest 4 måneder før udløbet af det i stk. 1 nævnte tidsrum indsendes en  

 begæring om forlængelse af tilladelsen.
Begæringen skal indeholde en  

 erklæring om, at der er påvist en forekomst af kulbrinter under sådanne  

 forhold, at indvinding er teknisk mulig og må anses for økonomisk lønnende,  

 og at rettighedshaveren har til hensigt at iværksætte en sådan indvinding.  

 Begæringen skal være bilagt en rapport om de vurderinger af forekomsten,  

 hvorpå erklæringen støttes.
Rapporten skal indeholde en beskrivelse og en  

 vurdering af forekomsten i geologisk og reservoirteknisk henseende samt en  

 angivelse af de indvindingstekniske og økonomiske forudsætninger, som  

 rettighedshaverens erklæring bygger på.
Stk. 4.  Energistyrelsen  foretager afgrænsningen  

 af det eller de områder, hvortil tilladelsen forlænges med henblik på  

 indvinding.
Afgrænsningen angives ved geografiske koordinater og 
dybdeangivelser.  Det afgrænsede område skal omfatte forekomsten,  

 således som dennes  geografiske og dybdemæssige  udstrækning  

 efter  Energistyrelsens  skøn er dokumenteret af  

 rettighedshaveren i forbindelse med begæring om forlængelse af tilladelsen. ?  

 dl  !. Hvor forholdene nødvendiggør det, kan et afgrænset  

 område omfatte mere end en forekomst.
Såfremt forekomstens udstrækning ikke  

 kan fastslås med betydelig sikkerhed, tager  Energistyrelsen  

  hensyn hertil ved fastlæggelsen af tillægsarealet og dybdeangivelserne.
 § 6 Stk. 1. Forlængelse af tilladelsen i medfør af § 5 med  

 henblik på indvinding er betinget af, at rettighedshaveren inden en af  

 Energistyrelsen  ved forlængelsen fastsat frist indsender en  

 plan for virksomheden, herunder produktionens tilrettelæggelse samt anlæggene  

 hertil (indvindingsforanstaltninger m.m.), som  Energistyrelsen  

  kan godkende efter undergrundslovens § 10, og iværksætter indvinding på det  

 ved godkendelsen fastsatte tidspunkt.
 Stk. 2.  Energistyrelsen  kan fastsætte nærmere  

 regler om indholdet og udformningen af en ansøgning i henhold til § 10 i  

 undergrundsloven samt om de oplysninger, der skal indsendes i forbindelse med  

 eller i tilslutning til denne.
§ 7 Rettighedshaveren skal for denne tilladelse betale et gebyr på  

 100.000 kr.
Gebyret skal indbetales til  Energistyrelsen  

  senest 30 dage efter, at tilladelsen er meddelt.
 §§ 8-12 (Ikke anvendt).
§ 13 Stk. 1. Dansk Olie- og Gasproduktion A/S, i det  

 følgende kaldet DOPAS ?  dl  !, udøver for den danske stat  

 rettighederne i henhold til denne tilladelse i forhold til sin andels  

 størrelse.
De nærmere regler om DOPAS' rettigheder og forpligtelser som  

 medindehaver af tilladelsen samt om ændring af selskabets andel efter  

 reglerne i stk. 2-8  fremgår af undergrundslovens § 8 og fastsættes  

 i øvrigt  i den samarbejdsaftale, som efter  tilladelsens  

  § 18 skal godkendes af  Energistyrelsen.
 (Stk. 2-8 anvendes kun, såfremt glideskala er et vilkår).
Stk. 2. DOPAS' andel af denne tilladelse kan øges for så vidt  

 angår forekomster, for hvilke der i henhold til § 5, stk. 3, er begæret  

 forlængelse af tilladelsen med henblik på indvinding.
Størrelsen af den  

 forøgede andel fastsættes af Energistyrelsen, men andelen kan ikke overstige  

 de i bilag 3 hertil fastsatte procentandele, der beregnes på grundlag af den  

 forventede maksimale døgnproduktion.
Ved den maksimale døgnproduktion forstås  

 et gennemsnit af den forventede kulbrinteproduktion for de 180 på hinanden  

 følgende døgn, hvor døgnproduktionen forventes at være størst over hele  

 indvindingsperioden.
Ved opgørelsen sammenlægges flydende og andre kulbrinter  

 end flydende, således at 890 m3 (st) andre kulbrinter svarer til 1 m3 (st)  

 flydende kulbrinter.
Stk. 3. Såfremt der i det område, som tilladelsen omfatter ved  

 udstedelsen, påvises flere forekomster, beregnes DOPAS' andel for hver af  

 forekomsterne.
Er flere forekomster beliggende således, at de ved en  

 forlængelse af tilladelsen med henblik på indvinding omfattes eller må  

 forventes omfattet af et og samme område, og må forekomsterne forventes  

 indvundet, eller bliver de indvundet, gennem samme produktionsanlæg, beregnes  

 selskabets andel dog på grundlag af den forventede samlede maksimale  

 døgnproduktion fra forekomsterne.
 Stk. 4. Omfattes en forekomst af flere tilladelser, eller strækker  

 forekomsten sig ind på et andet lands højhedsområde, beregnes DOPAS' andel på  

 grundlag af den forventede samlede maksimale døgnproduktion fra forekomsten,  

 såfremt forekomsten må forventes indvundet, eller bliver indvundet, gennem  

 samme produktionsanlæg.
 Stk. 5. Energistyrelsen træffer i tvivlstilfælde endelig afgørelse om,  

 hvorvidt der er tale om samme produktionsanlæg, jf. stk. 3 og 4.
Stk. 6. Erklæring om forøgelse af DOPAS' andel kan afgives af  

 Energistyrelsen fra det tidspunkt, da Energistyrelsen har modtaget en  

 fyldestgørende begæring om forlængelse af tilladelsen, jf. § 5, stk. 3, og  

 indtil 360 dage derefter.
Endvidere kan Energistyrelsen, uanset om DOPAS'  

 andel tidligere er blevet forøget, afgive erklæring om forøgelse af  

 selskabets andel, fra det tidspunkt, hvor der i den nedsatte samarbejdskomite  

 er truffet beslutning om godkendelse af planen for iværksættelse af  

 indvinding af en eller flere forekomster og om budgettet herfor og indtil 100  

 dage derefter, medmindre DOPAS i det pågældende møde i samarbejdskomiteen  

 anmoder om forlængelse af denne frist i op til 270 dage.
Senest 8 dage efter,  

 at den i 2. pkt. nævnte beslutning er truffet, skal rettighedshaveren give  

 Energistyrelsen underretning herom.
Stk. 7. Erklæringer, der afgives efter stk. 6, har virkning for parternes  

 rettigheder fra tidspunktet for erklæringens afgivelse.
Erklæring, der  

 afgives efter stk. 6, 1. pkt., har virkning for forpligtelser, der opstår  

 senere end 180 dage efter, at en fyldestgørende begæring om forlængelse af  

 tilladelen er modtaget af Energistyrelsen, eller som vedrører ydelser, der  

 erlægges til rettighedshaveren efter dette tidspunkt, og som angår den eller  

 de forekomster, der er omfattet af begæringen.
Erklæring, der afgives efter  

 stk. 6, 2. pkt., har virkning for forpligtelser, der opstår eller som  

 vedrører ydelser, der erlægges til rettighedshaveren efter Energistyrelsens  

 erklæring om, hvorvidt DOPAS' andel skal forøges, dog tidligst fra det i 2.  

 pkt. nævnte tidspunkt.
Stk. 8. Såfremt det efter udløbet af begge frister i stk. 6 synes  

 åbenbart, at den maksimale døgnproduktion vil overstige den tidligere  

 forventede, har Energistyrelsen ret til at kræve DOPAS' andel forøget inden  

 for det i stk. 2, jf. stk. 3 og 4, fastsatte maksimum.
Andelen kan dog ikke  

 kræves forøget, i den udstrækning Energistyrelsen har undladt efter stk. 6 at  

 kræve en forøgelse, som kunne være krævet ud fra de da foreliggende  

 produktionsforventninger.
Såfremt det synes åbenbart, at den maksimale  

 døgnproduktion, der har været lagt til grund ved en forøgelse af DOPAS'  

 andel, ikke vil blive opnået, og selskabets andel herved overstiger, hvad  

 selskabet i henhold til stk. 2, jf. stk. 3 og 4, har ret til, kan enhver af  

 parterne kræve DOPAS' andel nedsat.
Fornyet krav om ændring af DOPAS' andel  

 efter nærværende stykke kan tidligst fremsættes 24 måneder efter den dag,  

 hvor der senest er fremsat et berettiget krav om ændring efter nærværende  

 stykke fra nogen af parternes side.
Når en ændring af DOPAS' andel finder  

 sted, skal der ske en hertil svarende regulering af omkostninger og  

 forpligtelser samt af producerede kulbrinter tilbage til 100 dage efter den i  

 stk. 6, 2. pkt., nævnte beslutning.
 § 14 (Ikke anvendt).
 § 15 Stk. 1.  Energistyrelsen  kan til  

 opfyldelse af artikel 3 i direktiv 93/38/EØF fastsætte, at rettighedshaveren:
a) skal følge principperne om ikke-diskrimination og udbud ved tildeling  

 af indkøbs-, bygge- og anlægskontrakter og tjenesteydelseskontrakter, b) skal meddele  EU  -Kommissionen de oplysninger, der  

 vedrører tildelingen af kontrakter på de betingelser, som denne fastlægger i  

 overensstemmelse med artikel 40 i ovennævnte direktiv.
 Stk. 2.  Energistyrelsen  kan fastsætte nærmere  

 regler om de procedurer, rettighedshaveren skal følge med henblik på  

 opfyldelsen af en i henhold til stk. 1, litra a), fastsat forpligtelse.
 § 16 (Ikke anvendt).
§ 17 Rettighedshaveren skal inden for en frist af 3 måneder efter  

 meddelelsen af denne tilladelse forelægge en plan, som 
Energistyrelsen  kan godkende, over virksomhedens organisering og  

 lokalisering i efterforskningsperioden.
Tilsvarende plan for  

 indvindingsperioden forelægges  Energistyrelsen  til  

 godkendelse samtidig med indsendelse af en ansøgning om godkendelse af en  

 plan for indvindingsforanstaltninger m.m.
 § 18 Stk. 1. Såfremt tilladelsen meddeles til flere i  

 forening, er tilladelsen betinget af, at der, senest 90 dage efter at  

 tilladelsen er meddelt, indgås en samarbejdsaftale om udøvelsen af den af  

 tilladelsen omfattede virksomhed, der kan godkendes af 
Energistyrelsen.
 Stk. 2. Ændring i, fravigelse fra eller tillæg til denne aftale,  

 herunder udpegning af ny operatør, skal godkendes af 
Energistyrelsen.
 § 19 Stk. 1. Repræsentanter for 
Energistyrelsen  har ret til at deltage som observatører ved møder i  

 samarbejdsorganer, der oprettes i henhold til den i § 18 nævnte aftale.
 Stk. 2.  Energistyrelsen  skal indkaldes med samme  

 varsel og have samme materiale, herunder mødereferater, som  

 rettighedshaveren.
§ 20 Rettighedshaveren skal efter  Energistyrelsens  

  anmodning drage omsorg for transport af repræsentanter for det offentlige  

 fra vedkommendes tjenestested til og fra steder, hvor virksomheden udøves,  

 samt sørge for ophold.
Udgifterne afholdes af rettighedshaveren.
 § 21 Stk. 1. Med henblik på at sikre indsigt i og  

 gennemførelse af tilsyn med rettighedshaverens virksomhed i henhold til denne  

 tilladelse skal rettighedshaveren:
a) Meddele alle fornødne økonomiske oplysninger om virksomheden.  

 Rettighedshaveren skal herunder fremsende årsregnskab bestående af balance,  

 resultatopgørelse og årsberetning samt give oplysning om aktionærer, der  

 repræsenterer mindst en tiendedel af aktiekapitalen.
Endvidere skal  

 rettighedshaveren straks give oplysning om væsentlige ændringer i selskabets  

 kapitalforhold.
I fald årsregnskabet omfatter anden virksomhed end den af  

 tilladelsen omfattede, skal rettighedshaveren tillige indsende særskilt  

 regnskab for den virksomhed, der er omfattet af tilladelsen.
Indehaves  

 tilladelsen af flere, skal oplysningerne meddeles for hver af indehaverne,  

 ligesom der i så fald skal udarbejdes regnskab, udvisende alle fælles  

 indtægter og udgifter.
Alle de nævnte regnskaber skal være affattet på dansk  

 og være revideret af en statsautoriseret revisor i overensstemmelse med god  

 dansk revisionsskik.
Medmindre  Energistyrelsen  tillader  

 andet, skal regnskabsåret følge kalenderåret.
På forlangende skal en  

 indehaver af tilladelsen, der er datterselskab af et andet selskab, indsende  

 årsregnskab for sit moderselskab og koncernregnskab.
b) Meddele alle fornødne oplysninger om rettighedshaverens  

 forundersøgelses-, efterforsknings- og indvindingsaktiviteter.  

 Rettighedshaveren skal herunder under udførelsen af geofysiske, geologiske,  

 geokemiske og andre undersøgelser samt boringer løbende eller periodisk  

 indsende rapporter, prøver, rådata, bearbejdningsresultater, fortolkninger og  

 vurdering samt sammenfattende rapporter, indeholdende tolkning og vurdering  

 af de opnåede resultater.
Vedrørende etablering og drift af indvindingsanlæg  

 skal rettighedshaveren endvidere løbende eller periodisk indsende oplysninger  

 og rapporter om igangværende og forestående aktiviteter.
c) Hvert år indsende en oversigt over rettighedshaverens forventede  

 aktiviteter for de kommende 4 kalenderår.
Oversigten skal specificere de  

 enkelte aktiviteter og angive forventede udgifter til forundersøgelse,  

 efterforskning og etablering og drift af indvindingsvirksomhed samt  

 forventede indtægter og skattebetalinger i hvert af årene i perioden.
 Stk. 2.  Energistyrelsen  fastsætter nærmere regler  

 om tidspunkterne for indsendelse af de i stk. 1 omhandlede oplysninger, om  

 oplysningernes form og specifikationsgrad samt om rettighedshaverens  

 bogføring.  Energistyrelsen  kan endvidere fastsætte regler om,  

 hvilke oplysninger rettighedshaveren skal indsende ud over, hvad der følger  

 af stk. 1, og af de i medfør af undergrundslovens § 34, stk. 1, fastsatte  

 bestemmelser, samt kræve yderligere oplysninger meddelt i det enkelte  

 tilfælde, såfremt dette findes fornødent.
 Stk. 3.  Energistyrelsen  kan fastsætte regler om  

 rettighedshaverens opbevaring og benyttelse af prøver, data m.v.
 § 22 Stk. 1. Myndigheder og personer, der udøver opgaver  

 efter undergrundsloven, samt enhver, der i øvrigt yder bistand hertil, er  

 underkastet tavshedspligt efter bestemmelserne i §§ 152-152 f i 
straffeloven  med hensyn til oplysninger og prøver m.v., som  

 myndighederne modtager fra rettighedshaveren i henhold til denne tilladelse  

 samt undergrundslovens §§ 26 og 34.
Stk. 2. Oplysninger og prøver m.v., der er omfattet af  

 undergrundslovens § 34, stk. 1, kan videregives også til andre end offentlige  

 myndigheder efter 5 år regnet fra det tidspunkt, hvor oplysningerne m.v. er  

 tilvejebragt og tilgængelige for rettighedshaveren.
Udløber, opgives,  

 bortfalder eller tilbagekaldes tilladelsen helt eller delvis, begrænses denne  

 periode til 2 år, for så vidt angår oplysninger vedrørende det område,  

 hvortil tilladelsen er ophørt.
 Stk. 3. Bestemmelserne i stk. 1 og 2 er ikke til hinder for, at  

 oplysningerne m.v. videregives, når:
a) ingen berettiget interesse hos rettighedshaveren tilsiger, at de  

 hemmeligholdes, b) rettighedshaverens interesse i tavshedspligtens opretholdelse findes at  

 burde vige for hensynet til væsentlige offentlige interesser, c) der meddeles oplysninger af generel karakter i forbindelse med  

 afgivelse af offentlige udtalelser, årsberetninger eller lignende om  

 efterforsknings- og indvindingsforhold eller d) det sker som led i et samarbejde med andre landes myndigheder og under  

 forudsætning af, at oplysningerne er undergivet tilsvarende tavshedspligt i  

 det pågældende land.
Oplysninger, som modtages fra andres landes myndigheder  

 med angivelse af, at oplysningerne er hemmelige eller fortrolige, eller hvor  

 dette følger af oplysningerne karakter, skal være undergivet bestemmelsen i  

 stk. 1.
 § 23 I meddelelser til enkeltpersoner eller offentligheden må  

 rettighedshaveren ikke uden forudgående tilladelse fra 
Energistyrelsen  direkte eller indirekte gengive eller henvise til  

 udtalelser eller meddelelser fra  Energistyrelsen, < dl >  

 anden offentlig myndighed eller andre, der er ansat i eller udfører opgaver  

 for disse, om sandsynligheden for at gøre fund eller om størrelsen af  

 forekomsten af kulbrinter.
 § 24 Stk. 1. Udstyr, fremgangsmåde og måleenheder til den  

 kvalitative og kvantitative måling af de indvundne kulbrinter skal godkendes  

 af  Energistyrelsen.  Målingerne skal foretages efter anerkendt  

 og sædvanlig fremgangsmåde og skal kunne kontrolleres af 
Energistyrelsen.
 Stk. 2. Konstateres det, at anvendte metoder eller apparatur har  

 ført til, at måleresultatet er for lille, anses forholdet at have foreligget,  

 siden sidste kontrol fandt sted, medmindre det godtgøres, at forholdet har  

 stået på i kortere eller længere tid.
 § 25 Rettighedshaveren er forpligtet til at følge de forskrifter  

 om udførelse af boringer og andre arbejder, der til enhver tid måtte blive  

 fastsat som vilkår for godkendelser efter undergrundslovens § 28.
 § 26 Rettighedshaveren er forpligtet til at følge de forskrifter,  

 som  Energistyrelsen  måtte fastsætte om mærkning af  

 udstyr m.v., der transporteres til eller fra havanlæg på det af tilladelsen  

 omfattede område.
 § 27  Stk. 1. Rettighedshaveren har, for så vidt angår  

 flydende kulbrinter, pligt til at foretage tilslutning af produktionsanlæg  

 til det af Dansk Olierør A/S anlagte olierørledningsanlæg i overensstemmelse  

 med lov nr. 291 af 10. juni 1981 om etablering og benyttelse af en rørledning  

 til transport af råolie og kondensat, som ændret ved lov nr. . . . af . . .  

 1997.
 Stk. 2. Rettighedshaveren har, for så vidt angår naturgas, pligt  

 til at foretage tilslutning af produktionsanlæg til rørledningsanlæg til  

 transport af naturgas, som måtte blive anlagt eller anvist af staten, og til  

 at benytte dette ved transport af indvundet naturgas fra produktionsstedet.  

 Energistyrelsen  kan undtage fra disse pligter i tilfælde,  

 hvor transport gennem rørledningsanlægget efter  styrelsens  

  skøn må anses for uøkonomisk eller uhensigtsmæssig. 
Energistyrelsen  fastsætter, efter at rettighedshaveren har haft  

 adgang til at udtale sig herom, nærmere bestemmelser om tilslutning til og  

 benyttelsen af anlægget, herunder om betaling herfor og afgift til staten  

 m.v.
 Stk. 3. Foretages tilslutning af produktionsanlæg til  

 rørledningsanlæg i henhold til stk. 2, efter at indvinding er påbegyndt,  

 tager  Energistyrelsen,  ved fastsættelse af de nærmere  

 bestemmelser om betaling for tilslutning og benyttelse, hensyn til de  

 investeringer, som rettighedshaveren har foretaget med henblik på transport  

 af de indvundne kulbrinter fra produktionsstedet.
 Stk. 4. Pligten til tilslutning i henhold til stk. 2 omfatter  

 tillige pligt til at anlægge installationer og rørledninger, som  

 tilslutningen på det af  Energistyrelsen  fastsatte  

 tilslutningssted nødvendiggør.
 §§ 28-29 (Ikke anvendt).
 § 30 Stk. 1. Rettighedshaverens erstatningsansvar i  

 henhold til undergrundsloven skal være dækket af forsikring efter reglerne i  

 stk. 2-4.
 Stk. 2. Forsikringen skal give en rimelig dækning ud fra hensynet  

 til risikoen ved virksomhedens udøvelse og præmieomkostningerne.
 Stk. 3. Ved udgangen af hvert kalenderår skal 
Energistyrelsen  underrettes om gældende forsikringer med angivelse af  

 hovedvilkårene.  Energistyrelsen  kan kræve, at yderligere  

 forsikringer tegnes.
 Stk. 4. Rettighedshaveren er i øvrigt pligtig at følge de  

 bestemmelser om forsikring, der måtte blive fastsat af 
Energistyrelsen.
 § 31 Er tilladelsen meddelt flere i forening, hæfter de solidarisk  

 for erstatningskrav i medfør af undergrundslovens § 35 og for opfyldelsen af  

 forpligtelser over for staten i henhold til denne tilladelse.
§ 32 Til sikring af rettighedshaverens opfyldelse af samtlige sine  

 forpligtelser i henhold til denne tilladelse skal han inden for en frist af  

 30 dage fra dens meddelelse stille sikkerhed af en sådan størrelse og  

 beskaffenhed, eventuelt i form af moderselskabsgaranti, som kan godkendes af  

 Energistyrelsen.
Energistyrelsen  kan senere kræve sikkerheden  

 ændret eller suppleret med et varsel på 30 dage.
§ 33 Tilladelsen eller andele deri kan hverken direkte eller  

 indirekte eller helt eller delvis overdrages eller på anden måde overføres  

 til tredjemand eller indbyrdes mellem flere medindehavere, medmindre 
Energistyrelsen  giver tilladelse hertil.
Tilsvarende gælder  

 overførelse af aktieposter og selskabsandele af en størrelse, som kan give  

 bestemmende indflydelse over et selskab, der er medindehaver, eller indgåelse  

 af aftaler, der har samme virkning.
For en tilladelse efter 1. og 2. pkt. kan  

 opkræves gebyr.
 § 34 Stk. 1. Ved opgivelse i efterforskningsperioden af  

 retten i henhold til denne tilladelse skal opgivelsen omfatte hele området  

 for tilladelsen.
 Stk. 2. Såfremt tilladelsen er blevet forlænget for et eller flere  

 områder med henblik på indvinding, kan rettighedshaveren opgive retten til et  

 sådant område med et års varsel.
 Stk. 3. Ved opgivelse i henhold til stk. 1 eller stk. 2 gælder  

 bestemmelserne i §§ 36 og 37.
§ 35 Stk. 1.  Energistyrelsen  kan  

 tilbagekalde denne tilladelse, 1) såfremt de i undergrundsloven og i denne tilladelse eller de i medfør  

 af disse fastsatte bestemmelser, vilkår eller påbud ikke overholdes, 2) såfremt der i en ansøgning om tilladelse er givet urigtige eller  

 vildledende oplysninger, 3) såfremt en eller flere af tilladelsens indehavere standser  

 betalingerne, anmoder om åbning af tvangsakkordforhandling, erklæres konkurs,  

 træder i likvidation eller kommer i en situation, der må sidestilles hermed.
 Stk. 2. Kan forholdet afhjælpes af rettighedshaveren, kan  

 tilbagekaldelse i henhold til stk. 1, nr. 1, først ske efter, at 
Energistyrelsen  har givet påbud om inden en nærmere fastsat frist at  

 afhjælpe forholdet, og påbudet ikke er efterkommet.
 Stk. 3. Ved tilbagekaldelse i henhold til stk. 1  og  

 bortfald i henhold til stk. 4  gælder bestemmelserne i §§ 36 og 37.
Stk. 4. Såfremt en igangsat indvinding indstilles for en  

 periode på mere end 2 på hinanden følgende år og dette ikke er en del af en  

 godkendt plan, bortfalder tilladelsen for det pågældende område, medmindre  

 rettighedshaveren kan godtgøre, at det midlertidigt må anses for økonomisk  

 uforsvarligt at foretage indvinding.
I sidstnævnte tilfælde kan  

 rettighedshaveren beholde tilladelsen i et af Energistyrelsen fastsat tidsrum  

 af indtil 5 på hinanden følgende år, selv om indvindingen er indstillet i  

 dette tidsrum.
 § 36 Stk. 1. Udløb, opgivelse, bortfald eller  

 tilbagekaldelse af tilladelsen fritager ikke rettighedshaveren for  

 opfyldelsen af de forpligtelser, der påhviler ham i medfør af lovgivningen,  

 denne tilladelse eller andre fastsatte bestemmelser, vilkår eller påbud.
 Stk. 2. Er nogen del af det i bilag 2 hertil fastsatte  

 arbejdsprogram ikke udført, skal rettighedshaveren, medmindre 
Energistyrelsen  meddeler dispensation herfra, til statskassen betale  

 et beløb svarende til, hvad opfyldelsen af forpligtelserne ville have kostet.  

 Ved beløbets fastsættelse henses til de udgifter, som det ville medføre at  

 lade andre udføre arbejderne for staten på tidspunktet for tilladelsens  

 ophør.
 Stk. 3. Betaling af det i stk. 2 nævnte beløb forudsætter ikke, at  

 Energistyrelsen  lader de resterende arbejder udføre.
 Stk. 4. Betaling skal finde sted senest 30 dage efter, at 
Energistyrelsen  har fremsendt påkrav herom.
 Stk. 5. Ved for sen betaling skal rettighedshaveren betale en  

 årlig rente, der svarer til den af Danmarks Nationalbank til enhver tid  

 fastsatte officielle diskonto med et tillæg af 2 pct.
 § 37 Stk. 1. Når tilladelsen ophører ved udløb, opgivelse,  

 bortfald eller tilbagekaldelse enten for hele området eller for en del af  

 dette, er staten berettiget til vederlagsfrit, helt eller delvis, at overtage  

 alle anlæg, indretninger og installationer, som er bestemt til mere varig  

 anvendelse inden for det pågældende område, samt fornødent tilbehør og  

 materiale, herunder journaler og manualer m.v.
Stk. 2. Såfremt tilladelsen ophører, jf. stk. 1, er  

 rettighedshaveren forpligtet til at drage omsorg for, at de i stk. 1 nævnte  

 anlæg m.v. er til stede på området og vederlagsfrit kan overdrages til staten  

 i en sådan stand, som forsvarlig vedligeholdelse tilsiger.
Tilsvarende gælder  

 også med hensyn til de i stk. 1 nævnte anlæg m.v., der er under etablering  

 med henblik på indvindingsvirksomhed, dog at rettighedshaveren ikke er  

 forpligtet til at iværksætte yderligere foranstaltninger til færdiggørelse.
 Stk. 3. På tidspunktet for tilladelsens ophør, jf. stk. 1, er  

 rettighedshaveren forpligtet til at drage omsorg for, at anlæg m.v. som nævnt  

 i stk. 1 og 2, der ikke tilhører rettighedshaveren, eller som er behæftet med  

 andre rettigheder for tredjemand, frigøres for tredjemands rettigheder af  

 enhver art, således at vederlagsfri overdragelse til staten kan ske i  

 ubehæftet stand.
 Stk. 4. Rettighedshaveren er i tilfælde af manglende opfyldelse af  

 sine forpligtelser efter stk. 1, 2 og 3, hvad enten der er udvist  

 forsømmelighed eller ej, forpligtet til at erstatte ethvert tab derved,  

 herunder driftstab, samt alle udgifter, som staten må afholde for at blive  

 stillet, som om forpligtelserne var blevet opfyldt efter deres indhold.
 Stk. 5. For anlæg m.v., som inden tilladelsens ophør har  

 udtjent deres formål, finder bestemmelserne i stk. 1-4 tilsvarende  

 anvendelse, efterhånden som disse tages ud af brug.
Stk. 6. Rettighedshaveren skal senest 2 år inden tilladelsens ophør, jf.  

 stk. 1, eller 2 år før det tidspunkt, hvor et eller flere anlæg m.v.  

 forventes at ville have udtjent deres formål, indsende en plan for  

 afviklingen af samtlige anlæg m.v. (afviklingsplan) til Energistyrelsens  

 godkendelse.
Senest 3 måneder efter at tilladelsen er bortfaldet,  

 tilbagekaldt eller et anlæg eller lignende er taget ud af brug, uden at der  

 foreligger en afviklingsplan, skal der indsendes en afviklingsplan til  

 Energistyrelsens godkendelse.
Afviklingsplanen skal indeholde en redegørelse  

 for fjernelsen af de anlæg m.v., som staten ikke ønsker at overtage helt  

 eller delvis i henhold til stk. 1-5. Afviklingsplanen skal endvidere  

 indeholde en redegøresle for og vurdering af planens miljø- og  

 sikkerhedsmæssige konsekvenser samt en tidsplan for gennemførelsen.  

 Energistyrelsen kan fastsætte nærmere retningslinjer for planens indhold.  

 Energistyrelsen kan pålægge rettighedshaveren  i henhold til  

  en af  Energistyrelsen  fastsat  tidsplan  helt  

 eller delvis at fjerne alle anlæg  m.v.,  hvad enten de  

 tilhører rettighedshaveren eller andre, og som staten ikke ønsker at overtage  

 efter stk.  1-5.
Stk. 7.  Energistyrelsen  kan  til enhver  

 tid  pålægge rettighedshaveren at træffe andre fornødne foranstaltninger,  

 som tilsigter, at anlæg m.v. frembyder risiko eller ulempe.
Efterkommer  

 rettighedshaveren ikke et af  Energistyrelsen  givet pålæg, er  

 Energistyrelsen  berettiget til uden yderligere varsel at lade  

 det fornødne foretage for rettighedshaverens regning og risiko i enhver  

 henseende.
Medfører fjernelsen eller foretagelsen af afværgeforanstaltninger  

 et erstatningskrav fra tredjemand mod staten, er rettighedshaveren pligtig at  

 skadesløsholde staten herfor.
 § 38 Rettighedshaveren skal friholde staten for ethvert krav, der  

 af tredjemand måtte blive rettet mod staten som følge af rettighedshaverens  

 virksomhed.
§ 39 Stk. 1. Tilladelsen er undergivet de til enhver tid i Danmark  

 gældende retsregler, herunder eventuelle fremtidige ændringer i lov om  

 anvendelse af Danmarks undergrund, bekendtgørelser, anordninger og de til  

 enhver tid gældende forpligtelser som følge af Danmarks medlemskab af Den  

 Europæiske Union.
Tilladelsen medfører således ingen begrænsninger i statens  

 almindelige beskatningsret eller i adgangen til at fastsætte generelle  

 bestemmelser om den nærmere udførelse af efterforsknings- og  

 indvindingsvirksomheden.
 Stk. 2. Tilladelsen fritager ikke rettighedshaveren for at  

 indhente de i medfør af lov om anvendelse af Danmarks undergrund og  

 lovgivningen i øvrigt nødvendige tilladelser og godkendelser.
 § 40 Stk. 1. Alle tvister, der opstår i forbindelse med  

 denne tilladelse eller med rettighedshaverens udøvelse af virksomhed i  

 henhold til tilladelsen, skal afgøres efter de i Danmark gældende retsregler  

 og ved danske domstole.
 Stk. 2. Værneting er København.
 Stk. 3. Stk. 1 og 2 er ikke til hinder for, at 
Energistyrelsen  og rettighedshaveren i det enkelte tilfælde kan  

 vedtage, at en tvist af den i stk. 1 nævnte art afgøres ved voldgift.
Bilag 1 Til modeltilladelse til efterforskning og indvinding af kulbrinter 5. runde Området for tilladelsen, jf. § 2, stk. 1 Tilladelsen omfatter det på vedhæftede kort anførte område i blok  med  

 hjørnekoordinaterne:
(Geografisk net ED 50) Bilag 2 Til modeltilladelse til efterforskning og indvinding af kulbrinter 5. runde Arbejdsprogram for tilladelsen, jf. § 4, stk. 1 Nedenstående arbejdsprogram er de efterforskningsaktiviteter, som  

 rettighedshaveren skal udføre i henhold til § 4, stk. 1, i tilladelse nr. /98  

 til efterforskning og indvinding af kulbrinter, dateret den , vedrørende det  

 af tilladelsen omfattede område i blok .
 1. Rettighedshaveren skal senest år efter at tilladelsen er udstedt, have  

 tilvejebragt en tidssvarende seismisk dækning af blokken.
Dette svarer til . Den seismiske dækning skal have en maskevidde svarende til km.
 2. Rettighedshaveren skal senest år efter, at tilladelsen er udstedt,  

 udføre efterforskningsboringer som følger:
 efterforskningsboring(er) skal bores gennem/til (geologisk formation)  

 eller en samlet dybde på m, alt efter hvad der først nås.
 Boringerne skal gennemføres på en efterforskningsmæssigt forsvarlig måde,  

 herunder ved udførelse af kerneboringer, prøvetagninger og prøveproduktioner  

 og i øvrigt i overensstemmelse med de retningslinier, som Energistyrelsen  

 fastlægger ved godkendelse af hvert enkelt boreprogram.
3. Der skal udføres fyldestgørende analyser og tolkninger af indsamlede  

 data.
Rettighedshaveren skal følge Energistyrelsens eventuelle anvisninger  

 herom.
 4. Inden arbejder påbegyndes, kan rettighedshaveren indhente  

 Energistyrelsens stillingtagen til, om planlagte arbejder kan indgå som  

 opfyldelse af arbejdsprogrammet.
 5. Ved udløbet af den i § 5, stk. 1, fastsatte efterforskningsperiode skal  

 rettighedshaveren til Energistyrelsen fremsende en afsluttende rapportering  

 vedrørende kulbrintepotentialet i det tilbageleverede område.
Bilag 3 Til modeltilladelse til efterforskning og indvinding af kulbrinter 5. runde Den maksimale andel/glideskala for DOPAS, jf. § 13, stk. 2 DOPAS' statsdeltagelsesandel udgør 20 pct. ved en forventet maksimal  

 døgnproduktion på op til og med Y tønder olie og olieækvivalenter.
Overstiger  

 den maksimale døgnproduktion for et felt Y tønder, kan DOPAS'  

 statsdeltagelsesandel øges med tillæg på X procentpoint.
For hver 10.000  

 tønder olie pr. dag produktionen overstiger Y, tillægges yderligere X  

 procentpoint.
Den døgnproduktion Y, som medfører mulighed for, at DOPAS'  

 andel kan forøges, fastsættes af Energistyrelsen for det enkelte ansøgte  

 område.
Ansøgerne afgiver på det grundlag tilbud om størrelsen af X.
Miljø- og Energiministeriet  Den 10. september 1997 Departementet Folketingets Energipolitiske Udvalg Christiansborg 1240 København K Med brev af 11. juni 1997 sendte jeg en redegørelse efter  

 Undergrundslovens § 12, stk. 2, vedrøende indkaldelse af ansøgninger om  

 tilladelser til efterforskning og indvinding af kulbrinter i 5. udbudsrunde.
 Der har under udvalgsbehandlingen været rejst spørgsmål ved Dansk Olie og  

 Gasproduktion A/S' udøvelse af statsdeltagelsen i eventuelle 5.  

 runde-koncessioner, hvor glideskalaen tages i anvendelse.
Jeg vil i den forbindelse henlede opmærksomheden på, at der som følge af  

 ændringen af Undergrundsloven i 1995 er en række begrænsninger for DOPAS'  

 udøvelse af stemmeret i koncessioner.
DOPAS må således ved udøvelsen af  

 stemmeretten alene varetage de hensyn, som tilgodeses i Undergrundsloven.  

 Selskabet må ikke hindre, at et konsortiums virksomhed baseres på  

 forretningsmæssige principper.
Ligeledes skal DOPAS' stemmeret i konsortierne  

 udøves efter gennemskuelige, objektive og ikkediskriminerende principper.
Den  

 ændrede Undergrundslov angiver endvidere, at DOPAS ikke må modtage  

 underretning om eller udøve nogen stemmeret ved afgørelser om konsortiets  

 valg af leverandører, ligesom DOPAS ikke må udøve flertalsstemmeret ved andre  

 afgørelser.
Endvidere bemærkes, at ethvert selskab i et konsortium står frit med  

 hensyn til, om selskabet ønsker at deltage i en udbygning af et nyt felt.
Et  

 stemmeflertal i konsortiet kan således ikke tvinge de øvrige selskaber til at  

 deltage i en udbygning, hvis de ikke ønsker det.
Vilkår om glideskala for DOPAS' andel indgik i tilladelser meddelt i 1.,  

 2. og 3. runde.
Spørgsmålet om udnyttelse af glideskalaer i disse  

 koncessioner har efterfølgende været drøftet i Det Energipolitiske Udvalg.
I  

 udvalgets beretning fra den 15. december 1995 tager et flertal i udvalget til  

 efterretning, at miljø- og energiministeren har givet udvalget tilsagn om at  

 forelægge spørgsmål for udvalget om DOPAS' erhvervelse af koncessionsandele  

 og/eller optioner, der giver DOPAS en samlet andel på mere end tredive  

 procent i en koncession.
 Jeg vil på den baggrund være indstillet på at ændre vilkårene i 5. runde  

 således:
 1. Der er mulighed for at anvende glideskala som beskrevet i redegørelsen  

 om 5. runde til Det Energipolitiske Udvalg.
 2. Hvis der gøres fund, som skal udbygges, anvendes glideskalaen således,  

 at DOPAS betaler sin andel af udgifterne og modtager sin andel af indtægterne  

 i henhold til glideskalaen.
 3. DOPAS har en stemmeandel i konsortiet svarende til andelen i henhold  

 til glideskalaen, dog højest 30 pct.
 4. Hvis DOPAS på kommercielle vilkår ønsker at erhverve yderligere andele  

 i et konsortium, følges proceduren, der fremgår af udvalgsberetningen af 15.  

 december 1995.
