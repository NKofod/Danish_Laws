Landsskatteretskendelse vedr. brobizz betalt af arbejdsgiver  

 samt fri bil Klagen vedrører Klageren er anset for skattepligtig af  

 arbejdsgiverbetalt broafgift.
Landsskatterettens afgørelse Personlig indkomst Skattemyndigheden har anset  

 arbejdsgiverbetalt broafgift for skattepligtig personlig indkomst i henhold  

 til  

 ligningslovens § 16 C med 26.800 kr.
 Landsskatteretten nedsætter  

 skattemyndighedens ansættelse til 0 kr.
Sagens oplysninger Klagen blev den 1. juni 2001 ansat som  

 økonomidirektør i selskabet B A/S på Fyn.
 Det fremgår af klagerens  

 ansættelseskontrakt med selskabet, § 3, 5. afsnit, at arbejdsgiveren har  

 stillet en bil til rådighed for klageren samt betalt broafgiften i  

 forbindelse  

 med transport over Storebæltsbroen.
 ToldSkat har i forbindelse med  

 kontrolbesøg hos arbejdsgiveren indhentet oplysninger om, at selskabet har  

 betalt brobizz til den bil, der er stillet til klagerens rådighed af  

 arbejdsgiveren.  

 Regionen har haft en del korrespondance med arbejdsgiverens revisor, der  

 sluttede med, at regionen og revisoren var enige om, at beløbet ikke er  

 indeholdelses- eller oplysningspligtigt, men uenige om skattepligten for  

 klageren.
Regionen har i den forbindelse henvist  

 til en udtalelse af 27. marts 2001 fra departementet i Skatteministeriet til  

 et  

 revisionsfirma på baggrund af korrespondance mellem revisionsfirmaet og en  

 Told- og Skatteregion omhandlende arbejdsgiverbetalt broafgift på Storebælt i  

 forbindelse med befordring mellem hjem og arbejde.
Departementet har i den  

 forbindelse udtalt, at den skattemæssige behandling af arbejdsgiverbetalt  

 broafgift mellem hjem og arbejde beskattes som personalegode efter  

 ligningslovens  

 § 16.
 Arbejdsgiverens udgift til broafgift for  

 klageren har i perioden fra ansættelsesdatoen den 1. juni 2001 til den 31.  

 december  

 2001 udgjort 26.800 kr.
 Klagerens repræsentant har i skrivelse  

 af 2. oktober 2002 gjort indsigelser overfor den påtænkte beskatning under  

 henvisning  

 til, at da klageren ikke har foretaget fradrag for overfarten, skal der  

 således  

 efter ligningslovens § 9 C, stk. 7, ikke ske beskatning af brobizzen.
Repræsentanten har herudover anført, at  

 såfremt en arbejdsgiver stiller fri befordring til rådighed for en  

 medarbejder,  

 f. eks. i form af frikort til DSB sker der ingen beskatning heraf forudsat at  

 medarbejderen ikke samtidig tager fradrag for kørslen.
Dette gælder uanset,  

 at  

 den arbejdsgiverbetalte befordring omfatter kørsel over Storebæltsbroen eller  

 Øresundsbroen.
Dette fremgår af Ligningsvejledningen 2001, afsnit A.B.1.9.17  

 vedrørende fri befordring, herunder frikort til DSB, HT m.v.
En medarbejder,  

 som tager toget over broen, beskattes således ikke af broafgiften, idet denne  

 er en del af den arbejdsgiverbetalte befordring.
Repræsentanten har endvidere  

 anført, at det er hans vurdering, at det vil være i strid med den almindelige  

 forvaltningsretlige lighedsgrundsætning, hvorefter lige forhold skal  

 behandles  

 lige i retlig henseende, såfremt der skal ske beskatning af værdien af  

 arbejdsgiverbetalt  

 broafgift i tilfælde, hvor medarbejderen kører i bil over broen, når der ikke  

 sker beskatning i de tilfælde, hvor kørslen over broen sker med tog, bus  

 eller  

 lignende.
Skattemyndighedens afgørelse Den af arbejdsgiveren betalte broafgift  

 på 26.800 kr. er skattepligtig i henhold til ligningslovens § 16.
 Det fremgår af denne bestemmelse, at ved  

 opgørelsen af den skattepligtige indkomst medregnes tilskud til sparet  

 hjemmeforbrug og værdien af helt eller delvis vederlagsfri benyttelse af  

 andres  

 formuegoder, jf. statsskattelovens §§ 4  6, når tilskuddet eller godet  

 modtages som led i et ansættelsesforhold eller som led i en aftale om ydelse  

 af  

 personligt arbejde i øvrigt.
 Det betyder, at klageren skal medregne  

 værdien af den arbejdsgiverbetalte broafgift til den skattepligtige indkomst.  

 Værdien på 26.800 kr. er opgjort af Told- og Skattestyrelsen, Regionen, der  

 har  

 foretaget kontrol hos B A/S.
Klagerens påstand og argumenter Klageren bor på Sjælland og har som en  

 del af sin aflønning fri bil stillet til rådighed af arbejdsgiveren.
Arbejdsgiveren betaler broafgiften i  

 forbindelse med klagerens kørsel mellem bopæl og arbejdsplads i form af  

 brobizz.
Brobizzen må alene anvendes til kørsel mellem hjemmet og  

 arbejdspladsen.
 Skattemyndigheden har anset den  

 arbejdsgiverbetalte broafgift for skattepligtig i henhold til ligningslovens  

 §  

 16. Skattemyndigheden har i den forbindelse henvist til følgende:
Arbejdsgiverbetalt broafgift mellem  

 hjem og arbejde kan ikke anses for at være fri befordring, idet der ikke er  

 tale om, at den ansatte har adgang til en af arbejdsgiveren betalt  

 befordring  

 med offentlige eller private transportmidler, jf. ordlyden af  

 ligningslovens §  

 9 C, stk. 6. Arbejdsgiverbetalt broafgift mellem hjem og arbejde skal derfor  

 ikke beskattes som fri befordring, men som alle andre personalegoder efter  

 reglerne i ligningslovens § 16, idet arbejdsgiveren har betalt en privat  

 udgift  

 for den ansatte.
Det betyder, at den lønmodtager, der har arbejdsgiverbetalt  

 broafgift mellem hjem og arbejde, skal medregne værdien heraf til sin  

 skattepligtige indkomst.
Den pågældende kan i overensstemmelse med  

 ligningslovens § 9 C, stk. 1, foretage det almindelige fradrag for befordring  

 mellem hjem og arbejde  også for den strækning, der tillægges  

 broafgiften   

 med mindre vedkommende har fri bil og dermed fri befordring. Den foretagne forhøjelse skal  

 tilbageføres.
Klageren skal således ikke beskattes af 26.800 kr.
 Det gøres gældende, at i det omfang, der  

 ikke foretages fradrag for arbejdsgiverbetalt befordring, vil der ikke kunne  

 opstå beskatning efter ligningslovens § 9 C, stk. 7.
 Efter praksis i tilknytning til  

 fortolkningen af ligningslovens § 9 C, stk. 7, beskattes arbejdsgiverbetalt  

 befordring ikke, i det omfang den pågældende skatteyder ikke foretager  

 samtidigt fradrag for befordringen.
 Bestemmelsen har følgende ordlyd:
Har den skattepligtige adgang til en af  

 arbejdsgiveren betalt befordring med offentlige eller private  

 transportmidler,  

 og har den skattepligtige foretaget fradrag for befordring efter stk. 1  

  4,  

 skal den skattepligtige ved indkomstopgørelsen medregne værdi af fri  

 befordring  

 svarende til fradraget efter stk. 1  3 for den del af strækningen, hvor  

 der er  

 adgang til fri befordring. Af cirkulære nr. 72 af 17. april 1996,  

 pkt. 17.2.3. fremgår i tilknytning hertil følgende:
Undlader den skattepligtige at foretage  

 fradrag for befordring efter § 9 C, beskattes den fri befordring i realiteten  

 ved bortfald af fradragsretten.
Arbejdsgiverbetalt befordring kan eksempelvis  

 være bil til fri rådighed (firmabil), frikort eller frirejse, herunder fri  

 flyrejse,  

 til offentlige eller private transportmidler.
Som andre eksempler på denne  

 befordring kan nævnes fri befordring i firmabus, fri kørsel i mandskabsvogn  

 eller fællesbefordring i privat bil, der betales af arbejdsgiveren. Af ligningsvejledningen frem til og med  

 2001 fremgår det tilmed direkte, at broafgift også er omfattet af  

 ligningslovens § 9 C, stk. 7, jf. således ligningsvejledningen 2001, afsnit  

 A.F.3.1.5.
Det gøres overordnet til støtte for  

 påstanden gældende, at klageren skal behandles efter den praksis og  

 fortolkning, som er gældende i tilknytning til ligningslovens § 9 C om  

 arbejdsgiverbetalt befordring.
Broafgift/brobizz er en nødvendig og  

 integreret  

 del af denne praksis.
 Broafgifter og ligningslovens § 9 C.
For det påklagede indkomstår fandt bekendtgørelse  

 nr. 865 af 7. december 1998 anvendelse.
Denne bekendtgørelse blev i  

 forbindelse  

 med debatten om lønmodtageres fradrag for udgifter til broafgifter over  

 Storebælt udstedt i medfør af ligningslovens § 9 C, stk. 5. Det fremgår  

 heraf,  

 at den skattepligtige ved opgørelsen af befordringsfradraget efter  

 ligningslovens  

 § 9 C kan foretage et fradrag på 90 kr. pr. passage af bilbroforbindelsen i  

 bil.
Fradraget, som nu er lovfæstet i § 9 C,  

 stk. 9, blev bl.a. indført med henvisning til, at dette skulle fremme  

 integrationen mellem landsdelene, jf.
L41 2002/2003, hvoraf følgende fremgår:
 Fradraget blev i sin tid indført bl.a.  

 under henvisning til ønsket om at fremme mobiliteten og integrationen mellem  

 regionerne på tværs af broforbindelsen, ligesom der blev henset til, at  

 udgiften til passage af den faste broforbindelse i princippet trådte i stedet  

 for en udgift til færgeforbindelse, som var fradragsberettiget.
 Disse hensyn gør sig fortsat gældende,  

 hvorfor regeringen og Socialdemokraterne er enige om at videreføre  

 Storebæltsfradraget.
 Som det fremgår af ovenstående blev det  

 oprindelige fradrag indført med hjemmel i ligningslovens § 9 C, stk. 5.  

 Herudover er fradraget nu lovfæstet i befordringsbestemmelserne ved  

 ligningslovens  

 § 9 C, stk. 9.
 Der er intet, hverken i lovens ordlyd  

 eller bemærkningerne til lovene, der tyder på, at § 9 C, stk. 7, skal  

 fortolkes  

 indskrænkende, således at broafgiften  som er en del af netop  

 befordringsbestemmelsen  

  skulle falde udenfor.
 Tværtimod fremgår følgende af ligningsvejledningen,  

 afsnit A.F.3.1.5:
Efter ligningslovens § 9 C, stk. 7,  

 inddrages adgangen til enhver form for befordring mellem sædvanlig bopæl og  

 arbejdsplads,  

 der betales af arbejdsgiveren, under beskatning.
Beskatning sker, uanset om  

 der  

 er tale om hel eller delvis fri befordring, dvs. uanset om den ansatte  

 betaler  

 en del af befordringen.
Der er tale om al befordring, der kan fradrages efter  

 ligningslovens § 9 C.
Beskatningen omfatter således ud over den  

 skattepligtiges  

 befordring mellem hjem og arbejdsplads også befordring mellem arbejdspladser  

 og  

 inden for samme arbejdsplads, når befordringen er arbejdsgiverbetalt.  

 Bestemmelsen i ligningslovens § 9 C, stk. 7, omfatter alle skattepligtige,  

 der  

 har adgang til at foretage fradrag efter ligningslovens § 9 C.
Den  

 skattepligtige skal medregne værdien af den frie befordring på den pågældende  

 strækning ved indkomstopgørelsen.
Værdien af den fri befordring indgår i den  

 personlige indkomst, mens fradraget indgår i den skattepligtige indkomst.  

 Undlader den skattepligtige at foretage fradrag for befordring efter  

 ligningslovens § 9 C, beskattes den fri befordring i realiteten ved bortfald  

 af  

 fradragsretten. Ligningsvejledningen angiver, at det er  

 enhver form for befordring, som inddrages, samt at bestemmelsen i stk. 7  

 omfatter  

 alle skattepligtige, som har adgang til at foretage befordringsfradrag efter  

 ligningslovens § 9 C.
Uanset at der er tale om fri bil bevarer  

 skatteyderen adgangen til fradraget efter § 9 C.
Det er blot uhensigtsmæssigt  

 at foretage dette, idet fradraget fragår i den skattepligtige almindelige  

 indkomst og beskatningen foretages i den personlige indkomst.
 Skattemyndighedens henvisning til, at  

 der ikke er tale om, at den ansatte har adgang til en af arbejdsgiveren  

 betalt  

 befordring med offentlige eller private transportmidler er således i  

 strid med  

 praksis vedrørende bestemmelsen  og i øvrigt i strid med den  

 almindelige  

 forvaltningsretlige lighedsgrundsætning  som kræver, at lige forhold  

 skal  

 behandles ens i retlig henseende, jf. om lighedsgrundsætningen og  

 konkrete/saglige hensyn nedenfor.
Ligningsrådets offentliggjorte  

 afgørelse af 22. april 2003. - SKM2003.183.LR Ligningsrådet har i en anden sag ved  

 bindende forhåndsbesked tilkendegivet følgende vedrørende spørgsmålet om  

 beskatning  

 af en brobizz, som er stillet til rådighed for en medarbejder med fri bil:
Broafgiften udgør således ikke betaling  

 for en befordring, men er i stedet en betaling for at få lov til at befordre  

 sig over en bestemt strækning.
Broafgiften er dermed ikke en  

 befordringsudgift  

 i ligningslovens § 9 C´s forstand og er derfor ikke dækket af det almindelige  

 kilometerfradrag efter ligningslovens § 9 C, stk. 1. Når arbejdsgiveren  

 stiller  

 fri bil til rådighed, er der tale om, at arbejdsgiveren har betalt for  

 befordring med et transportmiddel, jf. ligningslovens § 9 C, stk. 7, idet  

 arbejdsgiveren afholder alle udgifter til bilen.
Hvis arbejdsgiveren  

 herudover  

 betaler broafgiften (brobizz) for den ansatte, når denne pendler via  

 Storebæltsforbindelsen, er der derimod ikke tale om, at arbejdsgiveren  

 har  

 betalt befordring med offentlige eller private transportmidler, jf.  

 ligningslovens § 9 C, stk. 7. Arbejdsgiveren har betalt for et  

 transportmiddels  

 passage over broen. Ligningsrådets argumentation er ikke i  

 overensstemmelse med tidligere Landsskatteretspraksis vedrørende  

 fortolkningen  

 af ligningslovens § 9 C og afgiftsbetalinger som led i befordringen.
 Der henvises til følgende  

 Landsskatteretssag refereret i LSRM 1982.117.
En telefonist, der kunne fradrage  

 udgifterne til befordring mellem hjem og arbejdsplads ved kørsel i egen bil  

 efter Ligningsrådets satser, kunne ikke derudover fradrage udgifter til  

 parkering.
Under sagens behandling havde Statsskattedirektoratet udtalt, at  

 udgiften til befordring mellem hjem og arbejdssted var en privat udgift, der  

 ved særlig lovhjemmel i ligningslovens § 9 C var gjort delvis  

 fradragsberettiget med de af Ligningsrådet fastsatte takster.
Da der ikke som  

 ved erhvervsmæssig kørsel i henhold til ligningslovens  

 § 9 B var mulighed for i stedet at fratrække  

 de faktiske udgifter efter dokumentation var det direktoratets opfattelse, at  

 der ikke kunne gives fradrag for parkeringsudgifter samtidig med fradrag  

 efter  

 de af Ligningsrådet fastsatte takster for kørsel mellem hjem og arbejdssted,  

 hvilket Landsskatteretten tiltrådte. Landsskatteretten har således én gang  

 fastslået, at parkeringsudgifter er en del af befordringsfradraget i  

 ligningslovens § 9 C, hvorfor der ikke er mulighed for at fratrække denne  

 udgift, udover hvad der følger af de almindelige satser efter § 9 C.
I relation til nærværende sag gøres det  

 derfor gældende, at en broafgift naturligt er en del af befordringen i højere  

 grad end parkeringsudgifter.
På denne baggrund kan broafgiften anses som en  

 del  

 af befordringen efter ligningslovens § 9 C, som der dog er skabt en særlig  

 fradragssats for i ligningslovens § 9 C, stk. 9.
 Herudover synes det formalistisk at  

 sondre mellem befordring af personen og betaling for transportmidlet   

 og på  

 denne baggrund slutte, at der ikke er tale om befordring i sidstnævnte  

 tilfælde.  

 Adgangen til Storebæltsfradrag og dermed broafgiften er netop en del af  

 befordringsbestemmelsen i § 9 C.
 Den sproglige fortolkning, som  

 Ligningsrådet benytter for at adskille situationerne er følgende:
Broafgiften udgør således ikke betaling  

 for en befordring, men er i stedet en betaling for at få lov til at befordre  

 sig over en bestemt strækning. Denne faktumsondring synes end ikke  

 efter en naturlig forståelse at give mening i retning af at kunne udsondre  

 arbejdsgiverbetalt broafgift fra kørsel efter ligningslovens § 9 C i øvrigt.  

 Sprogligt er der grundlæggende tale om en og samme ting, nemlig befordring  

 hjem  

  arbejde, hvilket er det eneste afgørende kriterium for retsfaktakravet  

 i  

 ligningslovens § 9 C.
 Broafgiften skal som følge af  

 bestemmelsen i ligningslovens § 9 C, stk. 9, anses som en integreret del af  

 befordringen i bilen, og dette skal ikke skattemæssigt behandles anderledes  

 end  

 fri befordring med bus, tog taxi m.v.
 En sådan indskrænkende fortolkning synes  

 i øvrigt at være i strid med lovens formål, hvorefter:
Fradraget blev i sin tid indført bl.a.  

 under henvisning til ønsket om at fremme mobiliteten og integrationen mellem  

 regionerne på tværs af broforbindelsen, ligesom der blev henset til, at  

 udgiften til passage af den faste broforbindelse i princippet trådte i stedet  

 for en udgift til færgeforbindelse, som var fradragsberettiget. Den forvaltningsretlige  

 lighedsgrundsætning.
 Grundlæggende skal det fremhæves, at  

 lighedsgrundsætningen udspringer af det forvaltningsretlige krav om  

 hjemmel/saglighed  

 for forvaltningsudøvelse.
 Grundsætningen udspringer således såvel  

 af princippet i grundlovens § 3 som af grundlovens § 43 (strikte hjemmelskrav  

 på skatteområdet), og grundsætningen ligger derfor mindst på lovs plan og  

 skal  

 ubetinget iagttages af forvaltningen.
 Grundsætningen siger reelt, at lige  

 forhold skal behandles ens i retlig henseende, således at der ikke sker  

 vilkårlig/usaglig  

 forskelsbehandling.
 Udover sammenligningen med  

 parkeringsafgiftssagen i LSRM 1982.117 fremhæves følgende  

 lighedsbetragtninger:
 Frikort til DSB m.v.
Såfremt en arbejdsgiver stiller fri  

 befordring til rådighed for en medarbejder, f. eks. i form af frikort til  

 DSB,  

 sker der som nævnt, jf. ligningslovens § 9 C, stk. 7, ikke beskatning heraf,  

 forudsat at medarbejderen ikke samtidig tager fradrag for kørslen.
Dette  

 gælder  

 uanset, at den arbejdsgiverbetalte befordring omfatter kørsel over  

 Storebæltsbroen eller Øresundsbroen.
 Dette fremgår af Ligningsvejledningen  

 2001, afsnit A.B.1.9.17 vedrørende fri befordring, herunder frikort til DSB,  

 HT  

 m.v.
 Dette er tillige fastslået af  

 Ligningsrådet ved den bindende forhåndsbesked af 22. april 2003.  

 Ligningsrådet  

 udtaler, at en medarbejder, som tager toget over broen eller som sidder i en  

 taxa, som er betalt af en arbejdsgiver således ikke beskattes af broafgiften.  

 I  

 denne relation er Ligningsrådet af den opfattelse, at der tale om  

 befordring,  

 uanset at en del af betalingen for kørslen utvivlsomt vedrører betaling for  

 et  

 transportmiddels passage over broen  her dog taxa eller tog.
 Uanset at der er tale om, at betalingen  

 for broafgiften i disse tilfælde er en del af billetten/taxaregningen, er der  

 ingen saglig grund til at forskelsbehandle den person, som får  

 arbejdsgiverbetalt  

 broafgift betalt ved taxakørsel i forhold til den person, som får  

 arbejdsgiverbetalt  

 broafgift dækket ved betaling af en brobizz.
I begge tilfælde skal personen det samme  

  nemlig fra bopælen til arbejdspladsen.
Den eneste forskel er, at ved  

 betaling  

 af afgiften ved kørsel i firmabilen eller egen bil sidder medarbejderen  

 typisk  

 selv bag rattet, hvorimod en anden styrer transportmidlet, når der er tale om  

 tog eller taxa.
Det fremhæves, at dette ikke kan være en forskel, som sagligt  

 kan begrunde en forskelsbehandling i retlig henseende.
 Det er således ikke som af Ligningsrådet  

 anført korrekt, at der ikke er tale om befordring, idet broafgiften af  

 skattemyndighederne netop behandles som en befordring i det omfang, en  

 medarbejder  

 har frikort til DSB eller befordrer sig med taxa.
 I det omfang Ligningsrådets kriterium,  

 hvorefter en samlet betaling inklusive broafgift skal behandles som skattefri  

 befordring, vil medføre, at eksempelvis leasingselskaber formentlig vil  

 tilbyde  

 kunderne at lease biler inklusive brobizz til en samlet månedlig  

 leasingydelse.
Leasingselskaberne vil formentlig kunne  

 opnå rabatter hos Storebæltsforbindelsen og vil samlet fakturere kunden for  

 en  

 leasingydelse inklusive broafgifter.
I dette tilfælde vil der efter  

 Ligningsrådets  

 afgørelse af 22. april 2003 være tale om en integreret del af betalingen,  

 hvorfor  

 dette således kan karakteriseres som befordring, jf. ligningslovens § 9 C,  

 stk.  

 7.
 Konklusion.
 Det vil være i strid med den almindelige  

 forvaltningsretlige lighedsgrundsætning, hvorefter lige forhold skal  

 behandles  

 lige i retlig henseende, såfremt der skal ske beskatning af værdien af  

 arbejdsgiverbetalt  

 broafgift i tilfælde, hvor medarbejderen selv kører i bil over broen, når der  

 ikke sker beskatning i de tilfælde, hvor kørslen over broen sker med taxa,  

 tog,  

 bus eller lignende.
Det fremhæves yderligere, at i relation  

 til transport med færger er det i praksis blevet antaget, at fradrag for  

 færgeoverfarten kunne foretages efter ligningslovens § 9 C, jf.  

 bekendtgørelse  

 nr. 873 af 17. oktober 1994. Skulle Ligningsrådets argumentation holde,  

 skulle  

 der tillige i relation til færgeudgifter således være tale om en betaling for  

 et transportmiddels passage i det omfang, bilen var med på overfarten.
Dette  

 har hidtil ikke været antaget i praksis, hvorefter bl.a. værdien af 24  

 kilometers  

 grænsen i § 9 C, stk. 1, skal fradrages færgeudgiften, i det omfang  

 befordringsafstanden ikke overstiger 24 kilometer.
Der er således vedrørende  

 færgeoverfart tale om en befordring i § 9 C´s forstand, som tillige vil  

 medføre, at der ikke sker beskatning i det omfang, arbejdsgiveren dækker  

 udgiften hertil.
 Der er ikke hjemmel til at beskatte en  

 arbejdsgiverbetalt brobizz, som alene må anvendes til befordring mellem hjem  

 og  

 arbejdsplads.
 Dette særlig henset til, at lige forhold  

 skal behandles lige i retlig henseende.
 Herudover kan det hævdes, at  

 medarbejderen ikke skal beskattes i det omfang, medarbejderen ikke foretager  

 fradraget efter § 9 C, stk. 9. I den forbindelse skal det nævnes, at det  

 faktum, at en medarbejder ikke har dokumentation for udgiften, ikke udelukker  

 denne slutning.
Der findes i skatteretten talrige  

 eksempler på, at der ikke sker beskatning under forudsætning af, at der ikke  

 foretages et fradrag, som kunne have været foretaget.
Eksempelvis  

 vil en  

 medarbejder, som opfylder rejsereglerne, ikke blive beskattet af en  

 midlertidig  

 bolig som arbejdsgiveren stiller til rådighed på rejsen.
Dette forudsætter  

 dog,  

 at medarbejderen ikke foretager et fradrag for logi eller fradrag efter  

 reglerne om dobbelt husførelse.
Landsskatterettens bemærkninger og  

 begrundelse Udgifterne til afgift for passage af  

 Storebæltsbroen (brobizz) må i overensstemmelse med det af repræsentanten  

 anførte anses for en integreret del af arbejdsgiverens betaling for klagerens  

 befordring mellem hjem og arbejdsplads.
Arbejdstagerens indkomstansættelse  

 påvirkes ikke af arbejdsgiverens udgifter  

 hertil, såfremt arbejdstageren undlader at tage befordringsfradrag efter  

 ligningslovens § 9 C.
 Da klageren ikke har foretaget fradrag  

 for befordring efter ligningslovens § 9 C, er der derfor ikke grundlag for at  

 beskatte  

 den arbejdsgiverbetalte broafgift.
