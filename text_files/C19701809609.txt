Skattedepartementet har den 14. august 1970 udsendt et cirkulære med  

 forskellige ændringer og tilføjelser til cirkulære af 18. december 1968 om  

 kildeskatteloven.
Herefter vil punkt 37 i cirkulæret af 18. december 1968  

 være affattet således:
37. Hvor arbejdsgiveren yder godtgørelse for udgifter  

 til rejse samt til ophold og fortæring under rejsen, kan merudgifterne ved  

 rejsen m.v. som hidtil fradrages ved siden af det faste lønmodtagerfradrag, i  

 det omfang merudgifterne ikke overstiger den ydede godtgørelse.
Dækkes  

 udgifter som de nævnte efter regning, påvirkes det faste lønmodtagerfradrag  

 heller ikke.
 Det bemærkes, at der ved finansministeriets bekendtgørelse af 4. juni 1970  

 med virkning fra den 1. januar 1971 er gennemført regler, hvorefter der  

 normalt ikke skal indeholdes A-skat i A-indkomst, der udbetales som  

 godtgørelse for udgifter til rejse, herunder til ophold og fortæring under  

 rejsen.
