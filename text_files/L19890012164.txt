Den 31. januar 1989 undertegnedes i New York en aftale mellem Danmarks regering og De Forenede Nationer om FN's Informationskontor for de nordiske lande i København.
 Aftalen, som trådte i kraft den 31. januar 1989, har følgende ordlyd:
Oversættelse AFTALE MELLEM DANMARKS REGERING OG DE FORENEDE NATIONER VEDRØRENDE DE  

 FORENEDE NATIONERS INFORMATIONSKONTOR FOR DE NORDISKE LANDE I KØBENHAVN  

 Danmarks regering og De Forenede Nationers generalsekretær er UNDER HENSYN TIL, at Danmarks regering (herefter omtalt som  

 »regeringen«) og De Forenede Nationers generalsekretær (herefter  

 omtalt som »generalsekretæren«) i 1946 enedes om at oprette et  

 informationskontor for de nordiske lande i København (herefter omtalt som  

 »Informationskontoret«), UNDER HENSYN TIL, at konventionen om De Forenede Nationers privilegier og  

 immuniteter, vedtaget af De Forenede Nationers generalforsamling den 13.  

 februar 1946 (i det følgende omtalt som »konventionen«) finder  

 anvendelse på filialer eller filialkontorer af Afdelingen for offentlig  

 Information, som er en integrerende del af De Forenede Nationers sekretariat, I BETRAGTNING AF, at det er ønskeligt at indgå en aftale vedrørende  

 Informationskontoret, der supplerer konventionen, blevet enige om følgende:
Artikel I Definition I nærværende aftale betyder »embedsmænd ved  

 Informationskontoret« direktøren og alle medlemmer af kontorets  

 personale med undtagelse af sådanne embedsmænd eller ansatte, som rekrutteres  

 lokalt og er timelønnede.
Artikel II Informationskontorets funktioner Kontoret skal udføre de funktioner, der pålægges det af generalsekretæren  

 inden for Afdelingen for offentlig Informations rammer.
Artikel III Kontorets status 1. Informationskontorets lokaler og kontorets  

 direktørs bolig skal være ukrænkelige.
 2. Regeringen skal udvise passende omhu for at yde  

 sikkerhed og beskyttelse for Informationskontorets lokaler og dets personale.
3. Vedkommende danske myndigheder skal bestræbe sig  

 mest muligt for - efter anmodning fra Informationskontorets direktør - at  

 sikre de offentlige tjenesteydelser kontoret måtte have behov for, herunder,  

 uden begrænsning på grundlag af denne opregning, post-, telefon- og  

 telegraftjenester og tjenester vedrørende kraft- og vandforsyning samt  

 brandværn.
Sådanne offentlige tjenesteydelser skal præsteres på rimelige  

 vilkår.
Artikel IV Faciliteter og tjenesteydelser Under forudsætning af finansmyndighedernes godkendelse yder regeringen et  

 årligt bidrag for at skaffe Informationskontoret huslejefri lokaler og som  

 tilskud til omkostningerne ved kontorets opvarmning.
Artikel V Embedsmænd ved Informationskontoret 1. Embedsmænd ved Informationskontoret skal nyde:
 2. Embedsmænd ved Informationskontoret, undtagen  

 sådanne, som er lokalt rekrutteret personale i den almindelige tjeneste  

 (General Service) eller dermed forbundne kategorier, skal endvidere nyde  

 følgende privilegier og immuniteter:
3. Udover de immuniteter og privilegier, som er nævnt  

 under stk. 1 og 2 ovenfor, skal direktøren for Informationskontoret for sit  

 eget, sin ægtefælles og sine mindreårige børns vedkommende nyde sådanne  

 privilegier og immuniteter, fritagelser og faciliteter, som ydes ledere af  

 diplomatiske missioner i henhold til folkeretten.
Hans navn skal optages i  

 listen over internationale organisationer og kontorer i København, der  

 udsendes af det danske udenrigsministerium.
 4. Vilkår og betingelser vedrørende ansættelse af  

 lokalt rekrutteret personale skal være i overensstemmelse med de relevante  

 FN-regulativer og -regler.
5. De privilegier og immuniteter, der omhandles i  

 denne aftale, er bevilgede udelukkende med henblik på en effektiv opfyldelse  

 af FN's hensigter og mål.
Generalsekretæren kan ophæve den immunitet, der er  

 bevilget nogen embedsmand, når som helst en sådan immunitet efter hans mening  

 ville hindre, at retfærdigheden skete fyldest, og hvis den kan ophæves uden  

 skade for De Forenede Nationers interesser.
Artikel VI Afgørelse af tvister 1. Enhver tvist mellem Informationskontoret og  

 Regeringen vedrørende fortolkningen eller anvendelsen af denne aftale eller  

 af nogen supplerende aftale eller ordning, som ikke afgøres ved forhandling  

 eller anden aftalt fremgangsmåde, skal henvises til endelig afgørelse ved en  

 voldgiftsdomstol bestående af tre voldgiftsmænd: een af disse vælges af  

 regeringen, een af Informationskontorets direktør og den tredje, som skal  

 være voldgiftsdomstolens formand, vælges af de første to voldgiftsmænd.  

 Skulle de første to voldgiftsmænd ikke nå til enighed om den tredje inden for  

 seks måneder efter udpegelsen af de første to voldgiftsmænd, skal denne  

 tredje voldgiftsmand vælges af præsidenten for Den Internationale Domstol  

 efter anmodning fra generalsekretæren for De Forenede Nationer eller fra  

 regeringen.
Artikel VII Almindelige bestemmelser 1. Bestemmelserne i denne aftale skal betragtes som  

 supplement til bestemmelserne i konventionen.
Hvor en bestemmelse i denne  

 aftale og en bestemmelse i konventionen omhandler samme emne, skal begge  

 bestemmelser anses som komplementære, når som helst dette er muligt; begge  

 bestemmelser skal anvendes, og ingen af dem skal begrænse virkningen af den  

 anden.
 2. Denne aftale skal ses i lyset af dens hovedformål:  

 at muliggøre Informationskontorets fulde og effektive udøvelse af sit ansvar  

 og opfyldelsen af sit formål.
3. Samråd med hensyn til ændringer i denne aftale skal  

 finde sted, når en af parterne måtte anmode derom, og sådanne ændringer skal  

 foretages i gensidig enighed.
Hvis samrådene ikke resulterer i en forståelse  

 inden for et år, kan denne aftale bringes til ophør ved, at en af parterne  

 opsiger den med to års varsel.
 4. Denne aftale skal træde i kraft ved  

 underskrivelsen.
 Til vidnesbyrd herom har undertegnede repræsentanter med behørig fuldmagt  

 fra henholdsvis De Forenede Nationer og regeringen underskrevet denne aftale  

 i to eksemplarer, begge på engelsk.
 Udfærdiget i New York, den 31. januar  

 1989.
