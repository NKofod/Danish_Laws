 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 113 af 29. marts 1978 om tilskud til fiskerikonsulentvirksomhed,  

 som ændret ved lov nr. 33 af 28. januar 1981, affattes § 1 således:
 »§ 1.  Fiskeriministeren kan inden for en  

 beløbsramme, der fastsættes på de årlige bevillingslove, yde tilskud til  

 delvis dækning af udgifter til konsulentvirksomhed, der etableres af  

 fiskeriorganisationer inden for erhvervsfiskeriet samt i dambrugserhvervet.  

 Den del af beløbsrammen, der ikke udnyttes i et finansår, kan overføres til  

 følgende finansår.
Stk. 2.  For finansåret 1982 fastsættes en beløbsramme  

 på 2 mill. kr.
Ikke udnyttede beløb fra beløbsrammen for finansåret 1981 kan  

 overføres til det efterfølgende finansår.« § 2 Loven træder i kraft dagen efter bekendtgørelsen i Lovtidende.
GIVET PÅ CHRISTIANSBORG SLOT, DEN 31.  

 MARTS 1982 Under Vor Kongelige Hånd og Segl MARGRETHE R.
