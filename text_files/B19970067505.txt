§ 1 I Erhvervsfremme Styrelsens bekendtgørelse nr. 643 af 7. juli 1994 om  

 akkreditering til certificering af miljøstyringssystemer og til  

 miljøverifikation foretages følgende ændringer:
 1. Indledningen affattes således:
»I medfør af § 10, stk. 2, 3, 4 og 6, § 12, § 13, § 14, stk. 2 og 3,  

 samt § 16, stk. 4, i lov om erhvervsfremme, jf. lovbekendtgørelse nr. 323 af  

 25. april 1996, fastsættes:» 2. § 6 affattes således:
» § 6.  På områder, hvor der efter anden  

 lovgivning er givet forskrifter om akkrediteret certificering eller  

 inspektion, kan DANAK alene fastsætte bestemmelser om akkreditering efter  

 aftale med vedkommende myndighed.« 3. § 19, stk. 4, affattes således:
» Stk. 4.  Det periodiske tilsyn med akkrediterede  

 selskaber og akkrediterede personer foretages med ca. 12 måneders interval,  

 medmindre andet er fastsat i særlige vilkår for akkrediteringen.« 4. I § 19 indsættes som nyt stk. 5:
» Stk. 5.  Det første tilsynsbesøg foretages 6-9  

 måneder efter akkrediteringens ikrafttræden.« Stk. 5  bliver herefter stk. 6.
 5. § 21, stk. 1, affattes således:
» § 21.  Ansøgning om fornyelse sendes til  

 DANAK.« 6. I § 21 indsættes som nyt stk. 2:
» Stk. 2.  DANAK fastsætter i forskrifter nærmere  

 bestemmelser om ansøgningens indhold.« Stk. 2  bliver herefter stk. 3.
 7. I § 24 affattes stk. 3 og 4 således:
 » Stk. 3.  Hvor omstændighederne tilsiger det, kan  

 DANAK suspendere akkrediteringen til hele eller dele af akkrediteringsområdet  

 med tidsfrist for afhjælpning af de konstaterede overtrædelser eller  

 konstaterede manglende forudsætninger.
Stk. 4.  DANAK fastsætter betingelserne for den  

 akkrediterede virksomheds aktiviteter inden for akkrediteringsområdet under  

 suspenderingen.« 8. I § 24 indsættes som nyt stk. 5:
» Stk. 5.  Er de forhold, der har foranlediget  

 suspenderingen, ikke bragt i orden inden for fastsat frist, vil  

 akkrediteringen blive tilbagekaldt.« Stk. 5  bliver herefter stk. 6.
 9. § 25 udgår og erstattes af:
 » § 25.  Konstaterer DANAK ved tilsyn med en  

 udenlandsk akkrediteret miljøverifikator mangler ved miljøverifikationen,  

 rapporteres dette umiddelbart til miljøverifikatoren med opfordring til at  

 afhjælpe manglerne, til akkrediteringsmyndigheden, der har akkrediteret  

 miljøverifikatoren, og til den danske registreringsmyndighed.
Stk. 2.  Når miljøverifikatoren over for DANAK godtgør,  

 at de i stk. 1 nævnte mangler er afhjulpet tilfredsstillende, underretter  

 DANAK den danske registreringsmyndighed.« 10. § 26, stk. 1, affattes således:
» § 26.  Ved en akkrediterings ophør som følge  

 af, at det akkrediterede selskab eller den akkrediterede person frasiger sig  

 akkrediteringen, eller fordi akkrediteringen udløber eller tilbagekaldes, er  

 det akkrediterede selskab eller den akkrediterede person forpligtet til  

 omgående at returnere akkrediteringsdokumentet til DANAK.« 11. § 26, stk. 2, udgår og erstattes af:
» Stk. 2.  DANAK offentliggør meddelelse om, at en  

 akkreditering er ophørt.« 12. I § 29, stk. 1, tilføjes:
»eller det i § 31 anførte DANAK logo ved henvisning til, at de er  

 akkrediteret.« 13. § 33 udgår og erstattes af:
 » § 33.  Et akkrediteret selskab, henholdsvis en  

 akkrediteret person, skal tegne en professionel ansvarsforsikring.
 Stk. 2.  Det akkrediterede selskab, henholdsvis den  

 akkrediterede person, skal på DANAK's anmodning dokumentere, at der er tegnet  

 en professionel ansvarsforsikring, samt at der er forsikret mod  

 produktansvar.
 Stk. 3.  Selskabet, henholdsvis den akkrediterede  

 person, skal kunne redegøre for de overvejelser, der ligger til grund for  

 ansvarsforsikringens dækningsstørrelse.
 Stk. 4.  Undtaget fra bestemmelserne i stk. 1 er de  

 statslige, amtskommunale og kommunale myndigheders akkrediterede  

 certificeringsselskaber, der er selvforsikrede.
Stk. 5.  Et akkrediteret selskab skal over for DANAK  

 kunne dokumentere, at der foreligger fornøden sikkerhed for opfyldelse af  

 indgåede aftaler med virksomheder om akkrediterede certificeringer og  

 overvågning heraf.« 14. § 35, stk. 3, affattes således:
» Stk. 3.  Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 Stk. 1.  Bekendtgørelsen træder i kraft den 1. september  

 1997.
 Stk. 2.  For akkrediteringer, der er meddelt med et  

 periodisk tilsyn foretaget med ca. 15 måneders intervaller, ændres  

 intervallet for tilsyn for den enkelte akkreditering fra 15 måneder til 12  

 måneder, jf. § 19, stk. 4, når førstkommende periodiske tilsyn er foretaget.
