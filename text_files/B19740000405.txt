 Den 13. september 1973 undertegnedes i København en  

 protokol om ændring af den dansk-islandske overenskomst af 21. maj 1970 til  

 undgåelse af dobbeltbeskatning, jfr. udenrigsministeriets bekendtgørelse nr.  

 111 af 17. december 1970, Lovtidende C.
 Protokollen har følgende ordlyd:
PROTOKOL om ændring af overenskomst mellem Kongeriget Danmark og Republikken Island  

 til ungåelse af dobbeltbeskatning og forhindring af beskatningsunddragelse  

 for så vidt angår indkomstskat og formueskat Kongeriget/Danmark og Republikken Island, som ønsker at oprette en protokol til ændring af overenskomst mellem de  

 kontraherende stater til undgåelse af dobbeltbeskatning og forhindring af  

 beskatningsunddragelse, for så vidt angår indkomstskat og formueskat, med  

 protokol, undertegnet i Reykjavik 21.maj 1970, har i denne anledning som  

 deres befuldmægtigede udnævnt:
- - - Artikel I Ændringer i overenskomsten 1. Artikel 10 får følgende nye ordlyd:
"Artikel 10 Udbytter 1. Udbytte, som udbetales af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan beskattes i denne anden  

 stat.
2. Sådant udbytte kan imidlertid også beskattes i den  

 kontraherende stat, hvori selskabet, der udbetaler udbyttet, er  

 hjemmehørende, i henhold til lovgivningen i denne stat.
Medmindre  

 bestemmelserne i stk. 3 finder anvendelse, må skatten ikke overstige:
 3. Uanset bestemmelserne i stk. 2a) kan islandsk skat  

 på udbytte forhøjes fra 5 pct. til 15 pct. i tilfælde, hvor sådant udbytte er  

 bragt til fradrag i den indkomst, hvoraf islandsk selskabsskat pålignes.
4. De kompetente myndigheder i de kontraherende stater  

 skal ved gensidig aftale fastsætte de nærmere regler for gennemførelsen af de  

 i stk. 2 og 3 omhandlede begrænsninger.
Bestemmelserne i stk. 2 og 3 skal  

 ikke influere på beskatningen af selskabet, for så vidt angår den fortjenste,  

 hvoraf udbyttet udbetales.
 5. Udtrykket "udbytte" betyder i denne  

 artikel indkomst af aktier, mineaktier, stifterandele eller - bortset fra  

 gældsfordringer - andre rettigheder til andel i fortjeneste, såvel som  

 indkomst fra andre selskabsrettigheder, der sidestilles med indkomst fra  

 aktier i henhold til skattelovgivningen i den stat, i hvilken det selskab,  

 der foretager udlodningen, er hjemmehørende.
6. Bestemmelserne i stk. 1, 2 og 3 finder ikke  

 anvendelse i tilfælde, hvor udbyttet oppebæres af en person, der er  

 hjemmehørende i en af de kontraherende stater, og som har et fast driftssted  

 i den anden kontraherende stat, i hvilken det selskab, der udbetaler  

 udbyttet, er hjemmehørende, såfremt de rettigheder, der ligger til grund for  

 udlodningen, har direkte forbindelse med det faste driftssted.
I så fald skal  

 bestemmelserne i artikel 7 finde anvendelse.
7. Hvor et selskab, som er hjemmehørende i en af de  

 kontraherende stater, oppebærer fortjeneste eller indkomst fra den anden  

 kontraherende stat, kan denne anden stat ikke lægge nogen skat på udbytte,  

 som udbetales af selskabet til personer, der ikke er hjemmehørende i denne  

 anden stat, eller underkaste selskabets ikke-udloddede indkomst nogen skat på  

 ikke-udloddet indkomst, selv om det udbetalte udbytte eller den ikke  

 udloddede indkomst helt eller delvis består af fortjeneste eller indkomst fra  

 kilder i denne anden stat." 2. Til artikel 24 føjes som stk. 2 følgende:
"2. Når en person, der er hjemmehørende i en af de kontraherende  

 stater, oppebærer indkomst, som i overensstemmelse med reglerne i artikel 10  

 kan beskattes i den anden kontraherende stat, skal den førstnævnte stat i den  

 pågældende persons indkomstskat indrømme et fradrag svarende til den skat,  

 som er betalt til den anden stat.
Sådant fradrag kan imidlertid ikke  

 overstige den del af skatten, beregnet før fradraget foretages, som svarer  

 til den indkomst, der hidhrører fra den sidstnævnte stat." Artikel II Ikrafttræden 1. Denne protokol skal træde i kraft den dag, hvor det  

 ved noteveksling bekræftes, at hver af de kontraherende stater har gennemført  

 de forfatningsmæssige foranstaltninger, der er nødvendige for ikrafttrædelsen  

 i vedkommende stat.
 2. Protokollen skal herefter have virkning med hensyn  

 til skatter på udbytter, som er tilbageholdt ved kilden, for så vidt angår  

 beløb, der forfalder til betaling 1. januar 1974 eller senere.
 TIL BEKRÆFTELSE AF foranstående har de befuldmægtigede for begge de  

 kontraherende stater undertegnet denne protokol og forsynet den med deres  

 segl.
UDFÆRDIGET i København, den 13.  

 september 1973 i to eksemplarer på dansk og islandsk, således at begge  

 tekster har samme gyldighed.
 For Kongeriget Danmark:
K.
B.
Andersen For Republikken Island:
Sigurdur Bjarnason Protokollen trådte i medfør af artikel II, stk. 1 i kraft den  

 23.
 oktober 1973.
 Udenrigsministeriet, den 16. januar  

 1974.
 Ove Guldberg.
