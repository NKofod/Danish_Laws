Afgørelsen drejer sig om, hvorvidt ligningslovens § 33A finder  

 anvendelse for sømænd, der under værftsophold er ansat til sædvanlig tjeneste  

 om bord.
Ifølge afgørelsen er sømænd i disse tilfælde ikke berettiget til  

 lempelse efter bestemmelsen En kommunes skattevæsen forespurgte departementet, om en skatteyder kan  

 påberåbe sig ligningslovens § 33 A under følgende omstændigheder:
 En styrmand, der er ansat i et rederi, har fra begyndelsen af 1987 opholdt  

 sig i Holland, hvor han fører tilsyn med skibe, der er under bygning.  

 Opholdets længde i Holland forventes at blive ialt ca. 3 år.
 Efter 6 måneders ophold i Holland har den pågældende ikke længere kunnet  

 forblive under sømandsskatteordningen, under hvilken han siden opholdets  

 begyndelse har været på dispensation, jf. sømandsskattelovens § 29.
Spørgsmålet har været forelagt Statsskattedirektoratet, der har udtalt, at  

 en sømand, der under værftsophold er ansat til sædvanlig tjeneste om bord,  

 ikke vil være berettiget til lempelse.
Om ansættelsen under værftsophold kan  

 karakteriseres som sædvanlig tjeneste om bord må efter direktoratets  

 opfattelse afgøres på grundlag af den foreliggende ansættelseskontrakt.
 Departementet kan i henholde sig til denne udtalelse.
