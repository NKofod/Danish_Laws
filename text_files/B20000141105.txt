Bekendtgørelse om uddannelsen til  

 togklargører I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 togklargører.
Uddannelsens mål § 2. Den uddannede kan udføre sådanne  

 grundlæggende færdigheder, at vedkommende enten  

 selvstændigt eller i samarbejde med andre kan varetage hvervet som  

 togklargører.
 Stk. 2. Den uddannede opnår sikkerheds- og teknisk  

 faglige kompetencer og kvalifikationer således, at vedkommende kan  

 udføre de arbejdsopgaver, som opstår inden for rangering og  

 togklargøring.
 Stk. 3. Den uddannede skal besidde den viden og de  

 færdigheder, som gør det muligt for den uddannede at handle  

 miljø- og kvalitetsbevidst og være bevidst om  

 arbejdsmiljømæssige forhold.
 Stk. 4. Den uddannede skal kunne samarbejde, arbejde i team og  

 bidrage til udvikling af samarbejdet, vise kreativitet og tage ansvar.
 Stk. 5. Den uddannede skal kunne udføre varierende  

 former for kundebetjening på et højt serviceorienteret  

 niveau.
 Stk. 6. Den uddannede skal erhverve de nødvendige  

 certifikater, kvalifikationsbeviser og kørekort.
 Stk. 7. Den uddannede skal være motiveret for at tilegne  

 sig ny viden og indgå i fortsat efter- og videreuddannelse.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Transporterhvervets UddannelsesRåd.
 § 4. Uddannelsen varer 3 år, jf. dog  

 §§ 6 og 7.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 30 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed med en  

 praktikperiode på maksimalt 6 måneder.
Stk. 3. Den obligatoriske skoleundervisning i  

 hovedforløbet er opbygget af 5 skoleperioder på henholdsvis 6,  

 6, 5, 9, og 4 uger, der omfatter grundfag, områdefag, bundne og valgfri  

 specialefag samt valgfag.
De bundne specialefag skal afvikles inden sidste  

 fælles skoleperiode.
De valgfri specialefag kan ligge i tilknytning til  

 skoleperioderne eller på et andet tidspunkt under  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-4 fraviges  

 ved voksenuddannelsesforløb, jf. §§ 6 og 7.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 §10.
 Stk. 2. Skolen skal inden påbegyndelsen af  

 skoleundervisningen i hovedforløbet sørge for, at der foretages  

 en helbredsmæssig vurdering af eleverne, så den enkelte elev kan  

 bedømme sine forudsætninger for at erhverve de certifikater og  

 kørekort, der indgår i uddannelsen eller, at der udstedes en  

 egentlig helbredsattest til erhvervelse af kørekort, kategori C.
Voksenudannelsesforløb § 6. Personer, der er fyldt 25 år, og som  

 har mindst 1 års relevant erhvervserfaring inden for branchen, kan  

 gennemføre uddannelsen på normalt 2 år.
 Stk. 2. Skoleundervisningen varer højest 37 uger inkl.  

 grundforløb eller supplerende kursus efter erhversuddannelseslovens  

 § 16. Skoleundervisningen omfatter grundfag, områdefag,  

 specialefag og valgfag med de fastsatte mål.
Stk. 3. Forløbet tilrettelægges af skolen efter  

 samråd med det faglige udvalg.
Der tages i videst muligt omfang hensyn  

 til praktikvirksomhedernes og elevernes ønsker.
 Stk. 4. Det faglige udvalg kan i særlige tilfælde  

 dispensere fra alders- og beskæftigelseskravene.
 § 7. Voksenuddannelse som meritforløb for  

 erfarne, der er fyldt 25 år. kan anvendes af personer, som har mindst 4  

 års relevant erhvervserfaring.
 Stk. 2. Uddannelsesforløbet skal som minimum indeholde  

 den afsluttende skoleperiode, og uddannelsesaftalen skal mindst have en  

 varighed på 4 måneder og normalt en maksimal varighed på 12  

 måneder efter anvisningerne i vejledningen til  

 bekendtgørelsen.
§ 8. Det i §§ 6 og 7 nævnte  

 forløb, som kan indledes med et supplerende kursus på indtil 20  

 uger, i henhold til § 16 i erhvervsuddannelsesloven, har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse med kurset foretage afklaring  

 af elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen), samt på  

 baggrund af relevant uddannelse eller beskæftigelse efter anvisningerne  

 i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Enhedslaster samt surring / stuvning af gods 1 Begynderniveau Eleven kan opbygge og sikre almindeligt gods og last forsvarligt.
2)	Grundlæggende anhugning Begynderniveau Eleven opnår grundlæggende kvalifikationer inden for  

 anhugningsarbejdet.
3)	Introduktion til gaffeltruck Begynderniveau Eleven opnår en sådan sikkerhed i at føre  

 gaffeltruck, at der kan søges midlertidig dispensation for manglende  

 certifikat hos Arbejdstilsynet.
4)	Logistik Begynderniveau Eleven er bekendt med eksemplariske, logistikforløb, som tager  

 udgangspunkt i transportbranchen.
5)	Løfte- og bæreteknik i transporterhvervet Begynderniveau Eleven er bekendt med korrekt løfte- og bæreteknik inden  

 for en række arbejdsfunktioner i transporterhvervet.
6)	Oplagring og forsendelse af farligt gods Rutineniveau Eleven kan medvirke ved korrekt oplagring af farligt gods.
Eleven kan  

 desuden klargøree farligt gods til forsendelse i henhold til nationale  

 og internationale bestemmelser i ADR, RID, IMDG og ICAO-TI eller IATA-DGR,  

 dog med hovedvægten lagt på reglerne for arbejdsområdet,  

 lager, havn og terminal.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, niveau F.
 2)	Samfundsfag, niveau E.
 3)	Informationsteknologi, niveau F.
 4)	Sundhed.
 Stk. 2. Det i stk. 1, nr. 3 nævnte grundfag  

 påbegyndes i grundforløbet.
 Stk. 3. De grundfag, der er nævnt i stk. 1, varer i  

 alt 7 uger.
 § 12. Undervisningen i hovedforløbet  

 omfatter følgende områdefag:
1)	Gaffeltruck - certifikat B Eleven kan anvende gaffeltruck og erhverve certifikat B, jf.  

 gældende regler.
Undervisningen omfatter tillige de forskellige typer  

 gaffeltrucks og forskellige miljømæssige forhold ved anvendelsen  

 af disse.
2)	Køreuddannelse, kategori B Eleven opnår sådan viden og færdigheder, at  

 vedkommende, i henhold til Færdselsstyrelsens undervisningsplan til  

 køreuddannelsen for kategori B, kan føre og betjene  

 køretøjer tilhørende denne  

 køretøjskategori på en sikker og ansvarsbevidst  

 måde, samt erhverver kørekort kategori B.
3)	Køreuddannelse, kategori C og kvalifikationsbevis Eleven opnår et bredt kendskab til og anvendelsesgrundlag som  

 fører af lastbil, og erhverver kørekort, kategori C, jf.  

 Færdselsstyrelsens undervisningsplan, samt erhverver hvidt  

 kvalifikationsbevis i henhold til gældende regler.
4)	Surring/stuvning af gods Rutineniveau Eleven kan opbygge, afmærke, stuve, surre og sikre gods på  

 og i forskellige typer enhedslaster, lastbærere og transportmidler.
5)	Grunduddannelse togklargører Begynderniveau Eleven får et sådant kendskab til sikkerhedsbestemmelserne  

 for færdsel i og omkring sporarealer, at eleven kan færdes i  

 disse områder uden risiko for eget eller andres helbred.
Eleven kan  

 deltage som medhjælp ved rangering og er fortrolig med de lokale  

 forhold samt den lokale instruks for rangering og togklargøring.  

 Eleven opnår et sådant kendskab til ranger- og  

 sikkerhedsbestemmelserne, arbejdsrutinerne og sporarealer, at eleven  

 selvstændigt kan forestå rangerledelse under enkle forhold  

 på områder, der ikke er tilgængelig for offentlig  

 færdsel, og hvor der ikke foregår andre rangerbevægelser.  

 Eleven kender de forskellige materieltypers indretning og konstruktion og kan  

 anvende den erhvervede viden som medhjælp ved almindelige eftersyn og  

 vedligeholdelse i forbindelse med togklargøring.
Eleven har  

 forståelse for sammenhængen mellem samarbejde, sikkerhed og  

 kvalitet på arbejdspladsen og ved løsningen af  

 arbejdsopgaverne.
6)	Internationale forhold og branchekendskab Rutineniveau Eleven kan tilegne sig og vurdere information om internationale  

 forhold og branchekendskab, herunder til den internationale arbejdsdeling  

 inden for egen branche og muligheder for at søge beskæftigelse i  

 andre EU-lande.
Eleven deltager i en studietur til udlandet, fortrinsvis  

 inden for EU.
Eleven udarbejder i samarbejde med andre en rapport om  

 studieturen, som sendes til de enkelte elevers praktikvirksomhed og det  

 faglige udvalg.
Gennem studieturen og forarbejdet til denne skal eleven  

 få indsigt i:
a)	erhvervets fremtidsperspektiver og udviklingspotentialer, b)	arbejdsmetoder, teknologi og uddannelsesforhold, der afviger fra  

 danske forhold og c)	andre og særegne kulturforhold.
7)	Logistik, kvalitet og miljø for togklargørere Avanceret niveau Eleven kan varetage sit daglige arbejde ud fra sit kendskab til  

 transportlogistik og kan anvende sit kendskab til arbejdsmiljø,  

 miljø og kvalitet.
 Stk. 2. De områdefag, der er nævnt i stk. 1,  

 varer i alt 9,8 uger.
 § 13. Undervisningen i hovedforløbet  

 omfatter følgende bundne specialefag.
1)	Produktkendskab Begynderniveau Eleven har kendskab til typiske kundevendte produkter og udviklingen  

 af produkternes kvalitet inden for jernbaneområdet.
Eleven har  

 forståelse for det samspil mellem service, kvalitet og samarbejde, der  

 kendetegner en moderne jernbanevirksomhed, der ønsker at servicere  

 sine kunder på et for både kunden og virksomheden  

 tilfredsstillende niveau.
2)	Personlig sikkerhed og miljø Rutineniveau Eleven er fortrolig med den fysiske omgang med de stoffer og  

 genstande, der er omhandlet af RID A, således at eleven ved, hvad der  

 kan gøres for at undgå skade og afbøde virkningerne af en  

 skade.
Eleven har et bredt kendskab til miljøstrategi inden for  

 jernbaneområdet samt konkrete miljømål i forhold til de  

 daglige arbejdsopgaver.
Eleven ved, at alle medarbejdere har et ansvar for  

 overholdelse af miljømålene og har forståelse for  

 sammenhængen mellem holdninger, handlinger og  

 miljøpåvirkninger.
3)	Trafiksikkerhed Rutineniveau Eleven kan på sikkerhedsmæssig korrekt måde  

 forestå ledelse af rangeropgaver på områder, der er  

 tilgængelig for offentlig færdsel samt lede og fordele opgaver  

 på et rangerhold bestående af flere medarbejdere.
Eleven kan  

 afholde bremseprøve efter forskrifterne samt forklare bestemmelserne  

 vedrørende bremser og fordeling af bremser i tog.
Eleven kan foretage  

 korrekt eftersyn af toget, gengive bestemmelserne vedrørende  

 anvendelse af vogne og sammenkobling af vogne i tog.
Eleven har  

 forståelse for den sikkerhed og kvalitet samt det samarbejde med andre,  

 der kræves ved løsning af arbejdsopgaver i forbindelse med  

 rangering/togklargøring.
 Stk. 2. Undervisningen i de i stk.1 nævnte fag varer i  

 alt 2,2 uger.
 § 14. Undervisningen i hovedforløbet  

 omfatter desuden valgfri specialefag, der har som overordnet mål at  

 imødekomme elevens og virksomhedens behov for særlige faglige  

 kvalifikationer, som enten kendetegner virksomhedens arbejdsområde,  

 eller som udvikler elevens særlige evner.
 Stk. 2. Undervisningen i de valgfri specialefag inden for de i  

 stk. 1 nævnte rammer varer 6 uger.
 Stk. 3. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 4. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 16. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
 Stk. 2. Eleven skal anvende de færdigheder og  

 kvalifikationer, som er opnået i en skoleperiode, i den  

 efterfølgende praktikperiode.
Stk. 3. Eleven skal beskæftiges med relevante  

 arbejdsopgaver i forhold til sit uddannelsesmæssige stade og med  

 funktioner, som i øvrigt kendetegner erhvervet.
Hvis erhvervelse af et  

 kørekort eller certifikat forudsætter opnåelse af rutine  

 på et forudgående niveau, så er virksomheden ansvarlig for,  

 at eleven opnår denne rutine.
§ 17. Målene med praktikuddannelsen er, at  

 give eleven almene, personlige og praktiske kvalifikationer der er  

 nødvendige for at kunne varetage arbejdet inden for  

 beskæftigelsesområdet.
Endvidere er det målet at give  

 eleven sådan teoretisk og praktisk indlæring i erhvervet, at den  

 uddannede selvstændigt kan varetage de arbejdsopgaver.
Dette  

 indebærer:
 1)	Eleven kan på avanceret niveau varetage alle de operative  

 funktioner, som knytter sig til uddannelsen.
 2)	Eleven kan på rutineniveau planlægge eget  

 arbejdsforløb samt anvende sin viden om virksomhedens kvalitetsnormer,  

 samarbejdsrelationer og kunde/leverandørforhold i sit daglige  

 virke.
 3)	Eleven kan i sit daglige arbejde demonstrere selvstændighed,  

 evne til overholdelse af sikkerhedsregler og -normer og ansvarlighed i  

 opgaveløsningen.
 4)	Eleven skal opnå en sådan forståelse for de regler  

 og forhold, der vedrører erhvervets arbejdsvilkår, at den  

 uddannede selvstændigt kan tilrettelægge sit arbejde inden for de  

 givne retningslinier.
 Uddannelsesbog mv.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Fag og moduler, der afsluttes med udstedelse  

 af kørekort eller certifikat, bedømmes bestået eller  

 ikke-bestået.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag giver skolen en standpunktskarakter.
 Afsluttende prøver (eksamen) m.v.
§ 21. Den afsluttende eksamen, der samtidig  

 udgør en svendeprøve, består af en skriftlig og en  

 praktisk, afholdes i sidste skoleperiode.
Bekendtgørelse om  

 eksamensordning ved erhvervsskolerne m.v. finder anvendelse.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 Stk. 4. Eleven skal før indkaldelse til denne  

 skoleperiode, på skolens foranledning dokumentere, at alle  

 obligatoriske kørekort og certifikater m.v. er erhvervet, medmindre  

 det faglige udvalg har givet dispensation.
 § 22. Den skriftlige prøve består af  

 opgaver inden for grundfag, områdefag og specialefag.  

 Spørgsmålene besvares uden brug af hjælpemidler.  

 Prøven skal løses inden for 45 minutter.
§ 23. Den praktiske prøve afholdes i sidste  

 skoleperiode som led i skoleundervisningen.
Opgaven omfatter både  

 elementer fra områdefag og bundne specialefag.
Eleverne skal  

 løse opgaverne inden for i alt 3 klokketimer.
Under prøven skal  

 eleven over for faglæreren og censorerne redegøre for  

 løsningen af sin opgave.
§ 24. Ved bedømmelsen af den skriftlige  

 prøve giver læreren og de to censorer samlet en karakter.
I  

 vurderingen lægges der vægt på elevens kompetencer som  

 angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 delkarakter på grundlag af en votering for hvert af følgende  

 kriterier:
 1)	Kvalitet i arbejdets udførelse.
 2)	Hurtighed og rutine.
 3)	Ergonomi og sikkerhedsregler i forbindelse med arbejdets  

 udførelse.
§ 25. Eksamenskarakteren  

 (svendeprøvekarakteren) for den afsluttende eksamen fremkommer som et  

 gennemsnit af karakteren for den skriftlige og den praktiske prøve.  

 idet den praktiske prøve tæller dobbelt.
For at bestå  

 eksamen kræves, at gennemsnittet af de 2 karakterer er mindst 6.  

 Karakteren for den praktiske prøve skal være mindst 6.  

 Eksamenskarakteren udtrykkes som et helt tal.
Stk. 2. Eleven meddeles eksamensresultatet af skolen og de to  

 censorer ved prøvens afslutning.
Skolen indsender oplysningerne  

 om elevens karakter, som er givet efter stk. 1 og 2, til det faglige  

 udvalg.
Det faglige udvalg kan udarbejde et skema til dette formål.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, jf. dog stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 Eleven har:
 1)	Erhvervet alle uddannelsens kørekort, kvalifikationsbeviser  

 og certifikater.
 2)	Bestået svendeprøven.
 3)	Opnået et gennemsnit af samtlige karakterer på mindst  

 6.
 4)	Ikke fået karakteren 00 i noget fag.
 5)	Bestået specialefagene Grunduddannelse i togklargøring,  

 Produktkendskab, Personlig sikkerhed og miljø samt Trafiksikkerhed med  

 mindst karakteren 6 i hvert enkelt fag.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 11. januar 2001 med virkning fra den 1. januar 2001.
 Stk. 2. Bekendtgørelse nr. 219 af 20. marts 1997 om  

 transportuddannelse finder anvendelse for elever, der er begyndt på 3.  

 skoleperiode den 1. januar 2001. En elev kan dog efter aftale med den  

 eventuelle praktikvirksomhed og med skolens godkendelse, jf. stk. 3,  

 vælge at afslutte efter de nye regler.
 Stk. 3. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 4. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb mekanik, transport og logistik, herunder de  

 uddannelsesspecifikke områdefag:
 1)	Transportuddannelse.
 2)	Redder.
 3)	Chauffør til personbefordring.
