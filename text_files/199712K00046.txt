Nr LSF 46 Forslag til Lov om ændring af dyreværnsloven (Forbud mod slagtning og  

 aflivning af dyr uden forudgående bedøvelse) Fremsat af Niels Højland (FP) Tom Behnke (FP) Jan Køpke Christensen (FP)  

 Kirsten Jacobsen (FP) den 28. oktober 1997 § 1 I dyreværnsloven, lov nr. 386 af 6. juni 1991, som senest ændret ved lov  

 nr. 387 af 22. maj 1996, foretages følgende ændring:
 1. I § 13, stk. 2, indsættes efter 1. pkt. som nyt punktum:
»Dog kan ministeren ikke give tilladelse til aflivning af dyr uden  

 forudgående bedøvelse.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget I § 13, stk. 2, i dyreværnsloven, lov nr. 386 af 6. juni 1991, som senest  

 ændret ved lov nr. 387 af 22. maj 1996, bemyndiges justitsministeren til at  

 fastsætte nærmere regler for aflivning af dyr.
Denne bemyndigelse er udnyttet  

 i bekendtgørelse nr. 1037 af 14. december 1994 om slagtning og aflivning af  

 dyr, som ændret ved bekendtgørelse nr. 550 af 24. juni 1997. Bekendtgørelsens  

 § 7 angiver retningslinjerne for slagtning og aflivning af dyr uden  

 forudgående bedøvelse.
Dette lovforslag har til hensigt at fjerne denne mulighed ved at tilføje  

 en sætning til lovens § 13, stk. 2, om, at justitsministeren ikke kan give  

 tilladelse til aflivning af dyr uden forudgående bedøvelse.
Derefter må  

 bekendtgørelsen om slagtning og aflivning af dyr ændres i overensstemmelse  

 hermed.
Lovforslaget er fremsat på baggrund af, at der alle vegne fra lyder krav  

 om etisk adfærd.
Dette bliver forstået bredt og nyder netop derfor stor  

 anerkendelse i befolkningen.
Etikken gælder mellemmenneskelige forhold,  

 etikken gælder naturen, og etikken gælder vores forhold til husdyr.
Herunder  

 stilles der krav til dyrenes samlede livsvilkår.
Derfor er det heller ikke tilfredsstillende blot at følge den henstilling,  

 Det Dyreetiske Råd fremkom med i sin udtalelse fra april 1997 i forbindelse  

 med Retsudvalgets behandling af lovforslag nr.
L 93 om ændring af  

 dyreværnsloven, jf.
L 93 bilag 19, folketingsåret 1996-97. Heri anbefales, at  

 får og lam fortsat fastholdes manuelt og får overskåret halspulsåren, stadig  

 uden forudgående bedøvelse.
For kvæg anbefaler Det Dyreetiske Råd, at dyrene  

 får halspulsåren overskåret og først derefter bedøves.
Endelig fremgår det af  

 udtalelsen, at det for kyllinger også er tvivlsomt, om den rituelle slagtning  

 vil foregå på betryggende vis blot ved at nedsætte tempoet på slagtebåndet en  

 anelse, og derfor henstiller Det Dyreetiske Råd, at hver kylling skal  

 fastholdes manuelt, når halssnittet lægges, og indtil døden nogle sekunder  

 efter med sikkerhed er indtrådt.
Det må fastholdes som hovedprincip, at alle dyr skal bedøves inden  

 slagtning.
Derfor er det først og fremmest dyrenes tarv, der skal tilgodeses.  

 For kyllingers vedkommende kan det accepteres, at man med et hug af en økse  

 eller lignende skiller hovedet fra kroppen, men ikke at man står og bakser  

 med overskæring af halspulsårer.
Alle andre dyr skal ganske enkelt bedøves  

 inden slagtningen, og dette skal være en ufravigelig regel.
Får og lam skal  

 bedøves inden slagtning og ikke blot fastholdes manuelt.
Kvæg skal bedøves  

 inden overskæring af halspulsårer.
Det er ikke dyreetisk acceptabelt blot  

 efterfølgende at bedøve.
 Der er flere faktorer, som indvirker på den etiske vurdering af slagtning  

 uden bedøvelse:
- Der er personalegrupper involveret i slagtning uden bedøvelse, som ikke  

 personligt er tilhængere af denne slagteform.
Disse personer har ikke i deres  

 arbejdsforhold nogen mulighed for at nægte at medvirke.
I stigende omfang  

 giver ikke mindst dyrlæger udtryk for modvilje mod at skulle deltage.
 - Landmænd, som i stigende omfang selv afkræves dyreetik af kunderne, skal  

 levere deres dyr til slagtning uden at vide, på hvilken måde slagtningen vil  

 foregå.
 - Almindelige forbrugere, som netop i stigende omfang stiller krav til  

 gennemført dyreetik, bliver ufrivilligt aftagere af rituelt slagtet kød.  

 Dette sker, fordi der er en ikke ubetydelig del af dyrekroppen, som ikke kan  

 sælges til de religiøse grupper, og derfor sælges i den almindelige handel.
Dette lovforslag er i revideret form en genfremsættelse af lovforslag nr.  

 L 93, Forslag til lov om ændring af dyreværnsloven (Forbud mod slagtning og  

 aflivning af dyr uden bedøvelse), folketingsåret 1996-97, jf.
Folketingets  

 forhandlinger side 3094, 7454 og 7978, Till.
A side 2471 og 2474 og Till.
B  

 side 917. Det er forslagsstillernes opfattelse, at den seneste udvikling har  

 vist nødvendigheden af en fornyet debat.
Skriftlig fremsættelse Niels Højland (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af dyreværnsloven. (Forbud mod slagtning og  

 aflivning af dyr uden forudgående bedøvelse).
(Lovforslag nr.
L 46).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
