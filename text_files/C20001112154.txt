Meddelelse nr. 10/2000 om kursistvilkår  

 under arbejdsmarkedsuddannelserne (produktionsskoler) Efter bekendtgørelsens § 10, stk. 1, nr. 2 er der  

 ikke adgang til en arbejdsmarkedsuddannelse for en person, der er under  

 uddannelse på en af de uddannelser, der er nævnt i § 1 (dvs.  

 typisk erhvervsuddannelser m.m.) eller på en højere- eller  

 videregående uddannelse.
 Flere uddannelsessteder har rettet henvendelse til  

 Styrelsen og spurgt om, deltagere i undervisningsforløb efter lov om  

 produktionsskoler har adgang til arbejdsmarkedsuddannelserne.
 I denne anledning kan Styrelsen oplyse, at personer, der  

 deltager i undervisningsforløb efter lov om produktionsskoler har  

 adgang til arbejdsmarkedsuddannelser forudsat, at de i øvrigt  

 opfylder adgangs- og aldersbetingelserne i bekendtgørelse nr. 1155 om  

 adgang og deltagerstøtte ved deltagelse i  

 arbejdsmarkedsuddannelser.
Det betyder f.eks., at personer, der under  

 produktionsskoleforløbet, er omfattet af reglerne i lov om aktiv  

 socialpolitik (er under kommunal aktivering), skal have en aftale med  

 kommunen om deltagelse i en arbejdsmarkedsuddannelse.
Og ledige omfattet af  

 reglerne i lov om en aktiv arbejdsmarkedspolitik skal som regel have  

 udarbejdet en individuel handlingsplan (IHP) for at have adgang til en  

 arbejdsmarkedsuddannelse.
