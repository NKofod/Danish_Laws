Bekendtgørelse  

 om beredskab for naturgassektoren I medfør af §  

 15 a,  

 stk. 3 og 4, og §§ 50, 52 og  

 54 i lov om naturgasforsyning, jf. lovbekendtgørelse nr. 130 af 27. februar  

 2003, som ændret ved § 2 i lov nr. 494 af 9. juni 2004 og  

 § 31 i lov nr. 1384 af 20. december 2004 om Energinet  

 Danmark, fastsættes:
Kapitel 1 Generelle bestemmelser § 1.  

  

 Denne bekendtgørelse har til formål at fastsætte regler om beredskab for  

 naturgassektoren og at fastsætte rammerne for gennemførelse af  

 beredskabsforanstaltninger for naturgassektoren i henhold til den nationale  

 beredskabsplan, udsendt af Beredskabsstyrelsen.
Stk. 2.  

  

 Bekendtgørelsen gælder for virksomheder, som er bevillingspligtige efter  

 naturgasforsyningslovens § 10, dvs. transmissions-, distributions-, lager- og  

 LNG-virksomheder, samt for Energinet Danmark, idet 1)  

 	  

 virksomhederne skal foretage nødvendig planlægning og træffe nødvendige  

 foranstaltninger for at sikre naturgasforsyningen i beredskabssituationer  

 efter  

 naturgasforsyningslovens § 15 a, stk. 1, og 2)  

 	  

 Energinet Danmark  

 skal varetage de overordnede, koordinerende planlægningsmæssige og operative  

 opgaver vedrørende beredskabet efter naturgasforsyningslovens § 15 a, stk. 2.
 Stk. 3.  

  

 Indtil Energinet  

 Danmark er oprettet, varetages virksomhedens opgaver efter denne  

 bekendtgørelse  

 af Gastra A/S.
 § 2.  

  

 Beredskabet  

 skal sikre opretholdelse og videreførelse af samfundets naturgasforsyning i  

 tilfælde  

 af beredskabssituationer og andre ekstraordinære situationer, dvs.  

 krisesituationer i freds- og krigstid forårsaget af naturskabte,  

 menneskeskabte  

 og teknologiske trusler (beredskabssituationer).
Stk. 2.  

  

 Virksomhedernes  

 beredskabsarbejde skal indgå i planlægnings- og driftsopgaver vedrørende  

 naturgasforsyningssystemet med henblik på 1)  

 	  

 at reducere  

 naturgasforsyningssystemets sårbarheder og risici, 2)  

 	  

 at sikre et  

 hensigtsmæssigt beredskab overfor disse sårbarheder og risici, 3)  

 	  

 at sikre en  

 koordineret og effektiv krisehåndtering og 4)  

 	  

 at sikre den  

 nødvendige kommunikation og informationsudveksling i forbindelse hermed.
Kapitel 2 Beredskabsplanlægning § 3.  

  

 Virksomhederne  

 skal foretage en beredskabsplanlægning for håndtering af  

 beredskabssituationer  

 med henblik på udarbejdelse af et planmateriale omfattende 1)  

 	  

 beskrivelse af  

 organisatoriske forhold, jf. kapitel 3, 2)  

 	  

 sårbarhedsvurdering,  

 jf. kapitel 4, 3)  

 	  

 en eller flere  

 sammenfattende beredskabsplaner for håndtering af beredskabssituationer, jf.  

 kapitel  

 5, 4)  

 	  

 detaljerede  

 beredskabsplaner, instrukser m.m., jf. kapitel 5, og 5)  

 	  

 sikringsplaner for  

 specifikke anlæg, jf. kapitel 6.
 Stk. 2.  

  

 Planmaterialet  

 skal omfatte beredskabssituationer, som i væsentlig grad reducerer  

 funktionaliteten  

 hos virksomheden og eventuelt øvrige dele af naturgassektoren, samt hvor også  

 andre dele af samfundet kan have reduceret funktionalitet.
 Stk. 3.  

  

 Planmaterialet  

 skal revideres, hvis der indtræffer væsentlige ændringer af virksomheden  

 eller  

 dennes sårbarheder og beredskabsforhold, dog senest hvert tredje år.
§ 4.  

  

 Virksomhedernes  

 sammenfattende beredskabsplaner efter § 7, stk. 1, nr. 1, samt væsentlige  

 ændringer heraf skal godkendes af Energinet Danmark.
Planerne skal første  

 gang  

 fremsendes til godkendelse senest den 1. maj 2006. Det øvrige planmateriale  

 efter § 3, stk. 1, skal efter anmodning fremsendes til Energinet Danmark til  

 orientering.
Stk. 2.  

  

 Energinet Danmarks  

 overordnede beredskabsplaner efter § 7, stk. 2, samt væsentlige ændringer  

 heraf  

 skal godkendes af Energistyrelsen.
Planerne skal første gang fremsendes til  

 godkendelse senest den 1. august 2006. Det øvrige planmateriale efter § 3,  

 stk.  

 1, skal efter anmodning fremsendes til Energistyrelsen til orientering.
 Stk. 3.  

  

 Energistyrelsen  

 kan fastsætte nærmere rammer for beredskabsarbejdet med henblik på  

 koordinering  

 mellem de forskellige energisektorer og med andre samfundssektorer.
 Stk. 4.  

  

 Energinet Danmark  

 kan udarbejde retningslinjer og vejledninger om virksomhedernes  

 beredskabsplanlægning  

 med henblik på at uddybe bestemmelserne i denne bekendtgørelse.  

 Retningslinjer  

 og vejledninger skal være tilgængelig for virksomhederne, som skal  

 underrettes  

 herom.
Kapitel 3 Organisatoriske forhold § 5.  

  

 Virksomhederne  

 skal senest den 1. august 2005 udpege en beredskabskoordinator.
 Stk. 2.  

  

 For anlæg,  

 herunder installationer m.m., af klasse 1 og 2, jf. § 9, stk. 1, skal  

 virksomheden  

 senest den 1. november 2005 udpege en sikringsansvarlig medarbejder til at  

 varetage beredskabs- og sikringsopgaver for et eller flere anlæg.
Stk. 3.  

  

 Beredskabskoordinatoren varetager sammen med de sikringsansvarlige  

 medarbejdere  

 virksomhedens beredskabsopgaver, herunder kontakt til myndigheder inkl.  

 politimyndigheder, Energinet Danmark og andre parter.
Beredskabskoordinatoren  

 skal drage omsorg for, at virksomhedens materiale om beredskab er  

 tilstrækkeligt sikret mod uvedkommende.
 Stk. 4.  

  

 Virksomhederne  

 skal underrette Energinet Danmark om kontaktoplysninger om de i stk. 1 og 2  

 nævnte medarbejdere og deres organisatoriske placering samt ændring heraf.
Kapitel 4 Sårbarhedsvurdering § 6.  

  

 Virksomhederne  

 skal udarbejde en vurdering af virksomhedens sårbarhed.
Stk. 2.  

  

 Energinet  

 Danmark skal udarbejde en vurdering af sårbarheden for det samlede  

 naturgasforsyningssystem.  

 I vurderingen skal indgå naturgasforsyningssystemets sammenhænge med  

 tilstødende  

 naturgasforsyningssystemer.
Vurderingerne baseres bl.a. på vurderingerne  

 efter  

 stk. 1.
Stk. 3.  

  

 Vurderingerne  

 efter stk. 1 og 2 skal omfatte 1)  

 	  

 identifikation af  

 mulige trusler mod virksomheden samt, om muligt, en vurdering af  

 sandsynlighederne  

 for, at truslerne opstår, 2)  

 	  

 identifikation af  

 virksomhedens sårbarheder over for de identificerede trusler og 3)  

 	  

 identifikation,  

 udvælgelse og prioritering af beredskabet over for disse trusler og  

 sårbarheder.
Kapitel 5 Beredskabsplaner § 7.  

  

 Virksomhederne  

 skal udarbejde beredskabsplaner for håndtering af beredskabssituationer.  

 Planerne skal baseres på de i § 6, stk. 1, nævnte sårbarhedsvurderinger og  

 skal  

 koordineres med Energinet Danmarks planer efter stk. 2. Planerne skal omfatte 1)  

 	  

 en eller flere  

 sammenfattende beredskabsplaner, som beskriver virksomhedens krisehåndtering  

 og  

 herunder indeholder de i stk. 3 og 4 nævnte oplysninger, og 2)  

 	  

 detaljerede  

 beredskabsplaner, instrukser m.m. samt sikringsplaner for specifikke anlæg,  

 jf.  

 § 10.
Stk. 2.  

  

 Energinet  

 Danmark skal udarbejde overordnede, koordinerede beredskabsplaner for det  

 samlede naturgasforsyningssystem.
Planerne skal udarbejdes under hensyntagen  

 til naturgasforsyningssystemets sammenhænge med tilstødende  

 naturgasforsyningssystemer.
Stk. 3.  

  

 Beredskabsplaner  

 efter stk. 1 og 2 skal angive, hvordan virksomheden planlægger at håndtere en  

 beredskabssituation, samt 1)  

 	  

 virksomhedens  

 modtagelse af oplysninger om situationen, 2)  

 	  

 virksomhedens  

 beslutningsprocesser for krisehåndteringen, 3)  

 	  

 virksomhedens  

 information af relevante parter om situationen og krisehåndteringen og 4)  

 	  

 virksomhedens  

 muligheder for at indsætte yderligere ressourcer i krisehåndteringen i form  

 af  

 personale, materiel, andre virksomheder i henhold til aftale o.l. herom.
Stk. 4.  

  

 Energinet  

 Danmark og distributionsvirksomheder skal i deres beredskabsplaner angive,  

 hvordan de ved større naturgasafbrydelser informerer myndigheder inkl.  

 politimyndigheder, samarbejdsparter, naturgasforbrugere, pressen og  

 offentligheden i øvrigt.
Informationen skal i muligt omfang indeholde  

 oplysning  

 om naturgasafbrydelsens forventede omfang og varighed, dens håndtering,  

 tidspunkter for yderligere information samt rådgivning om  

 naturgasforbrugernes  

 muligheder for at klare sig uden naturgas.
§ 8.  

  

 Beredskabsplaner  

 efter § 7, stk. 1 og 2, skal sikre, at virksomheder i en beredskabssituation  

 hurtigt kan gennemføre beredskabsforanstaltninger i henhold til den nationale  

 beredskabsplan, herunder især foranstaltninger til imødegåelse af  

 sikkerhedsmæssige  

 trusler.
Planerne skal udarbejdes i overensstemmelse med den nationale  

 beredskabsplan og skal anvende dennes opdeling i nationale  

 beredskabsniveauer.
Kapitel 6 Anlæg samt sikringsplaner herfor § 9.  

  

 Energinet  

 Danmark skal foretage en klassificering af naturgassektorens anlæg, herunder  

 installationer  

 m.m., men ekskl. ledningsstrækninger i transmissionsnettet, jf. stk. 2, efter  

 følgende opdeling:
 1)  

 	  

  

 Klasse 1  

  

 : Anlæg af væsentlig betydning for at opretholde  

 naturgasforsyningen for det samlede naturgasforsyningssystem eller væsentlige  

 dele af dette.
 2)  

 	  

  

 Klasse 2  

  

 : Anlæg af væsentlig betydning for at opretholde  

 naturgasforsyningen på regionalt niveau.
 3)  

 	  

  

 Klasse 3  

  

 : Øvrige anlæg.
 Stk. 2.  

  

 Energinet  

 Danmark skal klassificere ledningsstrækninger i transmissionsnettet efter  

 opdelingen  

 i stk. 1.
 Stk. 3.  

  

 Anlæg efter stk.  

 1 henholdsvis ledningsstrækninger efter stk. 2 klassificeres hver for sig,  

 uanset om de er sammenbygget.
Stk. 4.  

  

 Klassificeringen  

 efter stk. 1 og 2 skal foretages første gang senest den 1. juni 2005 og skal  

 derefter revideres årligt senest den 1. februar.
De virksomheder, som ejer  

 anlæggene, skal underrettes herom.
§ 10.  

  

 Virksomhederne  

 skal udarbejde sikringsplaner for anlæg i klasse 1 og 2 efter § 9, stk. 1. En  

 sikringsplan kan omfatte flere anlæg.
Planen skal som minimum angive følgende  

 beredskabsforanstaltninger og oplysninger om anlægget:
 1)  

 	  

 Summariske  

 oplysninger om anlægget inkl. relevant kortmateriale.
 2)  

 	  

 Beskrivelse af  

 anlæggets sårbarhed, herunder dets afhængighed af andre anlæg eller  

 funktioner.
 3)  

 	  

 Beskrivelse af de i  

 §§ 8 og 11 angivne foranstaltninger.
 4)  

 	  

 Mulighederne for  

 reetablering af de dele af anlægget, som er  

 væsentlige for naturgasforsyningen,  

 i tilfælde af beskadigelse.
 5)  

 	  

 Angivelse af, om der  

 er sikkerhedsfølsomme oplysninger om anlægget.
 6)  

 	  

 Kontaktoplysninger om  

 beredskabskoordinator og den sikringsansvarlige medarbejder.
§ 11.  

  

 For  

 anlæg i klasse 1 og 2 efter § 9, stk. 1, skal virksomhederne sikre, 1)  

 	  

 at anlægget har lav  

 sårbarhed over for funktionssvigt af offentligt udbudte net og tjenester for  

 elektronisk kommunikation, 2)  

 	  

 at anlægget har lav  

 sårbarhed over for funktionssvigt af væsentlige it-systemer, og 3)  

 	  

 at anlægget har nødstrømsforsyning,  

 som i tilfælde af strømafbrydelse sikrer anlæggets funktionalitet i perioden  

 frem til strømforsyningens reetablering.
Stk. 2.  

  

 For ubemandede  

 anlæg i klasse 1 efter § 9, stk. 1, skal virksomhederne sikre de væsentligste  

 dele mod uautoriseret adgang gennem etablering af mekaniske og elektroniske  

 sikrings- og overvågningsforanstaltninger, herunder at der ved sådan  

 uautoriseret adgang omgående sendes information herom til et døgnbemandet  

 kontrolrum eller en af Rigspolitiet godkendt kontrolcentral.
Virksomhederne  

 skal fastsætte en procedure for behandlingen af sådan information.
 Stk. 3.  

  

 For anlæg i  

 klasse 1 og 2 efter § 9, stk. 1, som er sammenbygget med andre anlæg, skal  

 foranstaltninger efter stk. 1 og 2 gennemføres uanset sammenbygningen.
 Stk. 4.  

  

 De under stk. 1  

 angivne forhold skal være gennemført senest den 1. februar 2007. De under  

 stk.  

 2 nævnte forhold skal være gennemført senest den 1. februar 2008.
 § 12.  

  

 Virksomhederne  

 skal fremsende sikringsplaner til den lokale politimyndighed til orientering.
 Stk. 2.  

  

 Virksomhederne  

 skal i beredskabssituationer og i planlægningen af disses håndtering yde  

 politimyndighederne den fornødne bistand, herunder afgive alle relevante  

 oplysninger.
Kapitel 7 Overordnede, koordinerende opgaver § 13.  

  

 Energinet  

 Danmark skal varetage de overordnede, koordinerende planlægningsmæssige og  

 operative opgaver vedrørende naturgassektorens beredskab, herunder 1)  

 	  

 videreformidle  

 relevante meddelelser og informationer mellem myndighederne og  

 naturgassektorens  

 virksomheder, og 2)  

 	  

 fremskaffe data og  

 andre informationer om sektoren af betydning for samfundets beredskab.
 Stk. 2.  

  

 Energinet  

 Danmark skal sikre, at dens kontrolrum og nødkontrolrum i en  

 beredskabssituation  

 kan forestå naturgassektorens krisehåndtering og kan fremskaffe relevante og  

 opdaterede informationer om dens forhold til brug for myndighedernes  

 krisehåndtering,  

 herunder om situationen i tilstødende naturgasforsyningssystemer af relevans  

 for denne krisehåndtering.
§ 14.  

  

 Energinet  

 Danmark skal gennemføre foranstaltninger for at sikre, 1)  

 	  

 at sandsynligheden  

 for en naturgasafbrydelse holdes på et rimeligt niveau, 2)  

 	  

 at der kan udføres en  

 hurtig, koordineret og prioriteret reetablering af naturgasforsyningen i  

 tilfælde  

 af naturgasafbrydelser, og 3)  

 	  

 at generne for  

 naturgasforbrugerne og for samfundet i øvrigt ved en naturgasafbrydelse  

 mindskes  

 i muligt omfang.
 § 15.  

  

 Energinet  

 Danmark skal efter Energistyrelsens anmodning fremsende vurderinger af de  

 beredskabsmæssige  

 konsekvenser af forslag til udbygning af transmissionsnettet.
 § 16.  

  

 Energinet  

 Danmark skal etablere et formaliseret samarbejde om beredskabsforhold i  

 naturgassektoren,  

 bl.a. gennem informationsvirksomhed og møder om beredskabsforhold.
 Stk. 2.  

  

 Energinet  

 Danmark skal varetage arbejdet i de regionale koordinerende stabe, etableret  

 i  

 henhold til beredskabsloven, og kan inddrage de øvrige virksomheder heri.
 Stk. 3.  

  

 Energinet  

 Danmark skal koordinere sine beredskabsplaner med de systemansvarlige  

 virksomheder  

 i nabolandene og med virksomheder, som er ansvarlige for tilstødende  

 systemer,  

 og skal arbejde for en hensigtsmæssig informationsudveksling med disse  

 virksomheder om planlægningsmæssige og operative forhold.
§ 17.  

  

 Energinet  

 Danmark skal udarbejde en årlig redegørelse til Energistyrelsen om status for  

 naturgassektorens  

 beredskab, herunder om virksomhedens beredskabsarbejde i det forløbne år.  

 Redegørelsen  

 skal fremsendes senest den 1. maj i det følgende år.
Energistyrelsen kan  

 fastsætte  

 nærmere rammer herfor.
Kapitel 8 Øvelser, rapportering m.m.
 § 18.  

  

 Virksomhederne  

 skal sikre, at de medarbejdere, som skal medvirke til gennemførelse af  

 beredskabsplaner,  

 løbende modtager den fornødne træning i disse opgaver.
 Stk. 2.  

  

 Virksomhederne  

 skal afholde beredskabsøvelser vedrørende deres beredskabsplaner.
 Stk. 3.  

  

 Energinet  

 Danmark skal afholde beredskabsøvelser vedrørende dens beredskabsplaner efter  

 §  

 7, stk. 2, og skal inddrage væsentlige dele af virksomhedernes planer heri.
 Stk. 4.  

  

 De i stk. 2 og 3  

 nævnte øvelser skal afholdes mindst en gang hvert andet år og skal over en  

 5-årig periode dække de væsentligste dele af beredskabsplanerne.
Stk. 5.  

  

 Virksomhederne  

 skal udarbejde en rapport om hver afholdt øvelse, herunder dennes forløb og  

 de  

 opnåede erfaringer samt planlagt opfølgning og tidsplan herfor.
Rapportering  

 om  

 øvelser efter stk. 2 og 3 fremsendes senest 2 måneder efter øvelsen til  

 Energinet Danmark henholdsvis Energistyrelsen.
 § 19.  

  

 Virksomhederne  

 skal registrere følgende hændelser af relevans for beredskabssituationer:
 1)  

 	  

 Hærværk, sabotage  

 eller terrorhandling.
 2)  

 	  

 Havarier, uheld og  

 ulykker af væsentlig betydning for virksomheden.
 3)  

 	  

 Naturgasafbrydelser  

 samt disses omfang og varighed.
 4)  

 	  

 Situationer som har  

 været tæt på at udvikle sig til hændelser efter nr. 1-3.
 5)  

 	  

 Andre usædvanlige  

 hændelser.
 Stk. 2.  

  

 Energinet  

 Danmark skal årligt offentliggøre en statistisk bearbejdning af relevante  

 dele  

 af de i stk. 1 registrerede hændelser.
 Stk. 3.  

  

 Virksomhederne  

 skal omgående underrette Energinet Danmark om alvorlige hændelser efter stk.  

 1.  

 Energinet Danmark skal omgående underrette Energistyrelsen om alvorlige  

 hændelser efter stk. 1, nr. 1-3. Endvidere skal politimyndighederne  

 underrettes  

 om sådanne alvorlige hændelser.
Kapitel 9 Operative forhold i beredskabssituationer § 20.  

  

 I  

 beredskabssituationer, hvor den nationale beredskabsplan aktiveres, dvs.  

 typisk  

 i tilfælde af mere omfattende hændelser, der berører flere centrale  

 myndigheder  

 og kræver en koordineret indsats af disse myndigheder, håndteres dette efter  

 stk. 2 og 4. I beredskabssituationer, hvor den nationale beredskabsplan ikke  

 er  

 aktiveret, håndteres dette efter stk. 3 og 4.
 Stk. 2.  

  

 Når der i  

 henhold til den nationale beredskabsplan er fastsat et beredskabsniveau, vil  

 Energistyrelsen eller andre myndigheder underrette Energinet Danmark herom.
Stk. 3.  

  

 I perioden fra  

 en beredskabssituation er kendt og indtil der for denne situation er fastsat  

 et  

 beredskabsniveau efter stk. 2, skal Energinet Danmark vurdere behovet for at  

 fastsætte et midlertidigt beredskabsniveau for naturgassektoren og skal om  

 nødvendigt fastsætte et sådant midlertidigt beredskabsniveau.
Energistyrelsen  

 skal underrettes herom med henblik på underretning af andre myndigheder.
Et  

 midlertidigt beredskabsniveau gælder, indtil der foreligger et  

 beredskabsniveau  

 efter stk. 2, eller det ændres af Energinet Danmark.
Stk. 4.  

  

 Når der efter  

 stk. 2 eller 3 er fastsat et beredskabsniveau, skal Energinet Danmark  

 underrette  

 de relevante virksomheder herom.
Virksomhederne skal gennemføre de  

 foranstaltninger i beredskabsplanerne, som svarer til beredskabsniveauet, og  

 skal underrette Energinet Danmark herom.
Energinet Danmark skal tage stilling  

 til, om de gennemførte foranstaltninger er tilstrækkelige i den aktuelle  

 situation og kan på grundlag af en konkret vurdering af situationen godkende  

 ændringer af planlagte foranstaltninger.
Energistyrelsen skal underrettes  

 herom  

 med henblik på underretning af andre myndigheder.
Stk. 5.  

  

 I en  

 beredskabssituation kan Energinet Danmark pålægge virksomhederne at ændre  

 deres  

 foranstaltninger for at sikre en koordineret og effektiv krisehåndtering,  

 herunder gennemførelse af myndighedernes beslutninger i henhold til den  

 nationale beredskabsplan.
Energistyrelsen skal underrettes herom.
 Stk. 6.  

  

 I en  

 beredskabssituation kan Energistyrelsen pålægge Energinet Danmark at ændre  

 dens  

 foranstaltninger for at sikre en koordineret og effektiv krisehåndtering,  

 herunder gennemførelse af myndighedernes beslutninger i henhold til den  

 nationale beredskabsplan.
Kapitel 10 Tilsyn § 21.  

  

 Energinet  

 Danmark skal føre tilsyn med virksomhedernes beredskabsarbejde for at sikre,  

 at  

 det opfylder reglerne i denne bekendtgørelse.
Som en del af dette tilsyn skal  

 Energinet Danmark gennemgå virksomhedernes beredskabsplaner efter § 7, stk.  

 1,  

 med virksomhederne for at sikre, at planerne kan danne grundlag for en  

 koordineret og effektiv håndtering af beredskabssituationer.
Stk. 2.  

  

 Energinet  

 Danmark kan pålægge en virksomhed at ændre dens planmateriale efter § 3, stk.  

 1, og andre dele af dens beredskabsarbejde, såfremt det ikke opfylder  

 reglerne  

 herfor eller såfremt dette vurderes at være nødvendigt for at opnå en  

 koordineret og effektiv krisehåndtering.
Energinet Danmark kan herunder  

 pålægge  

 en virksomhed at afholde øvelser efter § 18, stk. 2, og at nærmere angivne  

 forhold skal indgå i sådanne øvelser.
 Stk. 3.  

  

 Energinet  

 Danmark skal udarbejde en rapport om tilsynet med den enkelte virksomhed.  

 Rapporten skal fremsendes til virksomheden til kommentering inden  

 færdiggørelse.
 Stk. 4.  

  

 Energinet  

 Danmark skal fastsætte en tidsplan for dens tilsyn med virksomhedernes  

 beredskabsarbejde  

 med det sigte at foretage tilsyn med alle virksomheder senest den 1. februar  

 2008 og derefter at foretage tilsyn med hver virksomhed mindst hvert tredje  

 år.
Stk. 5.  

  

 Energinet  

 Danmark skal udarbejde en årlig redegørelse til Energistyrelsen om det  

 tilsynsarbejde  

 efter § 21, som er udført i det forløbne år.
Redegørelsen skal fremsendes  

 senest  

 den 1. maj i det følgende år sammen med den i § 17 nævnte redegørelse.
§ 22.  

  

 Energistyrelsen  

 skal føre tilsyn med Energinet Danmarks beredskabsarbejde for at sikre, at  

 det  

 opfylder reglerne i denne bekendtgørelse.
Som en del af dette tilsyn skal  

 Energistyrelsen gennemgå de i § 7, stk. 2, nævnte beredskabsplaner samt de  

 redegørelser, som er anført i § 17 og § 21, stk. 5, med Energinet Danmark.
Stk. 2.  

  

 Energistyrelsen  

 kan pålægge Energinet Danmark at ændre dens planmateriale efter § 3, stk. 1,  

 og  

 andre dele af dens beredskabsarbejde, såfremt det ikke opfylder reglerne  

 herfor  

 eller såfremt dette vurderes at være nødvendigt for at opnå en koordineret og  

 effektiv krisehåndtering.
Energistyrelsen kan herunder pålægge Energinet  

 Danmark at afholde øvelser efter § 18, stk. 3, og at nærmere angivne forhold  

 skal indgå i sådanne øvelser.
Stk. 3.  

  

 Energistyrelsen  

 skal udarbejde en årlig rapport om tilsynet med Energinet Danmark.
Rapporten  

 skal fremsendes til Energinet Danmark til kommentering inden færdiggørelse.
Kapitel 11 Øvrige bestemmelser § 23.  

  

 Omkostninger  

 ved virksomhedernes beredskabsarbejde afholdes af virksomhederne.  

 Omkostninger  

 ved Energinet Danmarks tilsynsarbejde afholdes af denne virksomhed.
Stk. 2.  

  

 Energistyrelsen  

 kan efter ansøgning godkende, at beredskabsarbejdet organiseres for flere  

 virksomheder under ét.
Energinet Danmark høres om sådanne ansøgninger.
§ 24.  

  

 Virksomhederne  

 skal efter anmodning give Energinet Danmark oplysning om forhold af relevans  

 for beredskabsarbejdet, herunder oplysninger til brug for den i § 9, stk. 1  

 og  

 2, nævnte klassificering og den i § 19, stk. 2, nævnte statistiske  

 bearbejdning.
Energinet Danmark skal tilsvarende oplyse Energistyrelsen om  

 forhold af relevans for beredskabsarbejdet.
§ 25.  

  

 Sårbarhedsvurderinger  

 og beredskabsplaner og andet materiale af væsentlig relevans herfor skal  

 behandles fortroligt og må ikke komme uvedkommende i hænde.
Materialet kan  

 opbevares i elektronisk form og skal opbevares således, at uautoriseret  

 adgang,  

 sletning, ødelæggelse, ændring og offentliggørelse forhindres.
Stk. 2.  

  

 Forsendelse af  

 materiale om de i stk. 1 nævnte forhold skal ske ved brev.
Det fremsendte  

 materiale kan være elektroniske dokumenter eller i papirformat.
Materialet må  

 af sikkerhedsmæssige grunde ikke fremsendes med e-mail eller via internettet.
Stk. 3.  

  

 Hvis følsomt  

 materiale kompromitteres, kan det resultere i, at materialet eller dele af  

 dette skal ændres.
Energistyrelsen afgør i samråd med Energinet Danmark og  

 Rigspolitiet, om sådanne forhold foreligger, og kan give pålæg herom til den  

 pågældende virksomhed.
§ 26.  

  

 Energistyrelsen  

 kan efter ansøgning dispensere fra bestemmelser i denne bekendtgørelse, hvor  

 sådanne bestemmelser i væsentligt omfang har mindre betydning eller reduceret  

 effekt.
Energinet Danmark høres om sådanne ansøgninger.
§ 27.  

  

 Energinet  

 Danmarks afgørelser efter § 4, stk. 1, § 9, stk. 1 og 2, § 20, stk. 5, og §  

 21,  

 stk. 2, kan indbringes for Energistyrelsen.
Klage skal være indgivet  

 skriftligt  

 inden 4 uger efter, at afgørelsen er meddelt.
 Stk. 2.  

  

 Energistyrelsens  

 afgørelser efter denne bekendtgørelse kan ikke indbringes for anden  

 administrativ  

 myndighed.
§ 28.  

  

 Medmindre  

 højere straf er forskyldt efter anden lovgivning, straffes med bøde den, der 1)  

 	  

 ikke udarbejder eller  

 reviderer planmateriale som angivet i § 3, stk. 1 og 3, 2)  

 	  

 ikke fremsender  

 planmateriale til godkendelse efter § 4, stk. 1 og 2, 3)  

 	  

 afgiver urigtige  

 eller vildledende oplysninger eller efter anmodning undlader at afgive  

 oplysninger, 4)  

 	  

 ikke overholder pålæg  

 meddelt efter denne bekendtgørelse eller 5)  

 	  

 videregiver  

 oplysninger, der er omfattet af § 25, til uvedkommende.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 29.  

  

 Bekendtgørelsen  

 træder i kraft den 1. februar 2005.
