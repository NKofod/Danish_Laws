 § 1.  Justitsministeriet har i henhold til § 68, stk.  

 1, og § 118, stk. 3, i færdselsloven, jf. lovbekendtgørelse nr. 765 af 16.  

 november 1990, og i overensstemmelse med § 44 i Justitsministeriets  

 bekendtgørelse nr. 154 af 20. april 1977 om køretøjers indretning og udstyr  

 m.v. udstedt en ny bekendtgørelse om detailforskrifter for køretøjers  

 indretning og udstyr (Detailforskrifter for Køretøjer 1992).
 § 2.  Detailforskrifterne træder i kraft den 1. april  

 1992.
 § 3.  Detailforskrifterne gælder for køretøjer, der  

 registreres, godkendes eller tages i brug første gang på  

 ikrafttrædelsesdatoen eller senere.
 Bestemmelserne i afsnit 6.11 om refleksplanker gælder desuden for lastbil  

 N2 med tilladt totalvægt på mere end 7.500 kg, lastbil N3 og  

 påhængs-/sættevogn 03/04, der er registreret, godkendt eller taget i brug  

 inden den 1. april 1986.
 § 4.  Ethvert køretøj kan straks indrettes i  

 overensstemmelse med detailforskrifterne.
 § 5.  Ifølge anordning nr. 160 af 27. april 1977  

 indføres bekendtgørelse om detailforskrifter for køretøjers indretning og  

 udstyr ikke i Lovtidende, men den kan købes i boghandelen og ligger til  

 gennemsyn hos Statens Bilinspektion.
