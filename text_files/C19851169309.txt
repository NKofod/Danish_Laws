 Direktoratet fastsætter hermed følgende bestemmelser om månedlig  

 indberetning om antal klienter under tilsyn m.v.:
 1. Kriminalforsorgens afdelinger skal afgive  

 indberetning til direktoratet om tilsynstal m.v. kl. 24.00 den sidste tirsdag  

 i hver måned.
 Hvert enkelt lokalkontor foretager særskilt opgørelse, som indsendes  

 sammen med afdelingens indberetning.
 2. Indberetningerne skal sendes til direktoratet inden  

 udgangen af ugen efter opgørelsesdagen.
 3. På grundlag af indberetningerne vil direktoratet  

 udsende månedlige oversigter over tilsynstal m.v.
4. Indberetning skal ske på særlig blanket (D.f.k.  

 106). Der vedlægges et antal blanketter, samt til brug for afdelingernes  

 særlige opgørelser, et antal blanketter »Daglig statistik« (D.f.k.  

 103) og »Daglig registrering af personundersøgelser, høringer og  

 arrestbesøg« (D.f.k. 103A). (* 2) 5. Indberetning og daglig statistik skal foretages i  

 overensstemmelse med beskrivelsen i vedlagte vejledning til udfyldelse af  

 »Daglig statistik« og »Månedsoversigt«. (* 2) 6. Cirkulæret træder i kraft den 1. januar 1986.
7. Direktoratets cirkulære af 21. april 1980 og  

 direktoratets skrivelse af 7. januar 1983 (5.K.
C.6.5.1.) ophæves samtidig.
 E.B.
Agnes Haulrig (Til kriminalforsorgens afdelinger).
