Persontransport  

 til og fra en boreplatform Told- og Skattestyrelsen skal på foranledning af  

 en konkret henvendelse om persontransport til og fra en boreplatform, udtale  

 sig om hvorvidt aktiviteten omfattes af lønsumsafgiftspligten, jf.  

 lønsumsafgiftslovens § 1, stk. 1.
 Ifølge lønsumsafgiftslovens § 1, stk. 2, nr. 5  

 omfatter afgiftspligten ikke virksomheders aktiviteter vedrørende  

 persontransport, når transporten sker direkte til eller fra udlandet.
 I modsætning til momsloven fastlægger  

 lønsumsafgiftsloven ikke det geografiske anvendelsesområde for  

 lønsumsafgiftsloven.
Momslovens § 2, stk. 1 fastlægger det geografiske  

 anvendelsesområde for den danske momslov.
Det danske momsområde omfatter de  

 danske landområder, søterritoriet samt luftrummet over disse områder.  

 Søterritoriet udgøres af det indre territoriale farvand og det ydre  

 territoriale farvand indtil 12 sømile ude fra kyst- eller basislinien.
 Det er styrelsens opfattelse, at persontransport  

 omfattet af fritagelsesbestemmelsen i momslovens § 13, stk. 1, nr. 15, er  

 omfattet af lønsumsafgiftspligten, jf. lønsumsafgiftslovens § 1, stk. 1, når  

 transporten finder sted inden for det i momslovens § 2, stk. 1, anførte  

 område.
 Persontransport til og fra boreplatforme, der  

 befinder sig udenfor 12-sømile-grænsen, er således efter styrelsens  

 opfattelse  

 omfattet af fritagelsesbestemmelsen i lønsumsafgiftslovens § 1, stk. 2, nr.  

 5,  

 som persontransport direkte til og fra udlandet.
