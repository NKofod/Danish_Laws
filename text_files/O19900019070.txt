Resumé A, der i starten af indkomståret 1990 havde undladt at aflevere  

 sit skattekort til sin arbejdsgiver, klagede over, at han i stedet for i  

 henhold til kildeskattelovens § 48, stk. 7, at få indeholdt A-skat med 50% i  

 sin løn havde fået indeholdt A-skat svarende til den trækprocent, som han  

 havde  

 ifølge sit skattekort, men uden de i skattekortet anførte fradrag.  

 Skatteministeriet (SKM) havde tilsluttet sig denne fremgangsmåde.
Ombudsmanden udtalte, at efter ordlyden i kildeskattelovens § 48,  

 stk. 8, skal skattetræk ske på grundlag af de oplysninger, der fremgår af  

 skattekortet  

  

 eller  

 af bikortet  

  

 eller  

 af frikortet, og som  

 meddeles af skattemyndighederne.
SKM´s opfattelse havde den konsekvens, at  

 kun  

 oplysningerne i bikortet skulle anvendes ved indeholdelse af A-skat i henhold  

 til kildeskattelovens § 48, stk . 8. Det var ombudsmandens opfattelse, at  

 skattemyndighederne ikke generelt kunne bestemme, at kun oplysningerne i  

 bikortet skulle lægges til grund ved indeholdelsen.
Dette måtte bero på en  

 konkret vurdering af den skattepligtiges forhold og den antagelige grund til,  

 at skattekort m.v. ikke var afleveret eller forevist.
Ombudsmanden  

 henstillede  

 til SKM enten at bringe administrationen af bestemmelserne i  

 kildeskattelovens  

 § 48, stk. 8, i overensstemmelse med lovens ordlyd eller at tilvejebringe et  

 regelgrundlag, der var i overensstemmelse med skattemyndighedernes  

 administration. (J. nr. 1990-1239-220).
 A-skatteindeholdelse, hvor skatteyderen ikke har afleveret  

 skattekort til arbejdsgiveren.
A klagede over en udtalelse  

 fra Skatteministeriet, hvorefter det var i overensstemmelse med ministeriets  

 opfattelse, at en arbejdsgiver i tilfælde, hvor skatteyderen ikke havde  

 afleveret sit skattekort til arbejdsgiveren, og hvor arbejdsgiveren havde  

 modtaget oplysninger fra skattevæsenet om trækprocent og fradrag, benyttede  

 disse oplysninger ved skattetrækket.
Arbejdsgiveren gav dog kun fradrag, hvis  

 han havde opbevaret skatteyderens hovedkort i den periode, som lønnen  

 vedrørte.
Det fremgik af sagen, at A i  

 begyndelsen af 1990 ikke havde afleveret sit skattekort til tiden, men  

 alligevel var blevet trukket i skat i overensstemmelse med den trækprocent,  

 som han havde ifølge sit skattekort.
Således var der blevet trukket 55% i  

 hans  

 løn for januar måned 1990, uden at der samtidig var taget hensyn til de  

 fradrag, som han ifølge sit skattekort havde.
Han havde kun regnet med at få  

 indeholdt 50% i lønnen.
 I anledning af en klage til  

 skatteministeren fra A over forholdet indhentede Skatteministeriet,  

 Departementet, en udtalelse fra Told- og Skattestyrelsen, der anførte  

 følgende:
 "...
 (A) rejser et spørgsmål  

 omkring forståelsen af bestemmelserne i kildeskattelovens § 48, stk. 7 og 8.
 (A) har ikke afleveret sit  

 hovedkort til sin arbejdsgiver, hvorfor han - under henvisning til  

 kildeskattelovens § 48, stk. 7 - mener, at arbejdsgiveren skal indeholde 50%  

 i  

 skat ved lønudbetaling.
 Skatteyderens arbejdsgiver  

 har fra skattevæsenet modtaget oplysning om dennes fradrag og trækprocent,  

 jævnfør kildeskattelovens § 48, stk. 8.
Arbejdsgiveren har - i  

 overensstemmelse med oplysningerne fra skattevæsenet - ved lønudbetaling  

 indeholdt 55% i skat.
Han har ikke givet fradrag.
For at sikre, at en  

 arbejdstager for en given periode kun opnår fradrag hos én arbejdsgiver, må  

 kun  

 den arbejdsgiver, der har haft arbejdstagerens hovedkort i sin besiddelse i  

 den  

 pågældende periode, indrømme fradrag.
Dette gælder også i de tilfælde, hvor  

 en  

 arbejdsgiver fra skattevæsenet har modtaget oplysninger om trækprocent og  

 fradrag.
Dette synspunkt har Skatteministeriet, Skattedepartementet, tiltrådt  

 i  

 en afgørelse af 14. september 1988 (Skd 580-7693-101).
Told- og Skattestyrelsen har  

 beskrevet denne fremgangsmåde i sin vejledning "Skattetræk", januar  

 1988, side 18, der er udsendt til alle indeholdelsespligtige." Af denne vejledning fremgår  

 bl.a.:
"  

  

 Skattekort mangler Afleverer/foreviser  

 arbejdstageren intet skattekort, skal A-skatten trækkes med 50% af  

 bruttoindtægten.
Det anførte gælder også, hvis indkomstmodtageren angiver, at  

 skattekort ikke er modtaget, eller at det er bortkommet.
 .....
Skattevæsenet kan meddele  

 arbejdsgiveren de oplysninger, der ellers fremgår af skattekortet.
Skatten  

 skal  

 da trækkes på dette grundlag. ...
Hovedkortet skal også her  

 opbevares af arbejdsgiveren som betingelse for, at der kan gives fradrag ved  

 trækberegningen." I en skrivelse til A udtalte  

 skatteministeren bl.a. følgende:
"Det er rigtigt, at  

 arbejdsgiveren skal trække skat med 50% når skattekortet ikke er afleveret  

 til  

 arbejdsgiveren.
Men i de tilfælde, hvor en arbejdsgiver har modtaget  

 oplysninger fra skattevæsenet om trækprocent og fradrag, skal arbejdsgiveren  

 benytte disse oplysninger ved skattetrækket.
Arbejdsgiveren må dog kun give  

 fradrag, hvis han har opbevaret hovedkortet i den periode, lønnen vedrører.  

 Det  

 fører derfor i dit tilfælde til, at arbejdsgiveren skal benytte den  

 trækprocent, som skattevæsenet har oplyst ham om, uden at han må give dig  

 fradrag.
 Jeg har forståelse for, at  

 det kan virke ulogisk, at arbejdsgiveren skal benytte den høje trækprocent,  

 når  

 han ikke samtidig må give fradrag.
Reglen er der for at sikre,  

 at der ikke gives fradrag hos flere arbejdsgivere for samme periode.
Hvis der  

 kunne gives fradrag i en situation som din, ville en arbejdstager kunne komme  

 ud for, at der blev givet ekstra fradrag ved at benytte hovedkortet hos en  

 anden arbejdsgiver.
Jeg mener derfor, at din  

 arbejdsgiver har benyttet den korrekte fremgangsmåde ved skattetrækket." I sin klage til mig  

 underbyggede A sit synspunkt om, at der kun skulle indeholdes 50 pct. i hans  

 løn, med, at kolleger til ham, der ligeledes var ansat i den pågældende  

 kommune, men var forudlønnede, fik deres løn for januar udbetalt ultimo  

 december med fuldt fradrag og den rette trækprocent, selv om arbejdsgiveren  

 ikke på dette tidspunkt var i besiddelse af deres skattekort.
 På baggrund af A's klage  

 anmodede jeg i en skrivelse til Skatteministeriet særligt ministeriet om på  

 baggrund  

 af ordlyden i kildeskattelovens § 48, stk. 8, nærmere at redegøre for, i  

 hvilke  

 tilfælde indeholdelse af skat efter ministeriets opfattelse skulle ske på  

 grundlag af henholdsvis oplysningerne i skattekortet, bikortet eller  

 frikortet.
 I en udtalelse i anledning af  

 klagen anførte Skatteministeriet bl.a. følgende:
 "I henhold til  

 kildeskattelovens § 48, stk. 7, skal der indeholdes med 50 pct. af den  

 udbetalte eller godskrevne A-indkomst uden fradrag, hvis den skattepligtige  

 hverken har afleveret skattekort eller forevist bikort eller frikort.
Kildeskattelovens § 48, stk.  

 7, skal sikre, at et fradrag ikke kan benyttes hos flere forskellige  

 lønudbetalere.
Er der ikke afleveret et skattekort eller forevist et frikort,  

 må der følgelig ikke indrømmes fradrag ved lønudbetalingen.
 I henhold til  

 kildeskattelovens § 48, stk. 8, kan skattemyndighederne meddele den  

 indeholdelsespligtige  

 de oplysninger, der ellers fremgår af skattekortet, bikortet eller frikortet,  

 og indeholdelse af A-skat skal da ske på grundlag af disse oplysninger.
 Kildeskattelovens § 48, stk.  

 8, skal sikre, at en indeholdelsespligtig, der modtager skattekortoplysninger  

 fra skattemyndighederne kan lægge disse oplysninger til grund for  

 indeholdelsen.
 Begge bestemmelser omhandler  

 således situationer, der afviger fra kildeskattelovens udgangspunkt, som er,  

 at  

 der er afleveret et skattekort eller forevist bikort eller frikort, og hvor  

 eventuel indeholdelse sker på baggrund af dette kort.
De to ovennævnte bestemmelser  

 er klare nok, når bestemmelserne benyttes enkeltvis.
Det må imidlertid  

 erkendes, at bestemmelserne ikke indbyrdes er særligt godt afstemt.
Dette kan  

 selvsagt medføre vanskeligheder i tilfælde, hvor begge bestemmelser skal  

 finde  

 anvendelse.
Skatteministeriet finder, at  

 kildeskattelovens § 48, stk. 7, også må finde anvendelse i de tilfælde, hvor  

 skattemyndighederne meddeler de indeholdelsespligtige de relevante  

 oplysninger.
Dette skyldes, at der også i disse situationer er en mulighed  

 for  

 at misbruge et skattekort eller et frikort.
For så vidt angår  

 trækprocenten finder Skatteministeriet, at denne må fastsættes ud fra  

 kildeskattelovens § 48, stk. 8, idet det i en række tilfælde ikke vil være  

 tilstrækkeligt at indeholde skat med 50 pct., uagtet der ikke indrømmes  

 fradrag.
Et ikke ubetydeligt antal skatteydere har således en trækprocent på  

 noget over 50 samtidig med, at de pågældende skatteydere kun har et ganske  

 ubetydeligt  

 fradrag.
 Af disse grunde finder  

 Skatteministeriet, at der i tilfælde som f.eks. (A's) skal ske en  

 indeholdelse  

 med den trækprocent, som er oplyst af skattemyndighederne, men uden fradrag.
For så vidt angår det af (A)  

 anførte om fradragsbeløb for forudlønnede skal bemærkes, at lønnen for januar  

 måned for forudlønnede medarbejdere, allerede klargøres og indberettes til  

 edb-behandling i begyndelsen af december måned, for nogle medarbejdere altså  

 før skattekortet er modtaget.
Ved klargøringen af februarlønnen en af de  

 første dage i januar måned kontrolleres det, at skattekortet er afleveret.
I  

 modsat fald gives der ikke noget fradragsbeløb i februarlønnen, ligesom der i  

 februarlønnen korrigeres for det manglende skattetræk for januar måned.
Det  

 skal bemærkes, at arbejdsgiveren således er i besiddelse af skattekortet i  

 den  

 periode lønnen vedrører, nemlig januar måned.
Det bemærkes, at  

 skatteministeren, når praktiske hensyn i særlig grad taler derfor, kan  

 bestemme, at der skal gælde afvigelser fra reglerne i kildeskattelovens § 48,  

 jf. kildeskattelovens §  

 55 A.  

 Skatteministeriet anser imidlertid ikke ovennævnte fremgangsmåde for at være  

 en  

 afvigelse fra nævnte bestemmelser." I en skrivelse til A udtalte  

 jeg følgende:
 "Kildeskattelovens § 48,  

 stk. 1, 7 og 8, har følgende ordlyd:
"  

  

 Stk. 1.  

  

 Til brug ved indeholdelse af foreløbig skat i A-indkomst  

 udsteder skattemyndighederne skattekort og bikort til skattepligtige, som  

 forventes at få A-indkomst i det pågældende år.
Modtagere af A-indkomst skal  

 aflevere skattekort til eller forevise bikort for den indeholdelsespligtige.
 ...
 Stk. 7.  

  

 Har den skattepligtige hverken afleveret skattekort eller  

 forevist bikort eller frikort, skal der indeholdes 50 pct. af den udbetalte  

 eller godskrevne A-indkomst uden fradrag efter stk. 2-3.
Stk. 8.  

  

 Skattemyndighederne kan meddele den indeholdelsespligtige  

 de oplysninger, der ellers fremgår af skattekortet, bikortet eller frikortet.  

 Indeholdelse af A-skat skal da ske på grundlag af disse oplysninger." I bemærkningerne til  

 lovforslaget til den nugældende § 48, stk. 8, som er optrykt i  

 Folketingstidende 1968-69, tillæg A, spalte 1673, er anført følgende:
"Hvis en skatteyder ikke  

 afleverer skattekort eller foreviser bikort, skal der indeholdes A-skat med  

 40  

 pct. (nu 50 pct., min tilføjelse) af A-indkomsten  

  

 uden fradrag.
Der kan være tilfælde, hvor skatteyderen ser en  

 fordel i ikke at aflevere sit skattekort.
Det vil da være praktisk, om  

 skattemyndighederne kan give den indeholdelsespligtige de oplysninger, der  

 indeholdes i skattekortet, således at han kan foretage indeholdelse af  

 foreløbig skat på det grundlag, som skattemyndighederne har fastsat.
En sådan  

 adgang til direkte henvendelse til de indeholdelsespligtige vil desuden kunne  

 anvendes som en service for større grupper af skatteydere med ret ensartede  

 beskatningsforhold, f.eks. folkepensionister.
Man vil derved kunne spare de  

 pågældende for besværet med selv at aflevere skattekortet på det sted, hvor  

 indeholdelsen af skat skal foretages." Efter bestemmelsen i kildeskattelovens  

 § 48, stk. 1, udsteder skattemyndighederne skattekort og bikort til  

 skattepligtige, som forventes at få A-indkomst i det pågældende år.  

 Modtageren  

 af A-indkomst skal aflevere skattekort eller forevise bikort for den  

 indeholdelsespligtige.
 Kildeskattelovens § 48, stk.  

 7 og 8, angår tilfælde, hvor skatteyderen ikke som forudsat afleverer eller  

 foreviser skattekort/bikort/frikort.
 Forståelsen af reglen i  

  

 stk. 7  

  

 giver ikke anledning til  

 problemer: i disse tilfælde skal skattetræk ske med 50 pct.  

  

 uden  

  

 fradrag.
Efter ordlyden af  

  

 stk. 8  

  

 skal skattetræk ske på grundlag  

 af de oplysninger, der fremgår af skattekortet  

  

 eller  

  

 af bikortet  

  

 eller  

  

 af frikortet, og som meddeles af skattemyndighederne.
Oplysningerne på  

 skattekortet er oplysninger om trækprocent og om fradrag.
Oplysningerne på  

 bikortet er oplysning om trækprocent (men ikke om fradrag). Efter ordlyden af  

 bestemmelsen skal skattetræk således ske  

  

 med  

  

 fradrag i de tilfælde, hvor der er givet oplysninger, der fremgår af  

 skattekortet.
I de tilfælde, hvor der er givet oplysninger, der fremgår af  

 bikortet, skal der ske skattetræk  

  

 uden  

  

 fradrag.
 Den af Skatteministeriet  

 anførte opfattelse har den konsekvens, at kun oplysningerne i bikortet skal  

 anvendes ved indeholdelse af A-skat i tilfælde, hvor en skatteyder ikke har  

 afleveret sit skattekort eller forevist bikort eller frikort, og hvor den  

 indeholdelsespligtige har fået de nævnte oplysninger fra skattevæsenet.  

 Skatteministeren har herved bortfortolket, at indeholdelse i henhold til  

 lovbestemmelsen kan ske såvel på grundlag af oplysningerne i hovedkortet,  

 bikortet som frikortet.
 Det er min opfattelse, at  

 skattemyndighederne ikke i tilfælde, hvor myndigheden i overensstemmelse med  

 kildeskattelovens § 48, stk. 8, vælger at meddele den indeholdelsespligtige  

 de  

 oplysninger, der ellers fremgår af skattekortet, bikortet eller frikortet,  

 generelt kan bestemme, at kun oplysningerne i bikortet skal lægges til grund  

 ved indeholdelsen.
 Det må være en konkret  

 vurdering af den skattepligtiges forhold og den antagelige grund til, at  

 skattekort m.v. ikke er afleveret eller forevist, der er afgørende for, om  

 fremgangsmåden i stk. 8 skal benyttes, og i bekræftende fald om det er  

 oplysningerne i hovedkortet (herunder de indeholdte fradrag), i bikortet  

 eller  

 i frikortet, der skal anvendes ved indeholdelsen.
 På denne baggrund har jeg  

 samtidig hermed henstillet til Skatteministeriet, at ministeriet enten  

 bringer  

 administrationen af bestemmelsen i kildeskattelovens § 48, stk. 8, i  

 overensstemmelse med lovens ordlyd eller tilvejebringer et regelgrundlag, der  

 er i overensstemmelse med skattemyndighedernes administration.
 Jeg har anmodet  

 Skatteministeriet om underretning om, hvad ministeriet foretager på baggrund  

 af min ovennævnte henstilling.
 For så vidt angår Skatteministeriets  

 bemærkning om, at ministeren i henhold til kildeskattelovens §  

 55 A  

 kan bestemme, at der skal gælde  

 afvigelser fra bl.a. reglen i lovens § 48, skal jeg bemærke, at denne  

 bemyndigelse ikke ses at være udnyttet.
