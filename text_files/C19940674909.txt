 Finansministeriet har i tilknytning til overenskomst af 1. oktober 1993  

 for akademikere i staten (* 2) indgået vedlagte protokollat vedrørende  

 akademikere i Kirkeministeriet.
Protokollatet træder i stedet for det tilsvarende protokollat af 28. maj  

 1991. (* 3) Protokollatet vedrører alene Kirkeministeriet, men er en integreret del af  

 overenskomsten for akademikere i staten, hvortil der i øvrigt henvises.
Finansministeriet Den 30. september 1994 P.M.V.
 E.B.
Henrik Bo Nielsen PROTOKOLLAT FOR AKADEMIKERE I KIRKEMINISTERIET 1. Ansættelse af hjælpepræst er normalt begrænset til en bestemt  

 ansættelsesperiode.
Ansættelsen kan forlænges for en ny begrænset  

 ansættelsesperiode.
 Biskoppen fastsætter et regulativ for hjælpepræstens tjeneste i  

 overensstemmelse med den beskæftigelsesgrad, der er fastsat for stillingen.
 2. Der kan ydes heltidsbeskæftigede hjælpepræster et  

 rådighedstillæg med et årligt beløb på 24.500 kr., såfremt de forpligter sig  

 til at varetage opgaver såvel inden for som uden for det pastorat, de gør  

 tjeneste i, efter de bestemmelser, som indeholdes i Kirkeministeriets  

 cirkulære af 14. oktober 1971.
 Er hjælpepræster kvotalønnede, udbetales en tilsvarende procentdel af  

 rådighedstillægget.
Der er mellem parterne enighed om, at der ved fastlæggelsen af  

 rådighedsforpligtelsen for kvotalønnede hjælpepræster tages hensyn til  

 beskæftigelsesgraden.
Parterne er endvidere enige om, at der ved konstitution  

 af en kvotalønnet hjælpepræst i en højere kvoteret stilling ydes løn efter  

 beskæftigelsesgraden i den højere kvoterede stilling.
 Hjælpepræster, der oppebærer fuldt rådighedstillæg, må ikke uden  

 ministeriets tilladelse påtage sig lønnet bibeskæftigelse af en varighed, der  

 overstiger 6 timer ugentlig.
 For så vidt angår ophør af ansættelsesforholdet for en hjælpepræst hvor  

 denne er ansat til hjælp for en fast præst, der forflyttes, afskediges eller  

 dør, ophører ansættelsesforholdet, såfremt dette ikke er tidsbegrænset, uden  

 varsel efter udløbet af følgende tidsrum:
 Tidsrummet efter 2) forhøjes med 1 måned for hvert 3. ansættelsesår, dog  

 højst 6 måneder.
 Tidsrummet regnes fra den faste præsts forflyttelse, afskedigelse eller  

 død.
 3. Hjælpepræster, der ikke oppebærer rådighedstillæg, og som efter  

 biskoppens anmodning i undtagelsestilfælde påtager sig en enkeltstående  

 gudstjeneste uden for deres pligtige stillingsindhold, vederlægges herfor med  

 det honorar, som betales pastores emeriti for afholdelse af enkeltstående  

 gudstjenester.
4. De hjælpepræster, der pålægges pligt til at have telefon i  

 hjemmet, ydes telefongodtgørelse efter reglerne i Finansministeriets  

 cirkulære af 30. november 1979 (j.nr. 7.kt.
N. 13/79) om  

 boligtjenestetelefoner mv.
(Red. note: jf.
F CIR 208 19791130) Hjælpepræster har pligt til at bære den for folkekirkens præster  

 foreskrevne tjenestedragt, men kan fritages for denne pligt under de  

 betingelser, som til enhver tid gælder herom.
Tjenestedragt stilles til  

 rådighed for lønnede hjælpepræster efter tilsvarende regler, som er gældende  

 for folkekirkens faste præster.
5. Der er mellem parterne enighed om, at det tilkommer  

 Kirkeministeriet at tage stilling til, om behov for ansættelse af hjælpepræst  

 er til stede.
Fastsættelse af beskæftigelsesgradens omfang foretages af  

 Kirkeministeriet.
 Der er endvidere enighed om, at hjælpepræstens stillingsindhold fastsættes  

 af Kirkeministeriet eller af vedkommende biskop efter bemyndigelse af  

 Kirkeministeriet, i forhold til den for stillingen fastsatte  

 beskæftigelsesgrad - i særlige tilfælde på grundlag af en timemæssig  

 opgørelse af de funktioner, der indgår i stillingsindholdet.
 Såfremt der opstår uenighed om, hvorvidt stillingsindholdet er i  

 overensstemmelse med beskæftigelsesgraden, afgøres spørgsmålet af  

 Kirkeministeriet efter forhandling med Præsteforeningen.
 Desuden er der mellem parterne enighed om, at indgåelsen af overenskomsten  

 ikke er til hinder for, at Kirkeministeriet efter forudgående forhandling med  

 Præsteforeningen ansætter hjælpepræster til ulønnet tjeneste i en bestemt  

 menighed.
København, den 30. marts 1994 Akademikernes Finansministeriet Centralorganisation P.M.V.
