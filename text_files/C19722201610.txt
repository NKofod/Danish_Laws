Cirkulærskrivelse  

 om refusion af udgifter i forbindelse med deltagelse i kursus (Stiftsøvrigheden over Haderslev stift) Af den med stiftsøvrigheden j. nr. 495-71 hertil  

 indsendte sag fremgår det, at N.N., der er medlem af Vojens-Christiansfeld  

 provstiudvalg, i dagene 12-13- november 1971 deltog i et af Landsforeningen  

 af  

 menighedsrådsmedlemmer afholdt kursus for menighedsrådsmedlemmer vedrørende  

 bl.a. provstiudvalgenes arbejdsopgaver.
 N.N. har herefter rejst spørgsmål om, hvorvidt der, uanset at han  

 ikke er medlem af noget menighedsråd, måtte kunne yde ham refusion af de af  

 ham  

 afholdte udgifter, i alt 188,95 kr. i forbindelse med deltagelse i nævnte  

 kursus.
 Sagen er af stiftsøvrigheden forelagt ministeriet til afgørelse,  

 idet stiftsøvrigheden for sit vedkommende er af den opfattelse, at  

 andragerens  

 deltagelse i det pågældende kursus må anses for relevant for hans virke i  

 provstiudvalget.
 I denne anledning skal man meddele til efterretning og videre  

 bekendtgørelse, at ministeriet bifalder, at der af fællesfonden refunderes  

 N.N.  

 det ansøgte beløb 188,50 kr.
