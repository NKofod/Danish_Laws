 Der har været rejst spørgsmål om momspligtens omfang ved afholdelse af  

 (amatør) sportsarrangementer, der arrangeres af et anpartsselskab i  

 samarbejde med lokale idrætsforeninger.
Selskabet er ansvarlig for al markedsføring, administration og  

 sponsorering samt for indkøb af mad.
Der opkræves ikke entré under  

 afvikling af kampe eller løb, men deltagerne betaler en deltagerafgift, som  

 dækker deltagelse, kost, logi samt lokal transport.
 Nævnet har truffet afgørelse om, at deltagerafgiften er undtaget fra  

 momspligten efter momslovens § 2, stk. 3, punkt e, 1. pkt.
 Nævnet har endvidere truffet afgørelse om, at de indtægter, som selskabet  

 får i forbindelse med udenlandske deltageres rejseudgifter, må anses som  

 indtægter fra rejsebureauvirksomhed, og de kan derfor holdes uden for den  

 momspligtige omsætning, jf. lovens § 2, stk. 3, punkt m.
 Momspligtig er de indtægter, som selskabet får fra reklamer, sponsorer og  

 salg af effekter.
