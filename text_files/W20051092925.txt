Ankenævnet  

 fandt ikke, at der kunne gives dispensation til en forlængelse af fristen for  

 tilmelding til Arbejdsformidlingen i Danmark efter udløbet af hans attest E  

 303  

 den 9. januar 2004. Ankenævnet fastholdt således Arbejdsdirektoratets  

 afgørelse.  

  

 For at bevare sin danske dagpengeret efter arbejdssøgning i Frankrig med en  

 attest E 303 skulle M senest have været vendt tilbage til Danmark og have  

 tilmeldt sig den danske Arbejdsformidling inden udløbet af attestens  

 gyldighedsperiode  

 fredag den 9. januar 2004, jf. artikel 69, stk. 2, 1. led i forordning  

 1408/71 samt § 15, stk. 1 i EØS-bekendtgørelsen.
Virkningen af, at  

 M  

 ikke tilmeldte sig den danske Arbejdsformidling inden udløbet af  

 gyldighedsperioden  

 for sin attest E 303, var som udgangspunkt, at han mistede enhver ret til  

 danske dagpenge, jf. artikel 69, stk. 2., 2. led i forordningen.  


  

 Dispensation i medfør af artikel 69, stk. 2, sidste led  

  

 Af artikel 69, stk. 2, sidste led fremgår ikke nærmere, i hvilke  

 tilfælde  

 der kan gives dispensation.
Efter sin praksis har Ankenævnet givet  

 dispensation  

 til en forlængelse af fristen for hjemvenden til Danmark efter udløbet af en  

 attest E 303 i tilfælde, hvor medlemmet har søgt om forlængelse af fristen  

 inden attestperiodens udløb og hvor ansøgningen konkret har været begrundet i  

 f.eks. en ansættelsessamtale i udlandet, der forhindrede medlemmet i at vende  

 hjem til Danmark og tilmelde sig Arbejdsformidlingen inden attestperiodens  

 udløb.
Sygdom, barselsorlov, uforudsigelige og undskyldelige omstændigheder i  

 umiddelbar tilknytning til attestens udløb vil efter omstændighederne også  

 kunne begrunde en forlængelse af hjemvendelsesfristen.  

  

 Ankenævnet lagde vægt på, at M både via EØS-pjecen (udleveret til ham af hans  

 a-kasse) og via den vejledning Arbejdsdirektoratet gav ham i forbindelse med  

 udstedelsen af hans attest E 303, var vejledt om konsekvensen af, at han  

 tilmeldte sig Arbejdsformidlingen i Danmark efter udløbet af attestperioden.  

 Ankenævnet lagde vægt på, at M var vejledt om, at Arbejdsdirektoratet i  

 særlige  

 situationer ville kunne forlænge fristen for hans hjemvenden til Danmark og  

 tilmelding til Arbejdsformidlingen, og at det i denne vejledning var oplyst,  

 at  

 han som udgangspunkt skulle søge om fristforlængelsen, inden hans attest E  

 303  

 udløb.  

  

 Ankenævnet udtalte, at nævnet havde forståelse for, at M blev i Frankrig til  

 den 8. januar 2004 for at få sin sidste dagpengeudbetaling, inden han rejste  

 hjem til Danmark.
Det var Ankenævnets opfattelse, at M i denne situation  

 havde  

 haft anledning til fra Frankrig at rette henvendelse til Arbejdsdirektoratet  

 (Arbejdsformidlingen eller sin a-kasse) med spørgsmål om, hvordan han skulle  

 forholde sig til den situation, at han ville komme hjem til Danmark på den  

 sidste dag i attestperioden, op ad dagen.
Ankenævnet lagde endvidere vægt på,  

 at M efter det oplyste ikke var forhindret i, inden hjemkomsten til Danmark,  

 at  

 ansøge om forlængelse af fristen for tilmelding til Arbejdsformidlingen i  

 Danmark.
Ankenævnet udtalte, at nævnet havde forståelse for, at M ved  

 hjemkomsten til Danmark så sig nødsaget til at køre sin datters mor til lægen  

 og derefter være sammen med sin 6-årige datter.
Nævnet noterede sig, at M om  

 eftermiddagen den 9. januar 2004 forsøgte at komme på internettet og  

 elektronisk  

 tilmelde sig Arbejdsformidlingen, men at dette mislykkedes, fordi den  

 computer,  

 han anvendte, ikke fungerede ordentligt.
Nævnet fandt, at dette forhold var  

 en  

 risiko, som M selv var nærmest til at bære.
Nævnet fandt ikke, at M var  

 forhindret i om fredagen at ringe til Arbejdsformidlingen, sin a-kasse eller  

 Arbejdsdirektoratet inden lukketid og oplyse om sin situation og ansøge  

 Arbejdsdirektoratet om forlængelse af fristen for tilmelding til  

 Arbejdsformidlingen i Danmark.
Selvom Arbejdsformidlingen var lukket fredag  

 den  

 9. januar 2004 klokken 14, så var det nævnets opfattelse, at M en fredag  

 eftermiddag i København ikke var udelukket fra at finde et offentligt  

 tilgængeligt sted, hvor han kunne gå på internettet og elektronisk tilmelde  

 sig  

 Arbejdsformidlingen.
Nævnet fandt ikke, at M var forhindret i dette, selvom  

 han  

 skulle være sammen med sin datter.  

  

 Nævnet fandt, at den forsinkede tilmelding til Arbejdsformidlingen i Danmark  

 i  

 overvejende grad måtte anses for at bero på forhold i Ms egen  

 privatsfære, og  

 at dette ikke var sådanne uforudsigelige og undskyldelige omstændigheder, der  

 kunne begrunde en forlængelse af fristen for tilmelding til  

 Arbejdsformidlingen  

 i Danmark.
Ankenævnet fandt på denne baggrund ikke, at der var grundlag for  

 at  

 forlænge fristen for tilmelding til Arbejdsformidlingen i Danmark.
Nævnet  

 bemærkede afslutningsvis, at dagpengeretten kunne genoptjenes, når M havde  

 arbejdet i mindst 296 timer inden for 3 måneder, jf.
EØS-bekendtgørelsens  

 § 15, stk. 1, jf. § 2, stk. 2.
EØS,  

 attest E 303, ej dispensation til en forlængelse af fristen for tilmelding  

 til  

 Arbejdsformidlingen i Danmark efter udløbet af medlemmets attest E 303 Ankenævnet har behandlet Deres klage på møde den 31.  

 marts 2005.
Nævnet traf denne A F G Ø R E L S E Ankenævnet finder ikke, at der kan gives dispensation  

 til en forlængelse af fristen for tilmelding til Arbejdsformidlingen i  

 Danmark  

 efter udløbet af Deres attest E 303 den 9. januar 2004.
B E G R U N D  

 E L S E Såfremt et medlem, der i medfør af en attest E 303 har  

 haft ret til danske dagpenge under arbejdssøgning i udlandet, vender tilbage  

 til Danmark inden udløbet af attestperioden, er medlemmet fortsat berettiget  

 til danske dagpenge, jf. artikel 69, stk. 2, 1. led i Forordning  

 1408/71.  

 Såfremt medlemmet vender tilbage til Danmark efter udløbet af attestperioden,  

 mister  

 medlemmet enhver ret til danske dagpenge, jf. artikel 69, stk. 2, 2. led  

 i  

 forordningen.
 Efter Ankenævnets opfattelse kan Arbejdsdirektoratet - af hensyn  

 til udøvelsen af en effektiv kontrol - udover at kræve medlemmets  

 tilbagevenden  

 til Danmark (jf. artikel 69, stk. 2 i forordningen), også stille krav  

 om,  

 at medlemmet tilmelder sig Arbejdsformidlingen i Danmark, som sket i  

 § 15,  

 stk. 1 i EØS-bekendtgørelsen.
 For at bevare Deres danske dagpengeret efter arbejdssøgning i  

 Frankrig med en attest E 303 skulle De senest have været vendt tilbage til  

 Danmark og have tilmeldt Dem den danske Arbejdsformidling inden udløbet af  

 attestens  

 gyldighedsperiode fredag den 9. januar 2004, jf. artikel 69, stk. 2, 1.  

 led i forordning 1408/71 samt § 15, stk. 1 i EØS-bekendtgørelsen.  

 Virkningen af, at De ikke tilmeldte Dem den danske Arbejdsformidling inden  

 udløbet  

 af gyldighedsperioden for Deres attest E 303, er som udgangspunkt, at De  

 mistede enhver ret til danske dagpenge, jf. artikel 69, stk. 2., 2. led  

 i  

 forordningen.
Dispensation i medfør af artikel 69, stk. 2,  

 sidste led Ifølge artikel 69, stk. 2, sidste led, kan de  

 danske myndigheder i undtagelsestilfælde forlænge fristen for hjemvenden til  

 Danmark med den virkning, at retten til danske dagpenge bevares.
Af artikel  

 69,  

 stk. 2, sidste led fremgår ikke nærmere, i hvilke tilfælde der kan gives  

 dispensation.
 Efter sin praksis har Ankenævnet givet dispensation til en  

 forlængelse af fristen for hjemvenden til Danmark efter udløbet en attest E  

 303  

 i tilfælde, hvor medlemmet har søgt om forlængelse af fristen inden  

 attestperiodens udløb og hvor ansøgningen konkret har været begrundet i  

 f.eks.  

 en ansættelsessamtale i udlandet, der forhindrede medlemmet i at vende hjem  

 til  

 Danmark og tilmelde sig Arbejdsformidlingen inden attestperiodens udløb.  

 Sygdom,  

 barselsorlov, uforudsigelige og undskyldelige omstændigheder i umiddelbar  

 tilknytning til attestens udløb vil efter omstændighederne også kunne  

 begrunde  

 en forlængelse af hjemvendelsesfristen.
 Ankenævnet har lagt vægt på, at De både via EØS-pjecen (udleveret  

 til Dem af Deres a-kasse) og via den vejledning Arbejdsdirektoratet gav Dem i  

 forbindelse med udstedelsen af Deres attest E 303, var vejledt om  

 konsekvensen  

 af, at De tilmeldte Dem Arbejdsformidlingen i Danmark efter udløbet af  

 attestperioden.
Ankenævnet har lagt vægt på, at De var vejledt om, at  

 Arbejdsdirektoratet i særlige situationer ville kunne forlænge fristen for  

 Deres hjemvenden til Danmark og tilmelding til Arbejdsformidlingen.
Det var  

 oplyst, at De som udgangspunkt skulle søge om fristforlængelsen, inden Deres  

 attest E 303 udløb.
Ankenævnet har forståelse for, at De blev i Frankrig til den 8.  

 januar 2004 for at få Deres sidste dagpengeudbetaling, inden De rejste hjem  

 til  

 Danmark.
Det er Ankenævnets opfattelse, at De i denne situation havde  

 anledning  

 til fra Frankrig at rette henvendelse til Arbejdsdirektoratet  

 (Arbejdsformidlingen  

 eller Deres a-kasse) med spørgsmål om, hvordan De skulle forholde Dem til den  

 situation, at De ville komme hjem til Danmark på den sidste dag i  

 attestperioden, op ad dagen.
Ankenævnet har endvidere lagt vægt på, at De  

 efter  

 det oplyste ikke var forhindret i, inden hjemkomsten til Danmark, at ansøge  

 om  

 forlængelse af fristen for tilmelding til Arbejdsformidlingen i Danmark.
Ankenævnet har forståelse for, at De ved hjemkomsten til Danmark  

 så Dem nødsaget til at køre Deres datters mor til lægen og derefter være  

 sammen  

 med Deres 6-årige datter.
Nævnet har endvidere noteret sig, at De om  

 eftermiddagen den 9. januar 2004 forsøgte at komme på internettet og  

 elektronisk  

 tilmelde Dem Arbejdsformidlingen, men at dette mislykkedes, fordi den  

 computer,  

 De anvendte, ikke fungerede ordentligt.
Nævnet finder, at dette forhold er en  

 risiko, som De selv er nærmest til at bære.
Nævnet finder ikke, at De var forhindret i om fredagen at ringe  

 til Arbejdsformidlingen, Deres a-kasse eller Arbejdsdirektoratet inden  

 lukketid  

 og oplyse om Deres situation og ansøge Arbejdsdirektoratet om forlængelse af  

 fristen for tilmelding til Arbejdsformidlingen i Danmark.
Selvom  

 Arbejdsformidlingen  

 var lukket fredag den 9. januar 2004 klokken 14, så er det nævnets  

 opfattelse,  

 at De en fredag eftermiddag i København ikke var udelukket fra at finde et  

 offentligt tilgængeligt sted, hvor De kunne gå på internettet og elektronisk  

 tilmelde Dem Arbejdsformidlingen.
Nævnet finder ikke, at De var forhindret i  

 dette, selvom De skulle være sammen med Deres datter.
 Nævnet finder, at den forsinkede tilmelding til  

 Arbejdsformidlingen i Danmark i overvejende grad må anses for at bero på  

 forhold i Deres egen privatsfære, og at dette ikke er sådanne uforudsigelige  

 og  

 undskyldelige omstændigheder, der kan begrunde en forlængelse af fristen for  

 tilmelding til Arbejdsformidlingen i Danmark.
 Ankenævnet finder på denne baggrund ikke, at der er grundlag for  

 at forlænge fristen for tilmelding til Arbejdsformidlingen i Danmark.
Dagpengeretten kan genoptjenes, når De har arbejdet i mindst 296  

 timer inden for 3 måneder, jf.
EØS-bekendtgørelsens § 15, stk. 1,  

 jf.  

 § 2, stk. 2.
Ankenævnet henviser til   

 	  

 Artikel 69, stk. 2  

 i Rådets Forordning (EØF) nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet, og til   

 	  

 § 2, stk. 2  

 og § 15 i Arbejdsdirektoratets bekendtgørelse nr. 713 af den 6. august  

 2001 om arbejdsløshedsforsikring ved arbejde m.v. inden for EØS og i det  

 øvrige  

 udland som ændret ved bekendtgørelse nr. 479 af 10. juni 2003.
 Ankenævnet fastholder således Arbejdsdirektoratets afgørelse af  

 den 22. marts 2004.
 Ankenævnet skal afslutningsvis beklage den lange  

 sagsbehandlingstid.
På ankenævnets vegne Jakob Koue  

  

 Fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
- X Arbejdsløshedskasse  

  

 - Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Vi udstedte den 2. oktober 2003 en attest E 303 til Dem fra den  

 10. oktober 2003 til den 9. januar 2004 til brug under arbejdssøgende i  

 Frankrig.
 De blev tilmeldt Arbejdsformidlingen i Danmark den 21. december  

 2002.
 Deres a-kasse har i brev af 12. januar 2004 oplyst at:
De kom hjem til Danmark på attestens ophørsdato den 9. januar 2004  

 kl. 12.00, men nåede ikke på Arbejdsformidlingen for at blive tilmeldt.
De  

 blev  

 først tilmeldt Arbejdsformidlingen den 12. januar 2004.
 De har inden afrejse fået den nødvendige vejledning omkring  

 reglerne for at modtage EØS dagpenge, og at rejse ud med en attest E 303.
De er således blevet rigeligt informeret om vigtighed af at komme  

 tilbage i så god tid, at man kan nå lidt forsinkelser undervejs. Nævnssekretariatet  

 har følgende tilføjelser:
 Af sagen fremgår, at De inden Deres afrejse fra Deres  

 a-kasse har fået udleveret en kopi af Arbejdsdirektoratets pjece om at være  

 arbejdsløshedsforsikret i EØS (EØS-pjecen). På side 4 i det udleverede  

 materiale fremgår:
Hvis du tilmelder dig Arbejdsformidlingen i Danmark for sent   

 altså efter attestens udløb  kan du først få dagpenge fra din danske  

 a-kasse,  

 når du har haft arbejde. [ ] Hvis du kan dokumentere, at du skal til ansættelsessamtale i det  

 andet EØS-land i umiddelbar tilknytning til attestens udløb, eller hvis du  

 kan  

 dokumentere, at du har været forhindret i at rejse, fordi du har været syg,  

 kan  

 direktoratet give  

  

 dispensation  

  

 , så du  

 kan tilmelde dig Arbejdsformidlingen i Danmark efter attesten udløb, uden at  

 du  

 mister ret til dagpenge.
 Direktoratet kan også tillade, at du tilmelder dig  

 Arbejdsformidlingen i Danmark, efter attest E 303 udløber, hvis undskyldelige  

 omstændigheder har forhindret dig i at nå hjem i rette tid.
Du skal i alle tilfælde søge direktoratet om en dispensation.
Din  

 ansøgning skal som udgangspunkt være modtaget i direktoratet, får (før  

[sekretariatets rettelse]) din attest E 303 udløber. [ ] Af direktoratets brev til Dem den 2. oktober 2003 fremgår på side  

 2 af 3 følgende:
 Vejledninger:
 Vi vedlægger vejledninger om arbejdssøgning i Frankrig,  


  

 som  

 De bedes læse grundigt og tage med til Frankrig.
[ ] Tilmelding i Danmark igen:
HUSK  

  

  De  

 skal tilmelde Dem Arbejdsformidlingen i Danmark  

  

 senest den 9. januar 2004  

  

 , hvis De ikke får arbejde, der giver Dem  

 ret til at blive optaget i arbejdsløshedsforsikringen i Frankrig.
Hvis den  

 sidste dag i attestperioden er en lørdag, søndag eller en helligdag, kan De  

 tilmelde Dem Arbejdsformidlingen den førstkommende hverdag.
 Konsekvenser ved for sen hjemvenden:
Hvis De ikke vender tilbage til Danmark senest den 9.  

 januar 2004, vil De miste Deres ret til dagpenge.
For at De igen kan få ret  

 til  

 dagpenge, skal De arbejde i mindst 296 timer (deltidsforsikrede mindst 148  

 timer)  

 inden for 12 uger/3 måneder. Brevet var vedlagt en vejledning og under overskriften HVIS DE  

 IKKE FÅR ARBEJDE I DET ANDET EØS-LAND fremgår:
For at kunne genindtræde i dagpengeretten i Danmark igen  

  

 skal  

  

 De møde på arbejdsformidlingen i  

 Danmark inden udløbet af attestperioden.
I attestens punkt 4 kan De se,  

 hvornår  

 De senest skal være tilmeldt.
Hvis denne dag er en lørdag, søndag eller en  

 helligdag, kan De tilmelde Dem arbejdsformidlingen den førstkommende hverdag.  

 De har altså  

  

 ikke  

  

 7 dage efter  

 attestens udløb  som ved udrejsen  til at tilmelde Dem, når De  

 vender tilbage  

 til Danmark. [ ] Konsekvensen af, at De ikke tilmelder Dem arbejdsformidlingen i Danmark,  

 inden attestens udløb, er, at De mister retten til at modtage dagpenge, når  

 De  

 vender tilbage til Danmark.
De vil først kunne modtage dagpenge igen, når De  

 har haft arbejde i Danmark.[ ] Direktoratet kan i særlige tilfælde forlænge fristen for  

 hjemvenden til Danmark.
Direktoratet kan f.eks. tillade, at De tilmelder Dem  

 efter attestens udløbsdato, hvis De kan dokumentere, at De skal til  

 ansættelsessamtale i det andet land.
Deres hjemvenden kan endvidere udsættes,  

 hvis De kan dokumentere, at De har været forhindret i at rejse på grund af  

 sygdom.  

 De skal søge direktoratet om dispensation, inden attesten udløber.
De vil dog  

 ikke kunne modtage dagpenge i udlandet ud over attestperioden.
Fristen for hjemvenden vil ikke blive forlænget, hvis De for  

 eksempel bliver i det andet EØS-land ud over attestperioden for at vente på  

 en  

 dagpengeudbetaling eller en mulighed for hjemtransport. 2. Arbejdsdirektoratets  

 afgørelse Direktoratet traf den 22. marts 2004 denne afgørelse:
 Vi kan ikke forlænge fristen for tilmelding til  

 Arbejdsformidlingen i Danmark efter udløbet at attest E 303.
Begrundelse Hvis et medlem ikke vender tilbage til den kompetente  

 stat inden udløbet af attesten, mister medlemmet enhver ret til ydelser efter  

 denne stats lovgivning, jf. artikel 69, stk. 2, i forordning (EØF) nr.  

 1408/71.
 Direktoratet kan i særlige tilfælde forlænge fristen for tilmelding  

 til Arbejdsformidlingen i Danmark.
 Fristen forlænges bl.a. i tilfælde af dokumenteret sygdom,  

 barselsorlov, uforudsigelige og undskyldelige omstændigheder eller  

 dokumenteret  

 ansættelsessamtale i det andet EØS-land, jf. § 15, stk. 1 i  

 direktoratets bekendtgørelse nr. 713 af 6. august 2001 om  

 arbejdsløshedsforsikring  

 ved arbejde m.v. inden for EØS og i det øvrige udland (EØS-bekendtgørelsen)  

 med  

 tilhørende vejledning.
Som udgangspunkt kan fristen kun forlænges, hvis medlemmet har  

 søgt om det, inden attesten udløber.
Hvis der først bliver søgt om  

 forlængelse  

 af fristen efter udløbet af attest E 303, er forlængelse betinget af, at  

 medlemmet  

 har været forhindret både i at vende hjem og i at søge om forlængelse af  

 fristen inden attestens udløb.
Den 2. oktober 2003 sendte direktoratet diverse vejledninger til  

 Dem om arbejdssøgning i Frankrig.
Vi skrev bl.a., at De skal huske at  

 tilmelde  

 Dem arbejdsformidlingen i Danmark senest den 9. januar 2004 for ikke at miste  

 Deres ret til dagpenge.
 Vi skrev også, at direktoratet kun i særlige tilfælde forlænger  

 fristen for hjemvenden, at De skal søge om forlængelse inden attesten  

 udløber,  

 og hvis De for eksempel bliver i det andet EØS-land ud over attestperioden  

 for  

 at vente på en dagpengeudbetaling, vil fristen for hjemvenden ikke blive  

 forlænget.
 Attest E 303 udløb den 9. januar 2004. De kommer hjem til Danmark  

 den 9. januar 2004 kl. 12.00. De tilmeldte Dem først Arbejdsformidlingen den  

 12. januar 2004, idet deres ekskæreste skulle til lægen, og De skulle passe  

 Deres  

 barn.
 Vi har lagt vægt på:
  

 	  

 at De vendte hjem til  

 Danmark den 9. januar 2004 kl.12.00,   

 	  

 at De inden udrejse  

 havde modtaget vejledning om vigtigheden af tilmelding i Danmark senest den  

 9.  

 januar 2004, og om konsekvenserne af for sen tilmelding   

 	  

 at De skulle passe  

 Deres barn er ikke en særlig omstændighed for ikke at kunne nå at blive  

 tilmeldt Arbejdsformidlingen samme dag.
Der er således ikke omstændigheder, der kan begrunde en  

 forlængelse af fristen for tilmelding til Arbejdsformidlingen i Danmark 9.  

 januar 2004, jf. § 15, stk. 1, i EØS-bekendtgørelsen. 3. Klagen til  

 ankenævnet Af Deres klage af den 2. maj 2004 fremgår:
 I har givet afslag på min klage vedrørende forlængelse af fristen  

 for tilmelding til Arbejdsformidlingen i Danmark.
Jeg kunne ikke komme til Danmark før d. 9. januar 2004, da jeg  

 skulle til møde med den Franske Arbejdsformidling d. 8. januar 2004 om  

 eftermiddagen.
Min kontaktperson havde glemt at videresende mine papirer, og  

 derfor  

 havde jeg ikke fået mine dagpenge.
Det var jeg nødt til at få ordnet i Paris.  

 Det kunne ikke blive ordnet i Danmark.
Derudover havde jeg været væk i 3 måneder, og landede først kl.  

 12.00 i Kastrup d. 9. januar 2004. På trods af at jeg skulle passe mit barn,  

 der var meget stress på, da min ekskæreste skulle til lægen, nåede vi hjem  

 til  

 min ekskærestes hjem kl. 13.30. Og jeg troede det var i god tid, til at jeg  

 kunne tilmelde mig AF via Internettet.
Og jeg forsøgte øjeblikkeligt at  

 tilmelde mig AF.
Men der var store problemer med at komme på Internettet, og  

 dermed  

 kunne jeg heller ikke komme ind på jeres hjemmeside.
Da jeg havde forsøgt  

 nogle  

 gange at komme på Internettet, kunne jeg se, at det ikke fungerede.
Jeg ville  

 tage min datter med og finde et AF-kontor, så jeg kunne tilmelde mig  

 personligt, men da var kl. over 14, og AF-kontorene lukker kl. 14,00 om  

 fredagen, og åbner først igen mandag morgen.
Derfor kunne jeg først tilmelde  

 mig mandag morgen personligt.
 Jeg har også tidligere givet jer et brev fra reparatøren af  

 Internettet, som kom mandag for at udbedre fejlen på Internettet.
 Jeg mener derfor ikke, at jeres afgørelse er korrekt, og at der er  

 særlige omstændigheder, som gør, at I bør forlænge fristen for min tilmelding  

 på AF.
D. 30. april 2004 har jeg været på Stormgade 10 for at spørge,  

 hvordan det går med min sag.
Da fik jeg at vide, at I havde sendt et brev til  

 mig, med jeres afgørelse.
Det brev har jeg aldrig modtaget før d.d., hvor jeg  

 fik udleveret en kopi af brevet.
Jeg vil gerne have, at I tager min sag op igen. 4. Arbejdsdirektoratets  

 bemærkninger til klagen Arbejdsdirektoratet skrev følgende den 19. maj 2004:
 Der er ikke kommet nye oplysninger, der giver direktoratet  

 anledning til at ændre afgørelsen.
Den 30. april 2004 meddeler Nourredine Amraoui at han ikke har  

 modtaget vores afgørelse af 23. marts 2004. Direktoratet har ikke modtaget  

 afgørelsen  

 retur fra Post Danmark.
Nourredine Amraoui får udleveret vores afgørelse i  

 kopi.
Se vedlagte samtalerapport. 5.  

  

 Nyt efter klagen Den 10. juni 2004 mødte De personligt frem i  

 sekretariatet for Arbejdsmarkedets Ankenævn i Amaliegade 25 i København.
De oplyste, at De fortsat betalte bidrag til Deres a-kasse, og at  

 De snart skulle starte i job hos Post Danmark  først i et  

 optrænings-/prøveforløb.
De oplyste, at De den 10. juni 2004 modtog  

 kontanthjælp.
De oplyste, at De kort efter nytår 2003/2004 (måske den 3. januar  

 2004) rettede henvendelse til den franske arbejdsformidling for at få Deres  

 sidste dagpenge udbetalt til Deres franske konto.
De fik der at vide, at De  

 først kunne få et møde med sagsbehandleren den 8. januar 2004. De havde bruge  

 for dagpengene, så De kunne få råd til at rejse hjem til Danmark.
 Den 16. juni 2004 bekræftede sekretariatet for Arbejdsmarkedets  

 Ankenævn Dem at vi ville tage Deres sag under behandling.
Den 8. marts 2005 har De til nævnssekretariatet oplyst, at De  

 først ved ankomsten til København fik at vide, at Deres datters mor skulle  

 til  

 lægen, og at I i bil kørte hen til lægen.
Da De sammen med Deres dengang  

 6-årige datter kom hjem til Deres ekskærestes lejlighed, forsøgte De via  

 hendes  

 computer at gå på internettet og tilmelde Dem AF via AFs hjemmeside.  

 Dette  

 mislykkedes, idet der var en fejl på den computer, De anvendte.
De oplyste, at De fra medio juni 2004 fik ansættelse i Post  

 Danmark, hvor De fortsat er ansat.
I perioden frem til deres ansættelse i  

 Post  

 Danmark var De på kontanthjælp.
6. Regler Rådets forordning  

 (EØF) nr. 1408/71 af 14. juni 1971 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet AFSNIT III SÆRLIGE BESTEMMELSER OM DE ENKELTE ARTER AF YDELSER Kapitel 6.
Arbejdsløshed Afdeling 2  

  

 Arbejdsløse, der rejser til en anden medlemsstat end den kompetente stat Artikel 69  

  

 Betingelser og grænser for bevarelse af ret til ydelser 1.  

 	  

 En helt arbejdsløs  

 arbejdstager eller selvstændig erhvervsdrivende, der opfylder de i en  

 medlemsstats lovgivning foreskrevne betingelser for ret til ydelser, og som  

 rejser til en eller flere andre medlemsstater for at søge beskæftigelse dér,  

 bevarer sin ret til disse ydelser under følgende betingelser og inden for  

 følgende  

 grænser:
a)  

 	  

 han skal før sin afrejse have været tilmeldt  

 som arbejdssøgende og have stået til rådighed for arbejdsformidlingen i den  

 kompetente stat i mindst fire uger, efter at han blev arbejdsløs.
Det  

 kompetente arbejdsformidlingskontor eller den kompetente institution kan dog  

 give samtykke til, at han rejser inden udløbet af denne frist; b)  

 	  

 han skal tilmelde sig som arbejdssøgende ved  

 arbejdsformidlingen i hver af de medlemsstater, han rejser til, og underkaste  

 sig den dér bestående kontrol; denne betingelse anses for opfyldt for  

 tidsrummet forud for tilmeldingen, såfremt denne sker inden syv dage efter  

 det  

 tidspunkt, da den pågældende er ophørt med at stå til rådighed for  

 arbejdsformidlingen  

 i den stat, han har forladt; i undtagelsestilfælde kan det kompetente  

 arbejdsformidlingskontor eller den kompetente institution forlænge denne  

 frist  

  

 ; c)  

 	  

 retten  

 til ydelser bevares i et tidsrum af højst tre måneder, regnet fra det  

 tidspunkt, da den pågældende er ophørt med at stå til rådighed for  

 arbejdsformidlingen i den stat, han har forladt, dog således at det samlede  

 tidsrum, for hvilket der tilkendes ydelser, ikke kan overstige det tidsrum,  

 for  

 hvilket den pågældende har ret til ydelser i medfør af den nævnte stats  

 lovgivning; hvor det drejer sig om en sæsonarbejder, er dette tidsrum  

 yderligere begrænset til den resterende del af den sæson, for hvilken han er  

 ansat.
 2.  

 	  

 Såfremt den  

 pågældende vender tilbage til den kompetente stat inden udløbet af den  

 periode,  

 i hvilken han efter bestemmelserne i stk. 1, litra c), har ret til  

 ydelser, er han fortsat berettiget til ydelser efter denne stats lovgivning;  

 såfremt han ikke vender tilbage til den kompetente stat inden udløbet af  

 nævnte  

 periode, mister han enhver ret til ydelser efter denne stats lovgivning; i  

 undtagelsestilfælde kan det kompetente arbejdsformidlingskontor eller den  

 kompetente institution forlænge denne frist.
3.  

 	  

[ ] 4.  

 	  

[ ] Arbejdsdirektoratets  

 bekendtgørelse nr. 713 af 6. august 2001 om arbejdsløshedsforsikring ved  

 arbejde m.v. inden for EØS og i det øvrige udland (EØS-bekendtgørelsen) Ret til at medregne forsikrings- og arbejdsperioder  

 efter arbejde i et andet EØS-land og ret til at blive optaget for personer,  

 der  

 er omfattet af forordning (EØF) nr. 1408/71 eller Nordisk Konvention af 15.  

 juni 1992 om Social Sikring § 2.  

  

[ ] Stk. 2.  

  

 Et  

 fuldtidsforsikret medlem skal arbejde i mindst 296 timer inden for 12 uger  

 eller 3 måneder.
Et deltidsforsikret medlem skal arbejde i mindst 148 timer  

 inden  

 for 12 uger eller 3 måneder.
En selvstændig erhvervsdrivende skal drive  

 selvstændig virksomhed i mere end midlertidigt og i væsentligt omfang.  

 Arbejdet  

 skal kunne anerkendes efter reglerne i bekendtgørelse om beskæftigelseskrav,  

 dagpengeperiode og aktivperiode.
Stk. 3.  

  

[ ] Tilmelding til arbejdsformidlingen efter udløb af  

 attest E 303 DK § 15.  

  

 Et  

 medlem, der har tilmeldt sig arbejdsformidlingen i Danmark efter attest E 303  

 DK er udløbet, har først ret til dagpenge, når medlemmet har arbejdet i det  

 omfang, som fremgår af § 2, stk. 2.
