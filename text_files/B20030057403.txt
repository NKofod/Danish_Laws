Anordning om fundats for Danmarks Grundforskningsfond VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I henhold til § 3, i lov om Danmarks  

 Grundforskningsfond, jf. lovbekendtgørelse nr. 139 af 23. februar 1998, som  

 ændret ved lov nr. 404 af 28. maj 2003, fastsættes:
Fundats for Danmarks Grundforskningsfond Kapitel 1 Fondens stiftelsesgrundlag og formål § 1.  

  

 Danmarks Grundforskningsfond er en uafhængig fond, som er oprettet ved lov om  

 Danmarks Grundforskningsfond, jf. lovbekendtgørelse nr. 139 af 23. februar  

 1998, som ændret ved lov nr. 404 af 28. maj 2003. Fonden er oprettet med en  

 kapital på 2 mia. kr., der overførtes fra staten.
 Stk. 2.  

  

 Fondens  

 hjemsted er den kommune, hvori fondens administration har sin adresse.
 § 2.  

  

 Fondens formål er at styrke Danmarks forskningsmæssige udviklingsevne ved  

 finansiering af enestående forskning på internationalt niveau.
 Stk. 2.  

  

 Fonden skal  

 medvirke til, at resultaterne af arbejdet formidles til det omgivende  

 samfund.
Kapitel 2 Fondens kapitalforhold og anvendelse af fondens  

 midler § 3.  

  

 Fondens midler forvaltes af bestyrelsen, som anbringer midlerne i  

 overensstemmelse med reglerne herom i lovens § 7, og de i medfør heraf  

 udstedte regler.
 Stk. 2.  

  

 Bestyrelsen  

 regulerer i en rammebemyndigelse til direktionen forvaltningen af fondens  

 hovedkapital og beholdningen af aktier modtaget som vederlag for immaterielle  

 rettigheder.
 § 4.  

  

 I  

 henhold til § 1, stk. 3, i lov om Danmarks Grundforskningsfond, kan  

 bestyrelsen maksimalt uddele 250 mio. kr. årligt målt i faste priser  

 (2001-priser). For året 2003 er uddelingerne begrænset af dette årlige  

 maksimum  

 i regnskabsperioden 1. januar til 31. december.
 Stk. 2.  

  

 Bestyrelsen  

 skal tilstræbe at opretholde det nuværende niveau for uddelingerne som  

 gennemsnit (216 mio. kr., 2001-priser), men har mulighed for at uddele et  

 større eller et mindre beløb i det enkelte år, jf. dog stk. 1. Det er en  

 forudsætning for dette tilstræbte uddelingsniveau, at der er tilstrækkeligt  

 mange enestående forskningsprojekter af høj international klasse.
 § 5.  

  

 Bestyrelsen fastsætter vejledende retningslinier for uddelinger og for de  

 vilkår, der skal gælde for støtte fra fonden.
 Stk. 2.  

  

 Bestyrelsen  

 fastsætter vejledende retningslinier for, hvordan fondens økonomiske  

 engagement  

 i centerdannelser m.v. afvikles over tid, herunder eventuelt ved indlejring  

 på  

 værtsinstitutionerne.
Kapitel 3 Fondens ledelse og administration § 6.  

  

 Fonden ledes af en bestyrelse, hvis formand og 8 medlemmer udpeges af  

 ministeren for videnskab, teknologi og udvikling i deres personlige egenskab.
Stk. 2.  

  

 Formanden  

 og de enkelte bestyrelsesmedlemmer har ikke nogen suppleant og kan ikke lade  

 sig repræsentere ved anden person.
Ved formandens forfald kan  

 formandshvervet dog varetages af næstformanden, jf. § 9.
 § 7.  

  

 Formanden udpeges for en periode af 6 år med mulighed for genudpegning én  

 gang  

 for en 3-årig periode.
Stk. 2.  

  

 Bestyrelsens medlemmer udpeges for 4 år og kan genudpeges én gang.
Som led i  

 den løbende rokering udløber funktionsperioden for 4 medlemmer den 31.  

 oktober  

 2003 med mulighed for genudpegning og for 4 medlemmer den 31. oktober 2005  

 uden  

 mulighed for genudpegning.
 Stk. 3.  

  

 For de  

 medlemmer, hvortil der efter lovens § 2, stk. 1, nr. 2 og 3, skal  

 indstilles kandidater af Det Frie Forskningsråd og Det Strategiske  

 Forskningsråd,  

 indstiller Forskningsforum frem til den 31. december 2003 kandidater, jf. lov  

 om forskningsrådgivning m.v.
Stk. 4.  

  

 Det medlem,  

 hvis funktionsperiode udløber den 31. oktober 2003, og for hvilket  

 Forskningsforum efter stk. 3, skal indstille kandidater, forlænges for  

 en  

 periode frem til den 30. april 2004, hvor der sker udpegning af det første af  

 de 2 medlemmer, som Det Frie Forskningsråd efter lovens § 2,  

 stk. 1,  

 nr. 2, skal indstille kandidater for.
Udpegning af det af Det Frie  

 Forskningsråd indstillede medlem sker frem til den 31. oktober 2007.
 Stk. 5.  

  

 Det  

 Strategiske Forskningsråd skal første gang indstille medlemskandidater efter  

 lovens § 2, stk. 1, nr. 3, til udpegning for perioden 1. november  

 2005 til 31. oktober 2009. Dette gælder dog ikke, hvis 1 af de 2 medlemmer,  

 hvis funktionsperiode udløber den 31. oktober 2005, fratræder i utide.
 Stk. 6.  

  

 Fratræder  

 formanden eller et medlem i utide, udpeges en ny formand eller et nyt medlem  

 efter reglerne i stk. 1 og 7 samt i lovens § 2, stk. 1.
 Stk. 7.  

  

 Fratræder  

 et medlem i utide i de første 2 år af sin funktionsperiode udpeges et nyt  

 medlem for den resterende del af perioden med mulighed for forlængelse i 4  

 år.  

 Ved fratræden i utide i de sidste 2 år af en funktionsperiode udpeges et nyt  

 medlem for den resterende del af perioden samt 4 år uden mulighed for  

 forlængelse.
 Stk. 8.  

  

 Nedlægges  

 eller ændres nogen af de efter lovens § 2, stk. 1,  

 indstillingsberettigede parter væsentligt, fastsætter ministeren for  

 videnskab,  

 teknologi og udvikling efter anmodning fra og høring af bestyrelsen, hvilke  

 parter der herefter skal være indstillingsberettigede, uden at antallet af  

 medlemmer herved ændres.
 Stk. 10.  

  

 Formanden  

 og ethvert medlem kan anmode Ministeriet for Videnskab, Teknologi og  

 Udvikling  

 om at blive fritaget for sit hverv.
 Stk. 11.  

  

 Skønner  

 bestyrelsen, at formanden eller et medlem på grund af længerevarende sygdom  

 eller anden årsag er uskikket til at varetage sit hverv, kan bestyrelsen  

 indstille til Ministeriet for Videnskab, Teknologi og Udvikling, at den  

 pågældende  

 fritages for hvervet.
 Stk. 12.  

  

 Formanden  

 og medlemmerne modtager for deres virke et honorar, som ikke må overstige,  

 hvad  

 der er sædvanligt efter hvervets art og omfang.
§ 8.  

  

 Bestyrelsen træffer beslutning om, hvorvidt et medlem har en sådan interesse  

 i  

 et spørgsmål, at vedkommende er udelukket fra at deltage i bestyrelsens  

 behandling af sagen.
Beslutningen træffes i henhold til reglerne i  

 forvaltningsloven samt de i forretningsordenen nærmere fastsatte regler  

 herfor.
 Stk. 2.  

  

 Formanden  

 og ethvert medlem skal underrette bestyrelsen, når der foreligger forhold,  

 der  

 kan give anledning til tvivl om vedkommendes habilitet.
 § 9.  

  

 Bestyrelsen vælger af sin midte en næstformand.
Stk. 2.  

  

 Bestyrelsen  

 holder møde, når formanden skønner det nødvendigt, eller når mindst 1 medlem  

 fremsætter begæring herom.
Formanden, eller ved dennes forfald næstformanden,  

 indkalder samtlige medlemmer til bestyrelsesmøderne.
 Stk. 3.  

  

 Formanden,  

 eller ved dennes forfald næstformanden, fungerer som mødeleder.
Stk. 4.  

  

 Bestyrelsen  

 er beslutningsdygtig, når mindst 4 medlemmer og formanden eller ved dennes  

 forfald næstformanden, er til stede.
Bestyrelsen træffer afgørelser ved  

 simpel  

 stemmeflerhed, med mindre andet er fastsat i denne fundats eller i  

 bestyrelsens  

 forretningsorden.
I tilfælde af stemmelighed er formandens stemme, eller ved  

 dennes forfald næstformandens, afgørende.
 Stk. 5.  

  

 Bestyrelsen  

 kan træffe afgørelser ved skriftlig votering, dog ikke i spørgsmål om  

 ændringer  

 i fundatsen eller forretningsordenen og budgetgodkendelse.
 Stk. 6.  

  

 Bestyrelsen  

 kan bemyndige formanden til at træffe beslutninger på bestyrelsens vegne.
 Stk. 7.  

  

 Over  

 forhandlingerne i bestyrelsen og de tagne beslutninger skal der udfærdiges et  

 referat, som underskrives af formanden og samtlige tilstedeværende medlemmer.  

 Den, der ikke er enig i bestyrelsens beslutning, har ret til at få sin mening  

 tilført referatet.
 Stk. 8.  

  

 Bestyrelsen  

 fastlægger selv sin forretningsorden.
 Stk. 9.  

  

 Bestyrelsen  

 offentliggør hvert år en beretning om fondens virksomhed.
 § 10.  

  

 Efter  

 indstilling fra bestyrelsesformanden ansætter bestyrelsen en direktør.  

 Direktøren er leder af fondens administration.
Stk. 2.  

  

 Direktøren  

 varetager den daglige ledelse og administration af fonden efter  

 retningslinier  

 fastsat af bestyrelsen.
Den daglige ledelse omfatter ikke dispositioner, der  

 efter fondens forhold er af usædvanlig art eller stor betydning, herunder  

 dispositioner vedrørende kapitalen og beslutninger om anvendelse af fondens  

 midler til opfyldelse af fondens formål.
Sådanne dispositioner kan kun  

 foretages efter særlig bemyndigelse fra bestyrelsen.
 Stk. 3.  

  

 Fondens  

 administrative personale ansættes og afskediges af direktøren i  

 overensstemmelse med en af bestyrelsen vedtaget organisationsplan.
§ 11.  

  

 Fonden tegnes af bestyrelsens formand i forening med 1 medlem, eller af  

 direktøren i forening med formanden eller 2 medlemmer.
Formanden udtaler sig  

 på  

 fondens vegne.
 Stk. 2.  

  

 Bestyrelsen  

 kan meddele prokura og bankfuldmagter til to administrative medarbejdere i  

 forening, som kan disponere over fondens midler inden for en af bestyrelsen  

 fastsat begrænsning.
 § 12.  

  

 Fondens virksomhed er omfattet af forvaltningsloven, lov om offentlighed i  

 forvaltningen og lov om behandling af personoplysninger.
Kapitel 4 Tilsyn, regnskab, revision og ophævelse § 13.  

  

 Ministeren for videnskab, teknologi og udvikling fører tilsyn med fonden,  

 herunder fondens anbringelse af midler i overensstemmelse med lovens  

 § 7.
 § 14.  

  

 Fondens regnskabsår er kalenderåret.
 Stk. 2.  

  

 Fondens  

 regnskab revideres i overensstemmelse med lovens §§ 9 og 11 af  

 Rigsrevisionen  

 og en statsautoriseret revisor udnævnt af bestyrelsen for 3 år ad gangen.  

 Udnævnelsen skal godkendes af ministeren for videnskab, teknologi og  

 udvikling  

 og kan til enhver tid tilbagekaldes af bestyrelsen.
 Stk. 3.  

  

 Fondens  

 regnskab udarbejdes i overensstemmelse med god regnskabsskik.
 Stk. 4.  

  

 Det  

 reviderede årsregnskab godkendes af bestyrelsen og indsendes til Ministeriet  

 for Videnskab, Teknologi og Udvikling inden 5 måneder efter regnskabsårets  

 udgang.
 Stk. 5.  

  

 Årsregnskab  

 for 2003 aflægges efter de fra 1. juli 2003 gældende bestemmelser.
 § 15.  

  

 Ændringer i denne fundats sker ved kongelig anordning efter indstilling fra  

 bestyrelsen til ministeren for videnskab, teknologi og udvikling.  

 Indstillingen  

 skal være vedtaget med kvalificeret flertal, bestående af formanden og mindst  

 5  

 medlemmer.
§ 16.  

  

 Fonden kan kun ophæves ved lov.
Ved ophævelse af fonden overtager statskassen  

 fondens formue, og staten indtræder i øvrigt i fondens rettigheder og  

 forpligtelser.
 § 17.  

  

 Denne fundats har virkning fra den 15. juli 2003.
Givet på Amalienborg, den 25. juni  

 2003 Under Vor Kongelige Hånd og Segl Margrethe R.
