Cirkulæreskrivelse om godtgørelse for præmiestigning på  

 arbejdsskadeforsikringer som følge af ændring i lov om arbejdsskader Ved lov nr. 422 af 10. juni 2003 om arbejdsskadesikring udvides  

 området for arbejdsskader, hvilket medfører en præmieforhøjelse på  

 arbejdsgiverens lovpligtige arbejdsskadeforsikring.
 Loven er optaget i Lovtidende den 11. juni 2003 og træder i  

 kraft den 1. januar 2004.
Godtgørelse til entreprenøren Erhvervs- og Boligstyrelsen skal meddele, at bygherrer med  

 bygge- og anlægsarbejder, der udføres efter cirkulære nr. 174 af 10. oktober  

 1991 om pris og tid på bygge- og anlægsarbejder m.v., kan yde entreprenøren  

 godtgørelse for de samlede udgiftsstigninger, der kan dokumenteres at være en  

 direkte følge af præmieforhøjelse som følge af udvidelsen af området for  

 arbejdsskader ved lov nr. 422 af 10. juni 2003 om arbejdsskadeforsikring.
 Det er en betingelse for opnåelse af godtgørelse for  

 merudgifterne, at tilbud er afgivet før den 11. juni 2003, som er datoen for  

 lovens optagelse i Lovtidende.
 Udgiftsstigninger som følge af præmiestigninger kan godtgøres,  

 hvis kravet overstiger i alt 20.000 kr. eller overstiger 2 pct. af  

 entreprisesummen, dog mindst 5.000 kr.
Godtgørelse til underentreprenøren Er en entreprenør i henhold til sin aftale med en underentreprenør  

 forpligtet til at yde godtgørelse til denne for ovennævnte præmiestigninger,  

 kan tilsvarende godtgørelse ydes entreprenøren af bygherren.
 Godtgørelse kan i alle tilfælde ydes, såfremt  

 underentreprenørens krav overstiger 20.000 kr. eller overstiger 2 pct. af  

 entreprisesummen, dog mindst 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stilling til, hvilken dokumentation der anses  

 for at være tilstrækkelig.
