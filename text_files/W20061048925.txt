Klage over, at der i en lægeerklæring var medtaget oplysninger fra tidligere lægeerklæringer Patientklagenævnet fandt grundlag for at kritisere overlægen, idet nævnet fandt, at det af erklæringen burde have fremgået, hvorfra de forskellige oplysninger i erklæringen stammede, ligesom nævnet fandt, at det af erklæringen burde have fremgået, hvilke vurderinger, der var overlægens egne og hvilke, der eventuelt var refereret fra journaler eller tidligere lægeerklæringer.
 Nævnet fandt det derimod ikke i sig selv kritisabelt, at der i erklæringen var omtale af forhold, som overlægen havde haft kendskab til fra journaler eller tidligere erklæringer udfærdiget af andre læger.
