I henhold til § 45, stk. 1, i lov om tjenestemænd staten, folkeskolen og folkekirken fastsættes følgende:
Indledning Det pligtige undervisningstimetal er fastsat under hensyntagen til, at det  

 udover tilrettelæggelse og forberedelse af undervisningen samt almindeligt  

 tilsyn med teknisk udstyr påhviler lærerne uden særligt vederlag at udføre  

 det med prøverne i de fag og de klasser, hvori de har undervist, forbundne  

 arbejde med opgavegivning, mundtlige eksaminationer og rettelse af skriftlige  

 besvarelser samt disses bedømmelse, at medvirke ved tilrettelæggelse af og  

 deltagelse i virksomhedsbesøg, studierejser, instruktionskursus o.lign. samt  

 i videst muligt omfang at følge den teoretiske og praktiske udvikling, der  

 finder sted inden for deres fagområde,og at medvirke ved undervisningens  

 udvikling og tilrettelæggelse også uden for den pligtige undervisningstid.
Endvidere påhviler der lærerne uden særligt  

 vederlag en række opgaver bl.a. i forbindelse med etablering og opretholdelse  

 af fagligt og tværfagligt samarbejde mellem lærerne m.fl., deltagelse i  

 lærermøder, lærerrådsmøder, kollegiale konferencer og pædagogiske og faglige kurser og planlægningsmøder m.v. samt i elevdemokratisk arbejde, ligesom  

 der påhviler dem en række sociale opgaver over for eleverne samt arbejde i  

 forbindelse med etablering og opretholdelse af kontakten mellem skolen og  

 elevernes hjem.
Det pligtige undervisningstimetal er fastlagt således, at lærernes samlede  

 arbejdstid svarer til den almindeligt fastsatte arbejdstidsnorm, for tiden 41 3/4 timer pr. uge.
Det pligtige undervisningstimetal § 1.  Under hensyn til, at der finder en ligelig  

 undervisning sted i praktiske og teoretiske fag, er det pligtige ugentlige undervisningstimetal for lærere fra 1. januar 1974 fastsat til 29 1/2 og  

 fra 1. januar 1975 til 28 1/2.
 § 2.  Forstandere deltager i undervisningen i  

 nødvendigt omfang.
 § 3.  For inspektører er det pligtige  

 undervisningstimetal fra 1. januar 1974 fastsat til 15 og fra 1. januar 1975  

 til 14 1/2.
Undervisningsårets længde § 4.  Undervisningsåret har en længde af normalt 43  

 uger.
Lærerne har dog pligt til at arbejde for den skole, hvor de er ansat  

 hele kalenderåret (ca. 52 uger) bortset fra den dem tilkommende sommerferie  

 af 4 ugers varighed samt frihed på årets søn- og helligdage.
Overtimer § 5.  Underviser en inspektør og en lærer ud over det  

 for ham gældende pligtige timetal, ydes der ham vederlag for det overskydende  

 antal timer.
 Overtimebetalingen beregnes som en gennemsnitsløn for de lønrammer, hvori  

 de er placeret, idet udregningen sker på grundlag af den gennemsnitlige  

 bruttoløn for de pågældende lønrammer med stedtillæg III og et årligt timetal  

 på 1268 1/2 fra 1. januar 1974 og på 1225 1/2 fra 1. januar 1975.
 For de første 5 læste overtimer kommer hertil et tillæg på 20pct.
 Stk. 2.  Forstandere kan ikke oppebære overtimebetaling.
Pligter, for hvilke der ydes særligt vederlag § 6.  I kursustiden har lærerne pligt til udover  

 undervisning at udføre vagttjeneste, således at der til stadighed er en  

 vagthavende lærer på skolen.
På skoler, hvor lærerantallet er under 7,  

 deltager inspektøren i vagttjenesten.
For vagttjeneste, der falder uden for den egentlige undervisningstid, ydes  

 der den vagthavende et vederlag på kr. 1,25 pr. time, hvortil kommer  

 procenttillæg som til særlige tillæg, jfr. §§ 9 og 13 i økonomi- og  

 budgetministeriets bekendtgørelse nr. 278 af 23. maj 1973 af aftale om  

 justering af tjenestemandslønninger m.v.
Endvidere ydes der sædvanlig  

 godtgørelse for tjeneste på lørdage efter kl. 14.oo og på søn- og helligdage,  

 jfr. finansministeriets cirkulære af 29. marts 1974 om natpenge, godtgørelse  

 for tjeneste på lørdage, søn- og helligdage, grundlovsdag og juleaftensdag  

 samt godtgørelse for delt tjeneste.
 § 7.  I kursustiden er lærerne pligtige til på skift  

 at udføre indtil 3 timers ekstratjeneste med henblik på elevernes idræt,  

 hobbyarbejder, mønstring og underholdning.
 For sådan ekstratjeneste ydes der, når de pågældende lærere har opfyldt  

 deres pligtige ugentlig undervisningstimetal, et vederlag på 6 kr. pr. time,  

 hvortil kommer procenttillæg, jfr. §§ 9 og 13 i økonomi- og  

 budgetministeriets bekendtgørelse nr. 278 af 23. maj 1973 af aftale om  

 justering af tjenestemandslønninger m.v.
Ikrafttrædelse § 8.  Bestemmelserne har virkning fra 1. januar 1974.
 København, den 8. maj 1974.
Statstjenestemændenes Centralorganisation II Jens Christensen Finansministeriet P.
M.
V.
