Nr LSF 192 Forslag til Lov om ændring af lov om markedsføring Fremsat af Birthe Hansen (SF) Tommy Dinesen (SF) Leif Hermann (SF) Hanne  

 Thanning Jacobsen (SF) Jes Lunde (SF) Rahbæk Møller (SF) Holger K.
Nielsen  

 (SF) Bjørn Poulsen (SF) Stillinger (SF) den 20. februar 1990 I lov om markedsføring, jf. lovbekendtgørelse nr. 55 af 28. januar 1987, foretages følgende ændring:
 I § 10, stk. 2, indsættes efter nr. 2 som nyt nummer:
»3) at tryksager tydeligt skal mærkes med firmanavn (institution,  

 forening eller lignende), adresse og telefonnummer, samt at der på selve  

 tryksagen tydeligt angives, om der er tale om »Information« eller  

 »Reklame«.' Bemærkninger til lovforslaget Formålet med lovændringen er at skabe mulighed for, at den private  

 forbruger fremover ved markering på brevkasse eller brevsprække kan sige nej  

 til reklamer.
 De nærmere retningslinjer for, hvad der skal forstås ved henholdsvis  

 reklame og information, udarbejdes af forbrugerombudsmanden.
 Med den foreslåede lovændring ønsker forslagsstillerne at gøre det muligt  

 for den private forbruger at frabede sig modtagelsen af adresseløse  

 forsendelser, når disse ikke er mærket som information.
Siden SF den 13. januar 1988 fremsatte forslag til folketingsbeslutning om  

 adresseløse forsendelser, (B 73) jf.
Folketingstidende 1987-88, 1. samling,  

 forhandlingerne sp. 4507 og sp. 6438 samt tillæg A sp. 3013, har regeringen  

 først ved den daværende kulturminister, senere gennem den nuværende  

 kommunikationsminister, haft et embedsmandsudvalg siddende, der i maj 1988  

 afgav Betænkning nr. 1141 vedrørende klarlægning af de lovgivningsmæssige  

 forhold for distribution af adresseløse forsendelser.
Endvidere er P & T,  

 Justitsministeriet og brancheforeningerne blevet bedt om at undersøge de  

 mange aspekter, som et forslag herom ville forårsage.
 For den private forbruger er der desværre til dato intet brugbart resultat  

 kommet ud af disse 2 års arbejde.
 Forslagsstillerne har derfor fundet det nødvendigt at lade hensynet til  

 privatforbrugerens ønske om at blive fritaget for disse uønskede tryksager  

 blive tilgodeset gennem en lovændring af markedsføringsloven sammen med en  

 opfølgning af regler for uddeling af de omhandlede tryksager, da det  

 tilsyneladende ikke ser ud til, at eventuelle forhandlinger eller lignende  

 mellem kommunikationsministeren, P & T og private distributører vil give  

 et for den private forbruger tilfredsstillende resultat inden for en  

 overskuelig fremtid.
Samtidig med dette lovforslag opnås måske på længere sigt en for miljøet  

 og samfundet stor sidegevinst, idet der ville blive produceret færre og færre  

 af disse intetsigende reklametryksager, når antallet af modtagere bliver  

 reduceret.
Det kæmperessourcespild, som finder sted i dag, mindskes og  

 ophører forhåbentlig helt i en ikke så fjern fremtid til glæde for dem, der  

 foretrækker træer i landskabet frem for reklamer i postkassen.
 Når forslagsstillerne har ønsket, at forbrugerombudsmanden skal udstikke  

 retningslinjer for, hvilke adresseløse forsendelser der fremover hører til  

 gruppen reklamer eller gruppen information, er det, for at den private  

 forbruger med lovens vedtagelse og med henvisning til ovennævnte  

 retningslinjer er sikret respekt for sin markering både fra P & T og  

 andre omdelere af adresseløse forsendelser.
