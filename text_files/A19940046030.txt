 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om grundlæggende social- og sundhedsuddannelser inden for bistands-,  

 pleje- og omsorgsområdet m.v., jf. lovbekendtgørelse nr. 671 af 29. juli  

 1992, foretages følgende ændringer:
 1. I § 5, stk. 1, indsættes efter »grundskolen,»:  

 »og for andre unge, der har behov herfor,».
 2. I § 5, stk. 2, 3. pkt., indsættes efter  

 »afgangsprøver«: »og hf«.
 3. § 7 affattes således:
» § 7.  Ved optagelse til indgangsåret indgås der  

 en kontrakt mellem den ansættende kommunale myndighed og den unge om  

 fremtidig ansættelse som elev i grunduddannelsen.
Hvis den unge er under 18  

 år, kræves der tillige samtykke fra forældremyndighedens indehaver.« 4. Efter § 26 indsættes:
 » § 26 a.  Undervisningsministeren kan efter  

 indhentet udtalelse fra det råd, der er nedsat i henhold til § 30, pålægge  

 amtsrådet og kommunalbestyrelserne i amtsrådskredsen at foretage et årligt  

 mindste antal elevansættelser til uddannelse til social- og sundhedshjælper  

 og social- og sundhedsassistent, jf. § 3, såfremt ministeren mener, at  

 forpligtelsen efter § 26 ikke er opfyldt.
 Stk. 2.  Hvor undervisningsministeren har fastsat et  

 mindste antal elevansættelser, påhviler det fællesbestyrelsen at fordele  

 pladserne mellem de kommunale myndigheder efter aftale med disse.  

 Undervisningsministeren kan fastsætte en frist, inden hvilken fordelingen  

 skal være sket.
 Stk. 3.  Såfremt fællesbestyrelsen ikke kan fordele  

 elevansættelserne inden fristens udløb, fordeler undervisningsministeren  

 elevansættelserne mellem de kommunale myndigheder, jf. dog stk. 4.
 Stk. 4.  Undervisningsministeren kan efter forhandling  

 med Amtsrådsforeningen i Danmark og Kommunernes Landsforening fastsætte  

 regler for fordelingen af elevansættelser.
Stk. 5.  Undervisningsministerens afgørelse efter stk. 1  

 er umiddelbart bindende for Københavns og Frederiksberg Kommuner.« 5. I § 27, stk. 2, indsættes efter »stille«:  

 »de nødvendige«.
 6. Efter § 27 indsættes:
»§ 27 a.  Undervisningsministeren kan efter  

 indhentet udtalelse fra det råd, der er nedsat i henhold til § 30, pålægge  

 amtsrådet at udbyde et årligt mindste antal uddannelsespladser på de  

 kommunale videregående social- og sundhedsuddannelser, såfremt ministeren  

 mener, at forpligtelsen efter § 27 ikke er opfyldt.
Samtidig skal amtsrådet  

 stille de nødvendige amtskommunale praktikpladser til rådighed.
 Stk. 2.  Hvor undervisningsministeren har fastsat et  

 mindste antal uddannelsespladser, påhviler det fællesbestyrelsen at fordele  

 de primærkommunale praktikpladser, jf. uddannelsesordningen, mellem  

 kommunalbestyrelserne i amtsrådskredsen efter aftale med disse.  

 Undervisningsministeren kan fastsætte en frist, inden hvilken fordelingen  

 skal være sket.
 Stk. 3.  Såfremt fællesbestyrelsen ikke kan fordele de  

 primærkommunale praktikpladser inden fristens udløb, fordeler  

 undervisningsministeren praktikpladserne mellem kommunalbestyrelserne i  

 amtsrådskredsen, jf. dog stk. 4.
 Stk. 4.  Undervisningsministeren kan efter forhandling  

 med Kommunernes Landsforening fastsætte nærmere regler for fordelingen af  

 praktikpladser.
 § 27 b.  Rigshospitalet skal årligt optage studerende  

 på hospitalets sygeplejeskole svarende til behovet for færdiguddannede på  

 hospitalet.
Stk. 2.  Det påhviler kommunalbestyrelserne i Københavns  

 og Frederiksberg Kommuner samt kommunalbestyrelserne i Københavns,  

 Frederiksborgs og Roskildes amtsrådskredse efter forhandling med  

 Rigshospitalet at stille det nødvendige antal primærkommunale praktikpladser  

 til rådighed for studerende ved Sygeplejeskolen ved Rigshospitalet i henhold  

 til uddannelsesordningen.
Såfremt der ikke kan opnås enighed om fordelingen,  

 fordeler undervisningsministeren praktikpladserne mellem  

 kommunalbestyrelserne.
Stk. 3.  Undervisningsministeren kan efter forhandling  

 med Kommunernes Landsforening samt Københavns og Frederiksberg Kommuner  

 fastsætte nærmere regler om fordelingen efter stk. 2.« 7. § 31, stk. 2, affattes således:
» Stk. 2.  Rådet afgiver indstilling til  

 undervisningsministeren om regler om indgangsåret, jf. § 5, stk. 3, om de  

 grundlæggende social- og sundhedsuddannelser inden for bistands-, pleje- og  

 omsorgsområdet, jf. § 12, stk. 1, om fritagelse for dele af uddannelserne,  

 jf. § 12, stk. 3, om amtsrådenes og kommunalbestyrelsernes opfyldelse af  

 forpligtelserne efter §§ 26 og 27, jf. § 26 a og § 27 a, samt om afvigelser  

 fra loven som led i forsøg, jf. § 33.« § 2 Loven træder i kraft den 1. august 1994.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
