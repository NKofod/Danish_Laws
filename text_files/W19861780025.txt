 En landbrugsejendom i landzone, men grænsende umiddelbart til bolig-  

 og erhvervsområder på 3 sider, afstod arealer til vejanlæg.
Ejendommen havde tidligere været omfattet af planer for en større  

 byudvikling og var fortsat vurderet med et betydeligt differencebeløb i  

 forhold til vurderingslovens § 14, stk. 6, uanset at den i kommuneplanen af  

 1985 var udlagt til landbrugsformål.
Antaget ved taksation, at der under  

 hensyntagen til ejendommens beliggenhed og på trods af kommuneplanens  

 vedtagelse er knyttet forventningsværdi til ejendommen.
For et 2.291 (m2)  

 stort areal, der i 1984 ved lokalplan var udlagt til vej, fastsattes  

 arealprisen dog kun til 4 kr./(m2), da der ikke var knyttet nogen  

 forventningsværdi til dette areal.
Endelig spørgsmål om  

 erstatningsfastsættelse for arealer omfattet af bestemmelser om  

 beskyttelseszone ved fortidsminder.
 Den 19. november 1986 holdt taksationskommissionen for Viborg  

 amtsrådskreds møde i Skive.
 Der foretoges:
T-14/1986 Fastsættelse af erstatning til Harald Riis m.fl. c/o Harald Riis, Dølbyvej  

 51, Vinde, Skive, som ejere af den faste ejendom matr. nr. 4 a, 4 i, 8 e og  

 31 Vinde, Skive jorder.
 efter Skive kommunes ekspropriation til regulering af Dølbyvej samt  

 forlængelse af Bakkedraget.
For og med lodsejerne Harald Riis, Anna Riis og Else Halborg mødte  

 statsaut. revisor A.
P.
Dyhrberg Nielsen, Skive.
Mødet indledtes på lodsejernes ejendom, hvor afdelingsingeniør N.
C.
H.  

 Laursen redegjorde for projektet, og fremlagde:
 VI) lokalplan nr. 51 af 1984 for Skive kommune.
 VII) kommuneplan af november 1985 fra Skive kommune.
Afdelingsingeniøren bemærkede, at lodsejernes ejendom ligger i landzone.  

 Dølbyvejen virker som grænse mellem lodsejernes landbrugsejendom og et  

 byzoneareal, der nu er bebygget med en udstrakt villabebyggelse.
Før §  

 15-rammerne blev fastlagt i begyndelsen af 70'erne, var der forskellige  

 planer for anvendelse af lodsejernes ejendom, overvejende med henblik på  

 boligbebyggelse, men ejendommen blev ikke medtaget under kommunens  

 rammebestemmelser efter P 15. Kommunen har i 3 lokalplaner inddraget store  

 områder til boligbyggeri og erhvervsbyggeri, og der er ingen nærliggende  

 planer om inddragelse i byzone af lodsejernes ejendom.
I 1984 afhændede  

 lodsejerne ca. 42.500 (m2) til Vinde Møbelfabrik, og kommunens lokalplan nr.  

 51 muliggjorde denne afhændelse og opførelse af fabrikken.
Kommunen vedstår  

 det afgivne tilbud om 4 kr./(m2) afstået areal, dog at et udlagt vejareal  

 (privat fællesvej) længst mod vest til brug for møbelfabrikken må ansættes  

 til 0 kr.
For lodsejerne bemærkede revisor Dyhrberg Nielsen, at det store areal til  

 møbelfabrikken blev afhændet for 20 kr./(m2). Afhændelsen fandt sted, medens  

 arealet lå i landzone, men var betinget af, at lokalplanen med ændringen af  

 arealets status til erhvervsbyggeri blev gennemført.
Salget affødte en  

 frigørelsesafgift på ialt 14.000 kr. men ingen beskatning iøvrigt.  

 Salgsbeløbet var således ialt netto ca. 825.000 kr.
I 1968 lod lodsejerne  

 udarbejde en bebyggelsesplan for hele ejendommen med ca. 1.000 parcelhuse,  

 men planen blev ikke gennemført.
Der er efter lodsejernes opfattelse til  

 arealet knyttet en betydelig forventningsværdi, og dette støttes af  

 vurderingen pr. 1/1 1986. Ejendomsværdien er ved denne vurdering ansat til  

 2,65 mill. kroner, men heri er includeret et differencebeløb efter § 14, stk.  

 6, på 1.080.400 kr.
Lodsejerne er således principielt undergivet  

 formueskattepligt af forventningsværdien, medens ejendomsskatterne ikke  

 påvirkes af denne.
Revisoren henholdt sig iøvrigt til det i skrivelsen af 23.  

 maj 1986 anførte og bemærkede særligt, at kommunen ved forlig i 1977 betalte  

 15 kr./(m2) for arealer, der lå umiddelbart nord for Bakkedragets forlængelse  

 (den sydligste del af matr. nr. 3 a). En anden lodsejer fik for et  

 eksproprieret areal, der lå længere mod vest, men også i landzone, 1o  

 kr./(m2). Lodsejerne er indforstået med, at der ikke tilkommer dem erstatning  

 for det afståede vejareal, og i erstatning for de afståede arealer iøvrigt  

 påstår lodsejerne sig tilkendt 20 kr./(m2), og halv jordpris for  

 oversigtsservitutbelagt areal.
 Protokollatet godkendt.
Afdelingsingeniør Laursen bemærkede, at det er fast praksis, at såfremt et  

 areals status ændres til brug for boligbyggeri, forlanger kommunen de til  

 vejanlæg nødvendige arealer afstået uden vederlag, og dette ville i  

 påkommende tilfælde også være tilfældet med nødvendige arealer til en  

 udvidelse af Dølbyvejen.
Det må forventes, at staten i løbet af kort tid  

 eksproprierer arealer fra ejendommen til forlængelse af hovedlandevej 430  

 (forlængelse af Herningvej). Formentlig vil denne ekspropriation finde sted i  

 indeværende vinter.
Afdelingsingeniøren henviser til kommuneplanens pag. 49  

 om placeringen af Herningvejen.
Planerne vedr. ejendommen forud for kommunens  

 § 15-rammer er omtalt i kommuneplanens pag. 96-97.
Lodsejerne bemærkede videre, at de for strukturskader på arealer uden for  

 det eksproprierede areal har modtaget en erstatning på 13.000 kr.
Der er  

 imidlertid sket strukturskader på langt større arealer end de arealer, der  

 indgik i grundlaget for dette forlig, og de ønsker derfor  

 strukturskadeerstatningen forhøjet.
 Lodsejerne blev henvist til at forhandle dette spørgsmål direkte med  

 kommunen, når vejanlægget er færdigt.
 Ingen havde yderligere at bemærke.
Der afsagdes herefter sålydende K E N D E L S E :
Den lodsejerne Harald Riis m.fl. tilhørende faste ejendom, matr. nr. 4 a,  

 4 i, 8 e og 31 Vinde, Skive Markjorder, er noteret som landbrug og er  

 beliggende i landzone.
Ejendommens vurderede areal pr. 1. april 1985 var 39  

 ha. 0559 (m2), og arealet udgør ved vurderingen pr. 1. januar 1986 34 ha.  

 4411 (m2). Ejendomsværdien pr. 1. april 1985 var 2,4 mill. kroner, heraf  

 grundværdi 689.600 kr.
Differencebeløbet i h.t. § 14, stk. 6, var efter  

 oplysninger fra landinspektøren 1.080.400 kr.
Ejendomsværdien pr. 1. april  

 1986 er ansat til 2.650.000 kr., heraf grundværdi 441.500 kr.  

 Differencebeløbet efter § 14, stk. 6 er fastsat uændret til 1.080.400 kr.
Fra  

 ejendommen eksproprieres ialt ca. 7.000 (m2), der dels ligger som en smal  

 stribe langs Dølbyvejen, dels ligger i forlængelse af Bakkedraget.
Af det  

 eksproprierede areal udgør 1.015 (m2) privat fællesvej, og der er mellem  

 kommunen og lodsejerne enighed om, at der ikke tilkommer lodsejerne nogen  

 erstatning for denne del af ekspropriationen.
Landinspektør Stisen oplyste, at den erstatning på 15 kr./(m2), som  

 kommunen i 1977 betalte til en lodsejer, ikke vedrørte »råjord«,  

 men arealer, hvorpå der lå en ladebygning,og som delvist blev anvendt som  

 gårdsplads.
Landinspektøren oplyste videre, at den primære grund til, at  

 lodsejernes ejendom ligger uden for § 15-rammerne, var lodsejernes ønske om  

 fortsat at drive ejendommen som landbrug og deres modstand mod en ændret  

 status.
Kommunen accepterede dette standpunkt og for ikke at skabe unødige  

 forventninger hos evt. interesserede undlod man at medinddrage ejendommen  

 under planlægningen.
Ved fastsættelsen af erstatningen lægger taksationskommissionen megen vægt  

 på, at lodsejerne for mindre end 2 år siden har afhændet et større areal til  

 erhvervsbyggeri for 20 kr./(m2), og at Skive kommune ved lokalplan har  

 godkendt dette byggeri.
Taksationskommissionen lægger endvidere vægt på, at  

 den offentlige vurdering både pr. 1. april 1985 og pr. 1. januar 1986 har  

 lagt til grund, at der til arealet må være knyttet en forventningsværdi, idet  

 differencebeløbet efter § 14, stk. 6, er fastsat særdeles højt (1.080.000  

 kr.) Taksationskommissionen kan ikke tillægge det betydning, at Skive kommune  

 i tilfælde af udstykning ville have krævet fornødne arealer til udvidelse  

 af Dølbyvejen afgivet uden vederlag.
 For fastsættelsen af arealerstatningen kan kommissionen heller ikke  

 tillægge det betydning, at der efter det oplyste i løbet af kortere tid vil  

 blive eksproprieret fra ejendommen til anlæg af en hovedlandevej.
 Efter det anførte og under hensyn til ejendommens beliggenhed umiddelbart  

 tæt ved store boligarealer på 3 sider lægger taksationskommissionen til  

 grund, at der til en del af de eksproprierede arealer er knyttet en  

 erstatningsberettigende forventningsværdi.
 Det er af landinspektøren oplyst, at ca. 900 (m2) af det afståede areal  

 ligger indenfor 100 meters fredningsgrænsen for en gravhøj.  

 Taksationskommissionen fastsatte erstatningen for denne del af det afståede  

 areal til 4 kr./(m2).
Landinspektør Stisen oplyste endvidere, at ca. 250 (m2) af det  

 eksproprierede areal langs Dølbyvejen efter § 8.1 i lokalplan nr. 51/1984  

 skal friholdes for bebyggelse og beplantning, dog at arealet fortsat må  

 anvendes som landbrug.
Et areal på 2291 (m2) umiddelbart øst for den private  

 fællesvej til møbelfabrikken må ifølge samme lokalplan kun anvendes som vej,  

 såfremt dets status som landbrugsjord senere ønskes ændret.
Landinspektør  

 Stisen overlod til taksationskommissionen et af ham udfærdiget rids  

 vedrørende disse arealer, og dette fremlagdes som bilag VIII.
Efter  

 taksationskommissionens opfattelse kan der således ikke til disse arealer  

 være knyttet nogen forventningsværdi, og erstatningen for disse dele af det  

 eksproprierede areal blev ligeledes fastsat til 4 kr./(m2).
Erstatningen for den øvrige del af det eksproprierede areal (ca. 2544  

 (m2)) blev efter en vurdering af samtlige foreliggende forhold skønsmæssigt  

 fastsat til 15 kr/(m2), hvorved bemærkes, at prisen for det til  

 møbelfabrikken afhændede areal må antages at være påvirket af fabrikkens  

 ønske om at erhverve netop dette areal.
Der ydes ingen erstatning for afstået  

 vejareal.
 Erstatningen for oversigtsservitutbelagt areal blev fastsat til 2  

 kr./(m2), hvorved bemærkes, at dette areal i sin helhed er omfattet af § 8,  

 1. i lokalplan nr. 51/1984.
 Den samlede erstatning udgør herefter ca. 51.950 kr. og fastsættes efter  

 nøjagtig opmåling af landinspektøren.
 Erstatningsbeløbet forrentes med 1% over Danmarks Nationalbanks diskonto  

 den 26. november 1985, fra denne dato og til betaling sker.
