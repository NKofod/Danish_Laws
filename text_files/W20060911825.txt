 Det  

 fremgår af de vejledende presseetiske regler, at oplysninger, som kan være  

 skadelige, krænkende eller virke agtelsesforringende for nogen, skal  

 efterprøves i særlig grad, inden de bringes, først og fremmest ved  

 forelæggelse  

 for den pågældende.
 Det er  

 Pressenævnets opfattelse, at der må indrømmes medierne vide rammer med hensyn  

 til satiriske gengivelser eller kommentarer i forhold til personer eller  

 begivenheder.
Pressenævnet  

 fandt imidlertid, at oplysningerne vedrørende årsagen til ophøret af klagers  

 tidligere advokatsamarbejde, var af en sådan konkret og faktuel karakter, at  

 de  

 burde have været forelagt klager til udtalelse inden offentliggørelsen.
Det  

 samme gjaldt artiklens oplysninger om hans salær for landsretten i  

 Thule-sagen.  

 Nævnet udtalte derfor sin kritik.
 Nævnet  

 fandt derimod ikke, at de andre passager, som klager særligt havde fremhævet,  

 eller billedteksten i forbindelse med indlægget den 20. oktober 2005, gik ud  

 over rammerne for satiriske kommentarer.
I  

 artiklen den 19. oktober 2005 anførtes, at et medlem af Advokatrådet gjorde  

 opmærksom på, at klager ikke havde villet løbe risikoen for at der førtes  

 sandhedsbevis under en injuriesag.
Det var i denne forbindelse uden  

 betydning,  

 at Advokatrådet i brevet af 3. november 2005 som svar på klagers anmodning om  

 dementi fra Rådet havde oplyst, at der ikke var nogen, der på Rådets vegne  

 havde udtalt sig som gengivet.
 Pressenævnet  

 fandt heller ikke grundlag for at kritisere Ekstra Bladets redigering af det  

 indlæg fra én af klagers klienter, som avisen bragte den 20. oktober 2005.  

 Nævnet bemærkede herved, at et massemedie som led i den redaktionelle proces  

 havde ret til på egen hånd at forkorte og redigere i manuskripter til  

 læserbreve og debatindlæg, såfremt skribentens opfattelse trods sådanne  

 forkortelser og redigering fremstod som uforvansket.
Kendelse  

 fra Pressenævnet i sag 2005-6-252 Advokat [K] har klaget til  

 Pressenævnet over artikler offentliggjort i Ekstra Bladet den 16., 18., 19.  

 og  

 20. oktober 2005, idet han mener, at god presseskik er tilsidesat.
1. Sagsfremstilling Den 16. oktober 2005 bragte  

 Ekstra Bladet under overskrifterne Den pengeglade kværulant og  

 Stjerne for  

 en uge følgende artikel på bladets bagside:
Han burde være en type, som  

 Ekstra Bladet begejstret bakkede op i kampen mod magtgale autoriteter.
Det er  

 han ikke.
 For hvis en advokat vil bide  

 skeer med regeringer, skal han være lysende i pæren, knivskarp i juraen og  

 dreven i retorikken.
[K] er ingen af delene.
Han  

 er uklar i tanken, slatten i juraen og vævende som procedør.
Herregud, manden  

 kan ikke læse op i retten uden at hakke den simpleste tekst i spåner.
Jura ifølge [K] Ikke desto mindre: Han er  

 den, som 24 velmenende og kvartkendte danskere har sat i spidsen for en  

 retssag  

 imod statsministeren, der stævnes med påstand om, at Danmarks deltagelse i  

 Irak-krigen strider imod grundlovens § 19.
 Det er ikke nemt at forstå,  

 for paragraffen kræver blot, at regeringen skal have dansk krigsindsats  

 godkendt  

 i Folketinget, hvilket præcis skete i marts 2003. Selv Socialdemokraternes  

 udenrigsordfører Mogens Lykketoft, som stemte imod krigsdeltagelsen, ryster  

 på  

 hovedet.
 Men sagfører [K] har opfundet  

 sin helt egen fortolkning af, hvad der skal til  og fører som vidne en  

 for  

 længst afdød venstremands ord i Folketinget i 1953.
Den stridbare advokat har  

 prøvet det før.
Han førte også sagen i 1998, hvor han anklagede Poul Nyrup  

 Rasmussen for at have underskrevet Maastricht-traktaten i strid med  

 grundloven.  

 Den blev tabt med et brag i Højesteret, hvis dommere siges at være så trætte  

 af  

 mandens væv, at de har drøftet mulighederne for at spærre ham vej til  

 skranken.
Topsalær for tabersag Nogen ren idealist er [K]  

 ikke.
Ekstra Bladet har således haft den tvivlsomme fornøjelse at tvære ham  

 ud  

 i retten nogle gange.
Senest i en sag, som han hovedløst førte imod bladet  

 for  

 direktør [A] og formand [B] fra [C].
Vi havde kaldt arkitektbosserne løgnere,  

 fordi de havde holdt direktørens blakkede fortid i AOF hemmeligt for  

 medlemmerne.
[K] tabte sagen i byretten,  

 men rådede de to til at anke til landsretten  hvor han også tabte.
Men  

 han  

 tillod sig at kræve 200.000 dejlige salærkroner for sin tåbelige rådgivning  

 og  

 forstyrrede måde at producere sagen på.
Pengene blev hentet i  

 arkitektfagforeningens  

 uvidende medlemmers lommer, skønt sagen slet ikke angik dem  men  

 skyldtes  

 personlige angreb på foreningens uduelige direktør.
 Lige så verdensfjern  

 rådgivning gav [K] i seks år [D], der mistede embedet som Gisselfelds  

 overdirektør.  

 Den pinagtige affære medførte, at [K] i 1999 blev smidt ud af sit  

 advokatfællesskab med [E] og [F], der ikke ville dele dørskilt med denne  

 taber.
Idealisme for millioner [K]s tilløbere af drømmere,  

 sværmere og kværulantforrykte tillægger den lange bønnestage med det  

 rødhårede  

 temperament en gevaldig idealisme.
Jeg skal ikke afvise, at han mener at  

 kæmpe  

 for visse borgerlige idealer, når han med mellemrum sætter sig i spidsen for  

 et  

 optog af forurettede mennesker.
Men der er grænser for idealismen.
 Det kunne man iagttage, da  

 han førte  og tabte  Thule-fangernes sag mod staten i 2003. Den  

 drejede sig  

 om deres tvangsflytning fra fangstpladser i Thule i 1953.
Højesteret sagde nej til, at  

 thulestammen i dag udgør et selvstændigt folk, og dermed brasede sagen  

 sammen.  

 Advokaterne gik med 8 mio. kr. i salær  fire gange mere end fangerne  

 fik! Alene i Højesteret hævede [K]  

 1,5 mio. kr., mens han scorede 2,2 mio. kr. i landsretten.
Alligevel jamrede  

 idealisten højlydt pressen rundt over sin underbetaling.
Der findes større blålys [K]s hårdeste kritiker er  

 kollegaen [G], som Ekstra Bladet også nylig havde fornøjelsen at vinde over i  

 en retssag i sportsverdenen. [G] beskrev forleden i Berlingeren ugens  

 stjerneadvokat [K] sådan:
- Han er uduelig, komplet  

 uforberedt og det største blålys, jeg nogen sinde har arbejdet med.
Han åbner  

 sine papirer i retten og er totalt overrasket, fordi han aldrig har set dem  

 før.
[G] hænger videre [K] ud for  

 at tage de kontroversielle sager for at kunne føre sig frem i medierne.
Hvad  

 det angår, kan de to fjender tage hinanden i hånden.
Forskellen på dem er, at  

[G]  

 altid er topforberedt og skarp.
Jeg mener dog, hans  

 karakteristik af [K] er for hård. [G] må have set større blålys, i hvert fald  

 i  

 udlandet.
Komplet uforberedt er [K] heller ikke hver gang.
Vi har taget ham i  

 at kende navnet på sin klient.
Årets Jurist bliver han  

 aldrig.
Dagens Humorist heller ikke.
Men Stjerne For en Uge kårer vi ham  

 gerne  

 som.
Såmænd også gerne Månedens Hysteriker.
Tillykke, [K], med det alt  

 sammen!  Artiklen er illustreret med  

 en farvelagt karikaturtegning forestillende [K], der holder en pose penge i  

 den  

 ene hånd og en mappe med påskriften tabersager i den anden, alt  

 imens en  

 dommer slår ham i hovedet med sin hammer.
 Rundt omkring brødteksten er  

 følgende udsagn gentaget i overskriftsform:
Der ER set større blålys,  

 selv om man skal til udlandet for at hitte en, Han er uklar i tanken, slatten  

 i  

 juraen og vævende som procedør og Nogen ren idealist er [K] ikke Den 18. oktober 2005 bragte  

 Ekstra Bladet følgende artikel med overskriften I retten med ham  

 under  

 rubrikken Dagens debat:
Her på siden har vi  

 tidligere beskæftiget os med taberadvokaten [K], der får velmenende mennesker  

 til at føre deres sag ved domstolene.
Som regel uden andet resultat end det,  

 der kan aflæses på [K]s konto.
 Forleden karakteriserede  

 advokaten [G] sin kollega [K] som det største blålys, han nogen sinde havde  

 arbejdet sammen med, en mand, der mødte totalt uforberedt op til retsmøderne,  

 hvor han blev overrasket over at læse sagens akter, fordi han aldrig havde  

 set  

 dem før.
 En påstand, vi i  

 retfærdighedens navn så os nødsaget til at opbløde, idet [K] i et enkelt  

 tilfælde  

 har været i stand til at huske klientens navn.
Alligevel opfordrede vi [K]  

 til at anlægge sag mod [G] for at redde stumperne af sit rygte.
Og minsandten  

 om ikke han følger vort råd.
 Således skriver [K] i  

 Berlingske Tidende:
 Advokatnævnet har dømt  

 advokat [G] for at overtræde de advokatetiske regler over for mig i den sag,  

 hvorom han i avisen fremsætter nogle aldeles usande beskyldninger, igen mod  

 mig.
Hvis [G] er korrekt gengivet,  

 vil også dette blive indbragt for Advokatnævnet til en skærpet vurdering med  

 deraf følgende konsekvenser for [G]. --- Vorherre bevars! Her stempler  

[G] på det nærmest [K] som dum, doven og uduelig og en plet for sin stand.
 Det er grove anklager der  

 ikke hører hjemme i den søvnige forsamling af støvede retslærde, som med  

 knirkende røst og lange mellemrum udtaler deres virkningsløse misbilligelse  

 af  

 denne eller hin sagfører.
 Der er tale om injurier og ærekrænkelse,  

 så hvis der er lidt mandfolk tilbage i [K], går han i krig med åben pande ved  

 landets rigtige domstole.
Dog vil vi anbefale ham at  

 finde en anden advokat end sig selv. Indlægget var ledsaget af et  

 billede af advokat [G] med følgende billedtekst:
[G]  hvorfor tør advokat [K]  

 ikke slæbe ham i retten? Under samme rubrik bragte  

 Ekstra Bladet under overskriften Dagens [K] følgende artikel den  

 19. oktober  

 2005:
Ekstra Bladet har i nogle  

 dage været optaget af, hvad der kan gøres for at rette op på taber-advokat  

[K]s  

 flossede rygte.
Vi tænker især på kollegaen, advokat [G]s karakteristik af  

 ham,  

 som vi tvinges til at gentage af hensyn til nye læsere:
Han er uduelig, komplet  

 uforberedt og det største blålys, jeg nogensinde har arbejdet med.
Han åbner  

 sine papirer i retten og er totalt overrasket, fordi han aldrig har set dem  

 før. [K] har pga. udtalelsen  

 indbragt [G] for det ligegyldige Advokatnævn, hvilket i går fik Side 2 til at  

 spørge, hvorfor [K] dog ikke anlægger en gedigen injuriesag ved retten,  

 naturligvis med bistand af en rigtig jurist? --- Svaret indløb i går fra et  

 estimeret medlem af Advokatrådet.
Han gør opmærksom på, at [K] naturligvis  

 ikke  

 vil løbe risikoen for, at [G] i retten fører sandhedsbevis for sin  

 karakteristik af taber-sagføreren! I teksten til det ledsagende  

 billede af [K] stod der:
Sagfører [K]  frygter  

 sandhedsbevis i retten Endvidere bragte Ekstra  

 Bladet den 20. oktober 2005 under overskriften [K]s fanklub  

 følgende artikel  

 under rubrikken Brev til ledersiden:
Ingen troede det muligt, men  

 den kendte taber-advokat [K] har en fanklub.
Man skal ikke længere end til  

 det  

 nordligste Grønland for at finde den.
Dens talsmand [H], formand for  

 foreningen  

[I] skriver helt af sig selv (fork.):
 Heroppe i Qaannaaq ved Thule  

 har vi læst Ekstra Bladet, som i flere dage nu har skrevet, at den sag, som  

 advokat [K] førte for os tvangsforflyttede thuleboere i 1999, senere blev  

 tabt.
 Avisens oplysninger er  

 absolut usande.
Tværtimod fik vi som resultat  

 af advokatens imponerede indsats domstolenes definitive ord for, at vi var  

 tvangsforflyttede, og at sagerne ikke var forældet Da sagen kom i Højesteret,  

 måtte kammeradvokaten helt opgive den del af sagen, som vi således vandt i  

 Højesteret, der dog kun gav os i gennemsnit 17.000 kr. hver (og en mio. kr.)  

 for tvangsflytningen.
Denne erstatningssag og sagen om landområderne er i  

 2004  

 indbragt for menneskerettighedsdomstolen. SVAR:
 Tak for brevet, som er endnu  

 et vidnesbyrd om [K]s magiske evne til at indbilde klienter, at de har vundet  

 sager.
Vi skrev i søndags, at [K] og  

 statens advokat gik fra sagen med sammenlagt 8 mio. kr. i salær  fire  

 gange  

 mere, end fangerne fik i erstatning.
Af de to sagførere fik kammeradvokaten  

 mest, fordi han vandt.
Men hvis hr. [H] er tilfreds,  

 skal vi ikke forstyrre hans sjælefred.
Det er ingen skam at være et beskedent  

 menneske.
Og fangernes talsmand kan leve i sikker forvisning om, at uanset  

 udfaldet ved domstolen i Strasbourg vil hans idol  

[K] ikke blive fattigere. Sammen med artiklen var trykt  

 et billede af [K] på Højesterets trappe med følgende tekst:
 Fangerhelten [K], da han  

 flaksede rundt for pressen foran Højesteret.
2. Parternes synspunkter 2.1. [K]s synspunkter [K] har anført, at Ekstra  

 Bladet har tilsidesat god presseskik ved at viderebringe en række usande og  

 udokumenterede oplysninger i artiklen den 16. oktober 2005. Disse oplysninger  

 har ikke været forelagt [K] til udtalelse inden offentliggørelsen.  

 Oplysningerne stammer i øvrigt fra advokat [G], der imidlertid ikke er  

 angivet  

 som kilde.
[K] klager hverken over humor  

 eller ironi, og heller ikke over overdrivelse af faktiske kendsgerninger.
Der  

 klages over, at der kolporteres en række erhvervsmæssigt belastende og  

 udokumenterede usandheder, der er objektivt krænkende for hans omdømme som  

 advokat.
Det drejer sig konkret om følgende passager i artiklen den 16.  

 oktober  

 2005:
1.Herregud, manden kan ikke  

 læse op i retten uden at hakke den simpleste tekst i spåner. 2.Den blev tabt med et brag  

 i Højesteret, hvis dommere siges at være så trætte af mandens væv, at de har  

 drøftet mulighederne for at spærre ham vejen til skranken.   

 Hertil bemærker [K],  

 at der er tale om en overordentlig grov beskyldning.
Han har siden 1990 ført  

 tæt på 50 typisk ganske store sager, og har således årligt adskillige sager i  

 Højesteret.
3.Den pinagtige adfærd  

 medførte, at [K] i 1999 blev smidt ud af sit advokatfællesskab med [E] og  

[F],  

 der ikke ville dele dørskilt med denne taber. 4.Det kunne man iagttage, da  

 han førte  og tabte  Thulefangernes sag mod staten i  

 2003.  

  [K] anfører nærmere herom, at  

 den pågældende sag ikke blev tabt, men vundet, idet staten blev dømt til at  

 betale sagsøgerne et beløb på 2.079.559,40 kr.
Staten tabte således sine  

 grundlæggende indsigelser om, at Thule-boerne havde flyttet frivilligt, og at  

 deres eventuelle krav mod staten var fortabt som følge af passivitet  

 henholdsvis forældelse.
Højesteretsdom var en stadfæstelse af landsrettens  

 dom.  

 Sidstnævnte dom betegnede også Ekstra Bladet i sin dækning af sagen den 31.  

 august 1999 som vundet af Thule-befolkningen.
5. , mens han scorede 2,2  

 mio. kr. i landsretten.  Dette er ifølge [K] forkert, idet hans  

 salær i den  

 pågældende sag alene androg 1,2 mio. kr.
Han henviser til en udskrift af  

 Østre  

 Landsrets Retsbog af 20. august 1999, som er sendt til Pressenævnet.
6.Han åbner sine papirer i  

 retten og er totalt overrasket. Disse påstande gentages i  

 forskelligt omfang i de øvrige påklagede artikler.
I den forbindelse nævner  

[K]  

 særligt indlægget den 19. oktober 2005, hvori der henvises til en udtalelse  

 fra  

  et estimeret medlem af Advokatrådet .
Han henviser til et brev  

 fra  

 Advokatrådet af 3. november 2005, der foreligger for Pressenævnet, og hvoraf  

 det fremgår, at Advokatrådet ikke er bekendt med, at nogen skulle have udtalt  

 sig på rådets vegne til Ekstra Bladet som anført i indlægget.
For så vidt angår indlægget  

 den 20. oktober 2005, er den tilhørende billedtekst objektivt usand.
Det  

 fremgår således af billedteksten, at [K] flaksede rundt for  

 pressen, uanset  

 at han faktisk stod på Højesterets trappe og besvarede spørgsmål fra  

 journalisterne og derpå gik direkte til porten ud af Prins Jørgens Gård.
 I selve indlægget den 20.  

 oktober 2005 har Ekstra Bladet endvidere fjernet de dele af teksten i [H]  

 brev,  

 som modsiger oplysningerne i artiklen den 16. oktober 2005.
2.2. Ekstra Bladets  

 synspunkter Ekstra Bladet har anført, at  

 artiklen den 16. oktober 2005 er led i en fast søndagsklumme, som under  

 navnet  

 Stjerne for en uge leverer et satirisk portræt af en person, der  

 har gjort  

 sig bemærket i de forløbne syv dage.
På grund af portrættets karakter af  

 satire  

 har der ikke været anledning til at forelægger artiklens oplysninger for [K]  

 inden offentliggørelsen.
Et krav om forelæggelse ville være imod selve  

 genrens  

 natur, idet en satirisk artikel som den omhandlede netop går ud på at levere  

 et  

 subjektivt portræt af sit offer.
 Med hensyn til påstanden om  

 den manglende angivelse af advokat [G] som kilde til nogle af artiklens  

 oplysninger anfører Ekstra Bladet videre, at [G] i artiklens tre sidste  

 afsnit  

 faktisk citeres for sine udtalelser om [K] til Berlingske Tidende.
 Ad de seks passager, [K] har  

 fremhævet i sin klage, har Ekstra Bladet anført følgende:
1.Enhver, der har befundet  

 sig en retssal sammen med [K], kan bekræfte, at enhver form for oplæsning fra  

 hans mund er en lidelse at påhøre.
Under den række af sager, [K] har ført mod  

 artiklens forfatter i dennes egenskab af chefredaktør for Ekstra Bladet, har  

 sidstnævntes advokat således ofte påtaget sig væsentlige dele af  

 dokumentationen for at muliggøre, at de kom igennem den.
2.Emnet har været debatteret  

 mellem advokater, der færdes i Højesteret.
Ekstra Bladet er endog vidende om,  

 at højesteretsdommere har udtalt sig i samme retning, idet bladet dog har  

 valgt  

 ikke at gengive oplysningen ved direkte citat.
 3.Det er en kendsgerning, at [K]s  

 to tidligere kolleger ikke ønskede at fortsætte i kompagniskab med ham.  

 Udtrykket taber sigter alene til udfaldet af de sager, han har  

 ført.
 4.Opfattelsen hos andre end [K]  

 og dennes klienter er, at han faktisk tabte Thulefangernes sag mod staten.
 5.[K] opnåede ifølge Ekstra  

 Bladets oplysninger at hæve 2,2 mio. kr. i landsretten for sin indsat i  

 forbindelse med Thule-sagen og 1,5 mio. kr. i Højesteret.
 6.Der er tale om et citat af [G],  

 hvis beskrivelse af [K]s sagsforberedelse Ekstra Bladets chefredaktør  

 imidlertid kan genkende fra egne møder med [K].
 Hvad angår klagen over  

 billedteksten til indlægget den 20. oktober 2005, anfører Ekstra Bladet, at  

 udtrykket flakse er en præcis beskrivelse af det passerede, idet  

[K] modsat  

 de fleste andre advokater ynder at stille sig i positur på Højesterets trappe  

   

 helst iført advokatkappe  mens han gør sig klog på, hvad der foregår i  

 Højesteret.
 3. Pressenævnet afgørelse og  

 begrundelse:
 I sagens behandling har  

 følgende nævnsmedlemmer deltaget:
Niels Grubbe, Finn Rowold,  

 Kaare R.
Skou og Leif Max Hansen.
 Det fremgår af de vejledende  

 presseetiske regler, at oplysninger, som kan være skadelige, krænkende eller  

 virke agtelsesforringende for nogen, skal efterprøves i særlig grad, inden de  

 bringes, først og fremmest ved forelæggelse for den pågældende.
 Det er Pressenævnets  

 opfattelse, at der må indrømmes medierne vide rammer med hensyn til satiriske  

 gengivelser eller kommentarer i forhold til personer eller begivenheder.
Pressenævnet finder imidlertid,  

 at oplysningerne vedrørende årsagen til ophøret af [K]s tidligere  

 advokatsamarbejde, er af en sådan konkret og faktuel karakter, at de burde  

 have  

 været forelagt [K] til udtalelse inden offentliggørelsen.
Det samme gælder  

 artiklens oplysninger om hans salær for landsretten i Thule-sagen.
Nævnet  

 udtaler derfor sin kritik.
 Nævnet finder derimod ikke,  

 at de andre passager, som [K] særligt har fremhævet, eller billedteksten i  

 forbindelse med indlægget den 20. oktober 2005, går ud over rammerne for  

 satiriske kommentarer.
I artiklen den 19. oktober  

 2005 anføres, at et medlem af Advokatrådet gør opmærksom på, at [K] ikke vil  

 løbe risikoen for at der føres sandhedsbevis under en injuriesag.
Det er i  

 denne forbindelse uden betydning, at Advokatrådet i brevet af 3. november  

 2005  

 som svar på advokat [K]s anmodning om dementi fra Rådet har oplyst, at der  

 ikke  

 er nogen, der på Rådets vegne har udtalt sig som gengivet.
 Pressenævnet finder heller  

 ikke grundlag for at kritisere Ekstra Bladets redigering af det indlæg fra én  

 af [K]s klienter, som avisen bragte den 20. oktober 2005. Nævnet bemærker  

 herved, at et massemedie som led i den redaktionelle proces har ret til på  

 egen  

 hånd at forkorte og redigere i manuskripter til læserbreve og debatindlæg,  

 såfremt skribentens opfattelse trods sådanne forkortelser og redigering  

 fremstår som uforvansket.
 I medfør af medieansvarsloven  

 § 49 pålægger Pressenævnet herefter den ansvarshavende redaktør for Ekstra  

 Bladet at offentliggøre følgende:
Kendelse fra Pressenævnet Den 16., 18., 19. og 20.  

 oktober 2005 bragte Ekstra Bladet artikler og satiretegninger vedrørende  

 advokat [K]. [K] har klaget til Pressenævnet, idet han mener, at god  

 presseskik  

 er tilsidesat.
Han har bl.a. henvist til følgende udtalelse om, at [K]  

 i 1999  

 blev smidt ud af sit advokatfællesskab med [E] og [F], der ikke ville dele  

 dørskilt med denne taber og en udtalelse om, at [K] i salær for  

 Thule-sagen  

 scorede 2,2 mio. kr. i landsretten.
 Pressenævnet afgørelse og  

 begrundelse:
 Det fremgår af de  

 vejledende presseetiske regler, at oplysninger, som kan være skadelige,  

 krænkende  

 eller virke agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den pågældende.
 Det er Pressenævnets  

 opfattelse, at der må indrømmes medierne vide rammer med hensyn til satiriske  

 gengivelser eller kommentarer i forhold til personer eller begivenheder.
Pressenævnet finder  

 imidlertid, at oplysningerne vedrørende årsagen til ophøret af [K]s tidligere  

 advokatsamarbejde, er af en sådan konkret og faktuel karakter, at de burde  

 have  

 været forelagt [K] til udtalelse inden offentliggørelsen.
Det samme gælder  

 artiklens oplysninger om hans salær for landsretten i Thule-sagen.
Nævnet  

 udtaler derfor sin kritik.
 Nævnet finder derimod  

 ikke, at de andre passager, som [K] særligt har fremhævet, eller  

 billedteksten  

 i forbindelse med indlægget den 20. oktober 2005, går ud over rammerne for  

 satiriske kommentarer.
I artiklen den 19. oktober  

 2005 anføres, at et medlem af Advokatrådet gør opmærksom på, at [K] ikke vil  

 løbe risikoen for at der føres sandhedsbevis under en injuriesag.
Det er i  

 denne forbindelse uden betydning, at Advokatrådet i brevet af 3. november  

 2005  

 som svar på advokat [K]s anmodning om dementi fra Rådet har oplyst, at der  

 ikke  

 er nogen, der på Rådets vegne har udtalt sig som gengivet.
 Pressenævnet finder heller  

 ikke grundlag for at kritisere Ekstra Bladets redigering af det indlæg fra én  

 af [K]s klienter, som avisen bragte den 20. oktober 2005. Nævnet bemærker  

 herved, at et massemedie som led i den redaktionelle proces har ret til på  

 egen  

 hånd at forkorte og redigere i manuskripter til læserbreve og debatindlæg,  

 såfremt skribentens opfattelse trods sådanne forkortelser og redigering  

 fremstår som uforvansket.
