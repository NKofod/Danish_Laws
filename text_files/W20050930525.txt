Landsskatteretskendelse vedr. forskningsmidler overflyttet  

 fra sygehus til privat konto Sagen drejer sig om beskatning af midler  

 overflyttet fra X Sygehus til overlæges private forskningskonto, hvorpå der  

 ikke er registreret særlige vilkår for anvendelsen af midlerne.
Landsskatterettens afgørelse Indkomståret 2000 Skatteforvaltningen har beskattet  

 forskningshonorar med 650.000 kr.
 Landsskatteretten stadfæster  

 skatteafdelingens afgørelse.
Indkomståret 2001 Skatteforvaltningen har beskattet  

 forskningshonorar med 96.884 kr.
 Landsskatteretten stadfæster  

 skatteafdelingens afgørelse.
 Skatteforvaltningen har beskattet  

 renteindtægter på forskningskonto med 1.721 kr.
 Landsskatteretten stadfæster  

 skatteafdelingens afgørelse.
Sagens oplysninger Klageren er medicinsk overlæge ved Y  

 Sygehus.
Klageren arbejder på afdelingen for patienter med astma og  

 bronchitis.  

 Klageren driver sideløbende en speciallægepraksis inden for samme område fra  

 lejede lokaler.
I forbindelse med jobbet på X Sygehus  

 har klageren udført arbejde for diverse medicinalfirmaer i forbindelse med  

 grundforskning inden for astma og bronchitis.
Tidligere gik midler til denne  

 grundforskning ind på en forskningskonto administreret af X Sygehus/Y  

 Sygehus.  

 I forbindelse med en omstrukturering blev forskningskontoens midler overført  

 fra Y Sygehus til en af klagerens egne konti.
Y Sygehus har den 21. december  

 2000 således udbetalt 650.000 kr. til klageren.
Beløbet udgjorde eksterne  

 forskningsmidler, som var indbetalt og administreret af Y Sygehus indtil  

 udbetaling  

 den 21. december 2000. Beløbet på 650.000 kr. blev af klageren indsat på en  

 forskningskonto i bank.
Klageren har i 2001 modtaget et beløb på  

 i alt 91.500 kr. i forskningshonorar fra B A/S.
Beløbet er indsat på  

 ovennævnte  

 forskningskonto.
Der er fra kontoen hævet 4.300 kr., 941 kr. og 25.000 kr.  

 til  

 henholdsvis honorar til sygeplejerske, transportudgifter og  

 kongresdeltagelse.  

 Der er godkendt fradrag for disse udgifter.
 Klageren har endvidere i 2001 modtaget  

 et forskningshonorar på 35.625 kr. fra C, som ligeledes er indsat på  

 klagerens  

 forskningskonto.
Skatteafdelingens afgørelse Skatteafdelingen har anset de modtagne  

 forskningsmidler for skattepligtig indkomst, jf. statsskattelovens § 4, stk.  

 1.
Ved afgørelsen har forvaltningen lagt  

 vægt på, at de modtagne forskningsmidler ikke tidligere er beskattet, at  

 klageren er eneste rettigheds- og fuldmagtshaver på forskningskontoen, samt  

 at  

 klageren har fri dispositionsret over forskningsmidlerne.
Der foreligger  

 ingen  

 skriftlige aftaler mellem klageren og X Sygehus/Y Sygehus i forbindelse med  

 forskningen, indtægterne heraf og en senere anvendelse af modtagne  

 forskningshonorar.
De modtagne forskningshonorar er modtaget med en  

 hensigtserklæring om, at midlerne skal anvendes til forskellige udgifter  

 vedrørende forskning inden for astma og bronchitis, herunder sekretærhjælp,  

 studieture, kongresrejser og eventuel ansættelse af en Ph.D-studerende.
Der  

 er  

 intet nedfældet om formålet med forskningsmidlerne, hvem som indbetaler og  

 for  

 hvad, hvem der administrerer forskningskontoen, samt hvem midlerne tilfalder  

 ved opsigelse af kontoen.
Der er endvidere lagt vægt på, at der  

 ikke er involveret en fond, forening eller tilsynsmyndighed vedrørende  

 midlernes anvendelse.
Det er udelukkende klagerens etiske regelsæt, som  

 kontrollerer forskningsmidlernes brug.
Ved ophævelse af kontoen vil  

 resterende  

 ubrugte midler tilfalde klageren.
 Skatteafdelingen har herefter beskattet  

 de modtagne midler, da der er ikke findes hjemmel for skattefrihed.
 Skatteafdelingen har ligeledes anset de  

 modtagne forskningshonorar for skattepligtig indkomst, jf. statsskattelovens  

 §  

 4, stk. 1.
Klagerens påstand og argumenter Klageren har fremsat påstand om, at der  

 ikke foretages beskatning af de modtagne forskningsmidler samt  

 forskningshonorar.
Beløbet på 650.000 kr. blev flyttet fra  

 en forskningskonto oprettet af Y Sygehus til klagerens egen forskningskonto i  

 2000. Omstruktureringen på Y Sygehus medførte, at midlerne af praktiske  

 grunde  

 langt lettere kunne anvendes til forskning, hvis midlerne stod på klagerens  

 egen forskningskonto.
Klageren tog initiativet til denne overflytning.  

 Beløbet  

 på 650.000 kr. udgjorde et restbeløb fra forskningsprojekter udført løbende  

 op  

 igennem årene 1992-1996. Der er ikke fastsat nogle betingelser for fremtidige  

 forskningstiltag.
Midlerne, der er udbetalt som honorar for det praktiske  

 arbejde i forbindelse med forskningen, blev indsat på en bankkonto, hvor de  

 stod, indtil de skulle bruges til forskning.
Alle, der fra tid til anden  

 udførte forskningsarbejde og dermed havde udgifter, kunne  

 hæve på kontoen.
Af praktiske grund stod  

 kontoen i klagerens navn, og klageren var derfor den, der hentede pengene.
Kommunen hævder, at en forskningskonto,  

 der anvendes til indsætning af forskningsmidler og hævning af beløb til  

 dækning  

 af forskningsrelevante udgifter, skal beskattes som personlig indkomst.
Dette  

 kan ikke accepteres, da der ikke er hjemmel til beskatning heraf.
Det er ikke  

 rimeligt, at forskningsmidler, som alene anvendes til aktuelle og fremtidige  

 forskningstiltag inden for sygehusvæsenet gøres til genstand for beskatning  

 som  

 personlig indkomst, hvad det jo ikke er.
Det kan ikke accepteres, at den  

 pågældende forskningskonto uden videre omdøbes til en privat konto, da  

 kontoens  

 eneste formål er opbevaring af forskningsmidler, indtil de kan anvendes til  

 forskningsformål.
Det er endvidere urimeligt, at kommunen  

 uden videre fastsætter normer for beskatning af en forskningskonto.
Det  

 lovmæssige  

 grundlag for denne form for beskatning eksisterer ikke.
Klageren har således  

 ikke kendskab til, at der findes særlige regler for forskningskonti.
Klageren  

 ønsker derfor at få eventuelle regler oplyst, da klageren naturligvis ønsker  

 at  

 overholde sådanne regler.
Det er dog svært at overholde eventuelle regler  

 herom, når man ikke har kendskab til reglernes eksistens.
 De 650.000 kr., der er overflyttet fra Y  

 Sygehus i december 2000 til klagerens egen konto, er optjent i 1992-1994. En  

 beskatning 6-8 år efter optjeningen anses for forældet.
 De foretagne forhøjelse af klagerens  

 skattepligtige indkomst påstås derfor nedsat til 0 kr.
Landsskatterettens bemærkninger og  

 begrundelse På baggrund af de fremlagte oplysninger  

 anser retten beløbet på 650.000 kr. modtaget i indkomståret 2000 samt beløbet  

 på 96.884 kr. modtaget i indkomståret 2001 for skattepligtig indkomst, jf.  

 statsskattelovens § 4, stk. 1.
Der er retten bekendt ikke udarbejdet  

 regler for en situation, som den foreliggende, hvor forskningsmidler, der er  

 indbetalt og tidligere administreret i sygehusregi overføres til en af  

 sygehusets overlægers egen konto, hvorpå der end ikke er registreret særlige  

 vilkår for anvendelsen af forskningsmidlerne.
Rettens afgørelse er derfor  

 truffet ud fra en konkret vurdering af de fremlagte oplysninger.
Retten har ved afgørelsen lagt vægt på, at  

 forskningsmidlerne på 650.000 kr., der er overflyttet fra Y Sygehus til  

 klageren, er indsat på klagerens private bankkonto, hvorpå der ikke er  

 registreret særlige ejervilkår.
Der er således ikke knyttet betingelser til  

 anvendelsen af forskningsmidlerne, og klageren skal ikke aflægge regnskab til  

 sygehuset over, hvad beløbet på 650.000 kr. er blevet brugt til eller bruges  

 til.
Retten lægger herved til grund, at hvis forskningsmidlerne var indbetalt  

 til og administreret af Y Sygehus, ville der blive ført kontrol med, at  

 midlerne anvendes til forskning.
Ved afgørelsen har retten lagt afgørende  

 vægt på, at der ikke foreligger nogen skriftlig aftale mellem klageren og Y  

 Sygehus omkring anvendelsen af midlerne.
Hensigtserklæringen om, at midlerne  

 skal anvendes til forskellige udgifter vedrørende forskning inden for astma  

 og  

 bronchitis kan ikke bevirke, at de modtagne beløb skal henstå ubeskattet på  

 klagerens private konto.
Retten lægger endvidere vægt på, at der ikke føres  

 tilsyn eller kontrol med anvendelsen af de modtagne beløb, samt at beløbene  

 vil  

 tilfalde klageren ved en ophævelse af kontoen.
Det afgørende for beskatningen af  

 forskningsmidlerne på 650.000 kr. er overflytningen af midlerne i december  

 2000  

 fra Y Sygehus til klagerens egen konto.
Det er således ikke relevant, hvornår  

 midlerne er indbetalt til Y Sygehus /X Sygehus, og klagerens anbringende om  

 forældelse kan derfor ikke tiltrædes.
 Retten er i øvrigt enig med  

 skatteafdelingen i, at der skal ske beskatning af forskningshonorar modtaget  

 samt renteindtægter på forskningskontoen.
 Skatteafdelingens afgørelse stadfæstes  

 derfor i sin helhed.
