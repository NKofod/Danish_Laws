Ved kgl. resolution af 13. april 1964 har Danmark ratificeret den i Paris  

 den 31. oktober 1963 undertegnede protokol om privilegier og immuniteter for  

 Den europæiske Rumforskningsorganisation (ESRO).Protokollens ordlyd er som  

 følger: Oversættelse PROTOKOL vedrørende privilegier og immuniteter for Den europæiske  

 Rumforskningsorganisation.
DE STATER, som er deltagere i konventionen om oprettelse af en Europæisk  

 Rumforskningsorganisation, undertegnet i Paris den fjortende juni 1962  

 (herefter benævnt »konventionen«), SOM ØNSKER at fastsætte organisationens, dens tjenestemænds  

 (generaldirektør, funktionærer og eksperter) og medlemsstaternes  

 repræsentanters privilegier og immuniteter i overensstemmelse med punkt 2 i  

 konventionens artikel XIV, ER BLEVET ENIGE om følgende:
Artikel 1 Organisationen skal være juridisk person.
Den er i stand til navnlig at  

 afslutte kontrakter, erhverve og afhænde fast ejendom og løsøre samt til at  

 anlægge søgsmål.
Artikel 2 Organisationens bygninger og lokaler skal være ukrænkelige under  

 hensyntagen til bestemmelserne i artiklerne 22 og 23.
Artikel 3 Organisationens arkiv skal være ukrænkeligt.
Artikel 4 1. Organisationen skal være fritaget for  

 retsforfølgning og eksekution, undtagen a. i det omfang organisationen udtrykkelig måtte have givet afkald på  

 sådan immuniteter i et særligt tilfælde eller b. med hensyn til et privat søgsmål, anlagt af tredjemand for skade,  

 opstået ved et ulykkestilfælde forårsaget af et motorkøretøj, som tilhører  

 organisationen eller køres på dens vegne, eller i tilfælde af et sådant  

 køretøjs overtrædelse af færdselsreglerne, c. i tilfælde af fuldbyrdelse af en voldgiftskendelse i henhold til enten  

 artikel 25 eller artikel 26.
2. Organisationens ejendele og aktiver, hvor de end  

 måtte befinde sig, skal være fritaget for enhver form for rekvisition,  

 beslaglæggelse, ekspropriation og sekvestrering.
De skal ligeledes være  

 fritaget for enhver form for administrativt eller foreløbigt retsligt  

 indgreb, undtagen for så vidt det midlertidigt måtte være nødvendigt i  

 forbindelse med forebyggelse og undersøgelse af ulykkestilfælde forårsaget af  

 motorkøretøjer, der tilhører organisationen eller køres på dens vegne.
Artikel 5 1. Inden for rammen af sin officielle virksomhed skal  

 organisationen, dens ejendom og indtægter være fritaget for alle direkte  

 skatter.
 2. Når organisationen foretager væsentlige indkøb, der  

 er strengt nødvendige for udøvelsen af dens officielle virksomhed, og i hvis  

 pris er indbefattet skatter og afgifter, skal der, når det er muligt, af  

 medlemsstaternes regeringer træffes passende foranstaltninger til at  

 tilbagebetale eller godtgøre sådanne skatte- eller afgiftsbeløb.
 3 Der tilstås ingen fritagelse, for så vidt angår skatter og afgifter, som  

 blot udgør vederlag for almindelige offentlige ydelser.
Artikel 6 Varer, som er indført eller udført af organisationen og strengt nødvendige  

 for udøvelsen af dens officielle virksomhed, skal være fritaget for alle  

 toldafgifter og andre afgifter samt for alle forbud og restriktioner  

 vedrørende indførsel eller udførsel.
Artikel 7 Organisationens officielle virksomhed skal, for så vidt angår det i  

 artiklerne 5 og 6 anførte, indbefatte dens administrative virksomhed og den  

 virksomhed der foretages på rumforskningens og rumteknologiens område med  

 henblik på virkeliggørelsen af organisationens målsætning, således som den er  

 defineret i konventionen.
Artikel 8 Der skal ikke tilstås nogen fritagelse med hensyn til varer, der indkøbes  

 og indføres af organisationens funktionærer til eget forbrug.
Artikel 9 1. Formuegenstande, som tilhører organisationen, og  

 som er erhvervet i henhold til Artikel 5 eller indført i overensstemmelse med  

 Artikel 6, kan kun sælges eller afhændes på de betingelser, som er fastsat af  

 de regeringer, der har tilstået fritagelserne.
 2. Overførslen af formuegenstande eller  

 tjenesteydelser mellem organisationens hovedkvarter og etablissementer samt  

 mellem de forskellige etablissementer indbyrdes skal være fritaget for  

 afgifter eller restriktioner af enhver art; i givet fald skal  

 medlemsstaternes regeringer træffe alle passende forholdsregler angående  

 tilbagebetaling eller godtgørelse af sådanne afgiftsbeløb eller ophævelse af  

 sådanne restriktioner.
Artikel 10 Forsendelse af publikationer og andet informationsmateriale, der sendes af  

 eller til organisationen, må ikke underkastes nogen restriktion.
Artikel 11 Organisationen kan modtage og besidde enhver form for fonds, valuta,  

 kontanter eller værdipapirer; den kan frit råde derover til ethvert formål,  

 der er fastsat i konventionen, og have konti i enhver møntsort i det omfang,  

 det er nødvendigt for opfyldelsen af dens forpligtelser.
Artikel 12 1. Med hensyn til dens officielle kommunikationer og  

 oversendelse af alle dens aktstykker skal organisationen nyde en behandling,  

 der ikke er mindre gunstig end den, som af hver medlemsstats regering tilstås  

 andre internationale organisationer.
 2. Organisationens officielle kommunikationer skal  

 ikke være genstand for censur, hvilket forsendelsesmiddel der end anvendes.
Artikel 13 Medlemsstaterne skal træffe alle passende forholdsregler til at lette  

 indrejse, ophold og afrejse for alle organisationens funktionærer.
Artikel 14 1. Medlemsstaternes repræsentanter skal under  

 udøvelsen af deres hverv og under deres rejser til og fra mødestedet nyde  

 følgende privilegier og immuniteter:
a. immunitet for så vidt angår anholdelse og tilbageholdelse samt  

 beslaglæggelse af deres personlige bagage; b. immunitet for så vidt angår retsforfølgning, selv efter afsluttelsen af  

 deres hverv, med hensyn til deres handlinger, herunder mundtlige og  

 skriftlige udtalelser, under udøvelsen af deres hverv; c. ukrænkelighed for alle deres officielle papirer og aktstykker; d. ret til at benytte kode og til at modtage aktstykker eller post pr.  

 særlig kureer eller i forseglet postsæk; e. immunitet for dem selv og deres ægtefæller for så vidt angår alle  

 indrejserestriktioner og registreringsformaliteter for udlændinge; f. samme lettelser med hensyn til penge- og valutakontrol, som tilstås  

 udenlandske regeringers repræsentanter i midlertidige officielle hverv.
 g. samme toldlettelser med hensyn til deres personlige bagage, som tilstås  

 diplomatiske repræsentanter.
2. Privilegier og immuniteter tilstås medlemsstaternes  

 repræsentanter, ikke til de pågældendes personlige fordel, men for at sikre  

 den fulde uafhængighed i udøvelsen af deres hverv i forbindelse med  

 organisationen.
Følgelig har en medlemsstat ikke blot ret, men også pligt til  

 at give afkald på sin repræsentants immunitet i alle de tilfælde, hvor  

 immuniteten efter den pågældende stats skøn vil hindre, at retfærdigheden  

 sker fyldest, og hvor den kan ophæves uden skade for de formål, med henblik  

 på hvilke den er tilstået.
Artikel 15 Foruden de privilegier og immuniteter, som er fastsat i nedenstående  

 Artikel 16, skal organisationens generaldirektør og den i konventionens  

 artikel XI, punkt 1 c, omhandlede tjenestemand nyde de privilegier og  

 immuniteten hvortil diplomatiske repræsentanter af tilsvarende rang er  

 berettiget.
Artikel 16 Organisationens funktionærer skal a. selv efter at de har forladt organisationens tjeneste være fritaget for  

 retsforfølgning med hensyn til deres handlinger, herunder skriftlige og  

 mundtlige udtalelser, under udøvelsen af deres hverv, denne fritagelse skal  

 dog ikke finde anvendelse i tilfælde af overtrædelse af motorfærdselsreglerne  

 begået af en af organisationens funktionærer, eller i tilfælde af skade,  

 forårsaget af et motorkøretøj, der tilhører eller føres af en funktionær; b. være fritaget for alle forpligtelser med hensyn til militærtjeneste; c. nyde ukrænkelighed for alle deres officielle papirer og aktstykker; d. tilligemed deres familiemedlemmer, der udgør en del af deres husstande,  

 nyde de samme lettelser med hensyn til fritagelse for alle forholdsregler til  

 begrænsning af indvandring og bestemmelser om registrering af udlændinge, som  

 normalt tilstås funktionærer i internationale organisationer; e. med hensyn til valutabestemmelser nyde de samme privilegier, som  

 normalt tilstås internationale organisationers funktionærer; f tilligemed familiemedlemmer der udgør en del af deres husstande nyde de  

 samme lettelser som diplomatiske repræsentanter med hensyn til hjemrejse  

 under internationale kriser; g. have ret til toldfrit at indføre dem tilhørende møbler og personlige  

 effekter, når de første gang tiltræder deres stilling i den pågældende stat,  

 og ret til ved ophør af deres hverv i denne stat toldfrit at udføre dem  

 tilhørende møbler og personlige effekter, i begge tilfælde under forbehold af  

 de betingelser, som anses for nødvendige af regeringen i den stat, hvor  

 retten udøves.
Artikel 17 Andre eksperter end de i artikel 16 omtalte funktionærer skal, under  

 udøvelsen af deres hverv i forbindelse med organisationens institutioner  

 eller under udførelsen af hverv for organisationen, nyde følgende privilegier  

 og immuniteter i det omfang, det er nødvendigt for udøvelsen af deres hverv,  

 herunder på rejser i embeds medfør i forbindelse med sådanne institutioner og  

 under sådanne hverv a. fritagelse for retsforfølgning med hensyn ti handlinger, foretaget af  

 dem under udøvelsen af deres hverv, herunder skriftlige eller mundtlige  

 udtalelser, undtagen i tilfælde af overtrædelse af motorfærdselsreglerne  

 begået af en ekspert, eller i tilfælde af skade, forårsaget af et  

 motorkøretøj, der tilhører eller føres af ham; eksperter skal vedblivende  

 nyde denne immunitet, efter at deres ansættelse i organisationen er ophørt.
b ukrænkelighed for alle deres officielle papirer og aktstykker; c. samme lettelser med hensyn til penge- og valutabestemmelser og med  

 hensyn til deres personlige bagage, som tilstås udenlandske repræsentanter i  

 midlertidige officielle hverv.
Artikel 18 1. Under de betingelser og efter den fremgangsmåde,  

 som fastsættes af rådet inden for et tidsrum af et år at regne fra  

 konventionens ikrafttræden, skal organisationens generaldirektør og  

 funktionærer være undergivet beskatning, til organisationens bedste, af de af  

 organisationen betalte lønninger og ydelser.
Fra datoen for denne skats  

 pålæggelse skal de nævnte lønninger og ydelser være fritaget for national  

 indkomstskat; men medlemsstaterne forbeholder sig ret til at tage disse  

 lønninger og ydelser i betragtning ved beregningen af det skattebeløb, der  

 finder anvendelse på andre indtægtskilder.
 2. Bestemmelserne i denne artikels punkt 1 skal ikke  

 finde anvendelse på pensioner og livrenter, der betales af organisationen til  

 dens tidligere generaldirektører og funktionærer.
Artikel 19 Rådet skal fastsætte de kategorier af funktionærer, på hvilke  

 bestemmelserne i artikel 16, helt eller delvis, og i artikel 18 skal finde  

 anvendelse, samt de kategorier af eksperter, på hvilke bestemmelserne i  

 artikel 17 skal finde anvendelse.
Navne, titler og adresser på de  

 funktionærer og eksperter som omfattes af disse kategorier, skal fra tid til  

 anden meddeles regeringerne i de stater, som er deltagere i konventionen.
Artikel 20 Organisationen, dens generaldirektør og funktionærer skal være fritaget  

 for alle tvangsbidrag til nationale organer for social tryghed i tilfælde af,  

 at den opretter sit eget sociale tryghedssystem, under forbehold af de  

 overenskomster, der indgås med medlemsstaterne i overensstemmelse med  

 bestemmelserne i artikel 30.
Artikel 21 1. De privilegier og immuniteter, der er fastsat i  

 denne protokol, er ikke beregnet på at give organisationens generaldirektør,  

 funktionærer og eksperter personlig fordel.
De er alene fastsat for under  

 alle omstændigheder at sikre organisationens uhindrede virksomhed og den  

 fuldstændige uafhængighed for de personer, som de tilstås.
2. Generaldirektøren har ret og pligt til at ophæve  

 denne immunitet, når han skønner, at den hindrer retsudøvelse, og når den kan  

 frafaldes uden skade for organisationens interesser.
Med hensyn til  

 generaldirektøren kan rådet ophæve sådan immunitet.
Artikel 22 1. Organisationen skal til enhver tid samarbejde med  

 de kompetente myndigheder i medlemsstaterne med henblik på at lette den  

 behørige administration af retsplejen, at sikre overholdelsen af  

 politivedtægterne og forskrifter med hensyn til behandlingen af eksplosive og  

 brandfarlige stoffer, offentlig sundhed, arbejdstilsyn eller anden lignende  

 national lovgivning, og forhindre ethvert misbrug af de privilegier,  

 immuniteter og lettelser, som er hjemlet i nærværende protokol.
 2. Fremgangsmåden for det i det foregående punkt  

 omtalte samarbejde vil kunne fastsættes i de i artikel 30 omhandlede  

 tillægsoverenskomster.
Artikel 23 Hver medlemsstat bevarer retten til at træffe alle forholdsregler af  

 hensyn til egen sikkerhed.
Artikel 24 Ingen medlemsstat er forpligtet til at tilstå sine egne statsborgere de i  

 artiklerne 14, 15, 16 b, e, g, og 17 c omhandlede privilegier og immuniteter.
Artikel 25 1. Organisationen skal være forpligtet til i alle  

 skriftlige kontrakter, hvori den indtræder, med undtagelse af de i  

 overensstemmelse med personalevedtægterne afsluttede, at indføje en  

 voldgiftsklausul, hvorefter enhver tvist der opstår angående fortolkningen  

 eller udførelsen af kontrakten, på anmodning af den ene eller den anden part  

 kan underkastes privat voldgift.
Denne voldgiftsklausul skal nærmere angive  

 den lov der vil være at anvende og det land hvor voldgiftsmændene skal have  

 sæde, og hvis voldgiftsprocedure skal være gældende.
 2. Håndhævelsen af den afsagte voldgiftskendelse skal  

 ske i henhold til de regler, der gælder i den stat, inden for hvis  

 territorium den skal effektueres.
Artikel 26 1. Enhver medlemsstat kan for en international  

 voldgiftsdomstol forelægge enhver tvist a. angående skade, forårsaget af organisationen; b der medfører ethvert andet ikke-kontraktligt ansvar for organisationen, c. der involverer organisationens generaldirektør, en af dens funktionærer  

 eller eksperter, og i hvilken vedkommende person kan kræve fritagelse for  

 retsforfølgning i overensstemmelse med artiklerne 15, 16 a eller 17 a, hvis  

 denne immunitet ikke er ophævet i overensstemmelse med artikel 21. I tvister,  

 hvor fritagelse for retsforfølgning er påberåbt i overensstemmelse med  

 artiklerne 16 a eller 17 a, skal organisationen være ansvarlig i stedet for  

 de pågældende personer.
 2. Hvis en medlemsstat har til hensigt at gøre en  

 tvist til genstand for voldgift, skal den give meddelelse herom til  

 generaldirektøren, som straks skal underrette hver medlemsstat om denne  

 meddelelse.
 3. Den i punkt 1 i denne artikel fastsatte  

 fremgangsmade skal ikke anvendes på tvister mellem organisationen og  

 generaldirektøren, dens funktionærer eller eksperter angående deres  

 tjenesteforhold.
4. Voldgiftsdomstolens kendelse er endelig og kan ikke  

 appelleres, den skal være bindende for begge parter.
I tilfælde af tvist om  

 kendelsens fortolkning eller rækkevidde tilkommer det voldgiftsdomstolen at  

 fortolke den efter anmodning af en af parterne.
Artikel 27 1. Den i artikel 26 omtalte voldgiftsdomstol skal  

 bestå af tre medlemmer, een voldgiftsmand udnævnt af den stat eller de  

 stater, som er parter i voldgiften, een voldgiftsmand udnævnt af  

 organisationen, og en tredje voldgiftsmand, som skal være formand, udnævnt af  

 de to anførte voldgiftsmænd.
 2. Voldgiftsmændene skal vælges efter en liste, der  

 ikke omfatter mere end seks voldgiftsmænd, udpeget af hver medlemsstat, og  

 seks voldgiftsmænd, udpeget af organisationen.
3. Hvis en af parterne inden tre måneder efter datoen  

 for den i punkt 2 i artikel 26 omtalte meddelelse undlader at foretage den i  

 nærværende artikels punkt 1 omhandlede udnævnelse, skal valget af  

 voldgiftsmanden, efter anmodning af den anden part, foretages af præsidenten  

 for Den mellemfolkelige Domstol blandt de personer, der findes på den nævnte  

 liste.
Samme fremgangsmåde skal efter anmodning fra en af parterne benyttes,  

 såfremt de to første voldgiftsmænd ikke inden en måned at regne fra  

 udnævnelsen af den anden voldgiftsmand kan nå til enighed om udnævnelsen af  

 den tredje voldgiftsmand.
En statsborger fra den stat som anmoder om voldgift  

 kan imidlertid ikke vælges til at besætte posten som den voldgiftsmand, hvis  

 udnævnelse påhviler organisationen; ej heller kan en person, der er  

 indskrevet på listen og udpeget af organisationen, vælges til at besætte  

 posten som en voldgiftsmand, hvis udnævnelse påhviler den stat, som kræver  

 voldgift.
En person tilhørende en af disse kategorier kan ej heller vælges  

 til formand for domstolen.
 4. Rådet skal fastsætte den fremgangsmåde, der skal  

 følges af voldgiftsdomstolen.
Artikel 28 Organisationen skal, inden et år efter datoen for konventionens  

 ikrafttræden, træffe passende foranstaltninger angående den tilfredsstillende  

 bilæggelse af tvister, som opstår mellem organisationen og generaldirektøren,  

 funktionærer eller eksperter angående disses tjenesteforhold.
Artikel 29 Enhver tvist angående fortolkningen eller anvendelsen af nærværende  

 protokol, som ikke bilægges ved rådets mellemkomst, skal forelægges Den  

 mellemfolkelige Domstol, medmindre vedkommende medlemsstater enes om en  

 løsning på anden måde.
Artikel 30 Organisationen kan, efter beslutning af rådet, med en eller flere  

 medlemsstater indgå tillægsoverenskomster med henblik på gennemførelse af  

 bestemmelserne i nærværende protokol i forhold til vedkommende stat eller  

 stater, samt andre aftaler til sikring af organisationens effektive  

 virksomhed og beskyttelse af dens interesser.
Artikel 31 1. Nærværende protokol skal indtil den enogtredivte  

 januar 1964 være åben for undertegnelse af de stater, som har undertegnet  

 eller tiltrådt konventionen.
2. Nærværende protokol skal ratificeres eller  

 godkendes.
Ratifikations- eller godkendelsesinstrumenterne skal deponeres i  

 Den franske Republiks regerings arkiv.
Artikel 32 1. Fra den første februar 1964 kan enhver medlemsstat,  

 som ikke har undertegnet nærværende protokol, tiltræde den.
 2. Tiltrædelsesinstrumenterne skal deponeres i Den  

 franske Republiks regerings arkiv.
Artikel 33 1. Nærværende protokol skal træde i kraft på datoen  

 for deponeringen af det sjette ratifikations-, godkendelses- eller  

 tiltrædelsesinstrument, forudsat at de i konventionens artikel XXI, punkt 1  

 b, omhandlede medlemsstater er blandt disse seks stater.
 2. Såfremt ovennævnte dato ligger før konventionens  

 ikrafttrædelsesdato, skal nærværende protokol ikke træde i kraft før den  

 sidstnævnte dato.
 3. Datoen for protokollens ikrafttræden for enhver  

 stat, som ratificerer, godkender eller tiltræder nærværende protokol efter  

 dennes ikrafttræden, skal være den dato, da den pågældende stat deponerer sit  

 ratifikations-, godkendelses- eller tiltrædelsesinstrument.
Artikel 34 Den franske Republiks regering skal give alle stater, der har undertegnet  

 og tiltrådt nærværende protokol, samt organisationens generaldirektør  

 meddelelse om deponeringen af ethvert ratifikations-, godkendelses- eller  

 tiltrædelsesinstrument og om nærværende protokols ikrafttræden.
Artikel 35 1. Nærværende protokol skal forblive i kraft, indtil  

 konventionen bringes til ophør.
 2. En medlemsstats opsigelse af konventionen i  

 overensstemmelse med konventionens artikel XVII indebærer denne stats  

 opsigelse af nærværende protokol.
 3. Nærværende protokol skal ligeledes ophøre at være  

 gældende for en medlemsstat, på hvilke bestemmelserne i konventionens artikel  

 XVIII finder anvendelse.
 TIL BEKRÆFTELSE HERAF har de undertegnede befuldmægtigede påført  

 nærværende protokol deres underskrifter.
 Udfærdiget i Paris den enogtredivte oktober 1963 på det engelske og det  

 franske sprog, idet begge tekster har samme gyldighed, i et eksemplar, der  

 skal deponeres i Den franske Republiks regerings arkiv, som skal sende  

 bekræftede genparter til alle undertegnende og tiltrædende stater.
For Belgien: Jaspar  28. november 1963 For Danmark: Otto Obling  31. oktober 1963 For Frankrig: la Grandville  31. oktober 1963 For Italien: Manlio Brosio  31. oktober 1963 For Nederlandene: A.
Bentinck  31. oktober 1963 For Schweiz: Campiche  31. oktober 1963 For Spanien: Luis de Azcarraga  31. oktober 1963 For Det forenede Kongerige Storbritannien og Nordirland: J.
F.  

 Hosie  31. oktober 1963 For Sverige: R.
Kumlin  31. oktober 1963 For Forbundsrepublikken Tyskland:  Manfred Klaiber  30. januar 1964 Danmarks ratifikationsinstrument deponeredes i det franske  

 udenrigsministerium den 27. juni 1964.
 Protokollen trådte i medfør af artikel 33 i kraft den 23. februar 1968  

 for:
Danmark Frankrig Italien Nederlandene Schweiz Spanien Storbritannien Forbundsrepublikken Tyskland (inkl.
Land Berlin).
 Udenrigsministeriet, den 22. maj 1968.
 Poul Hartling.
