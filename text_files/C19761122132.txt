1. Ved l. 270 26.6.1975 er færdselsloven ændret og  

 bl.a. er bestemmelsen om frakendelse af førerretten her i landet i anledning  

 af færdselslovsovertrædelser, der er pådømt i udlandet (tidligere § 70, stk.  

 10), blevet ophævet.
Af bemærkningerne til denne ændring fremgår, at den  

 fornødne hjemmel antages at foreligge i straffelovens § 11. Fremtidig  

 anlægges sag om frakendelse af førerretten i sådanne tilfælde således efter  

 bestemmelsen i straffelovens § 11.
 2. Sager, hvor der kan være spørgsmål om frakendelse  

 af førerretten i anledning af færdselslovsovertrædelser, der er pådømt i  

 udlandet, skal fortsat forelægges for mig, jfr. straffelovens § 11.
 3. Der har i rigsadvokaturen igennem årene dannet sig  

 følgende praksis for frakendelsespåstand i sager om spirituskørsel pådømt i  

 udlandet:
a.
Tiltale rejses kun, hvis tiltalebeslutning kan foreligge inden et år  

 fra det tidspunkt, da forholdet er begået, i modsat fald anses sagen for  

 »forældet«.
I tilfælde af gentaget spirituskørsel rejses  

 frakendelsesag normalt indenfor den almindelige forældelsesfrist, som er 2  

 år.
b.
Mod danske statsborgere, der på gerningstiden og resolutionstidspunktet  

 er fast bosiddende i udlandet, rejses frakendelsesag kun, når der er særlig  

 grund dertil.
4. Det har vist sig, at der følges en forskellig  

 praksis med hensyn til administrativ inddragelse af førerretten efter  

 færdselslovens § 70 e i denne kategori af sager.
Jeg finder det rettest, at  

 inddragelse ikke sker, før min tiltalebeslutning efter § 11 foreligger, jfr.  

 retsplejelovens § 804, stk. 1.
 5. Da der ofte er forløbet ret lang tid fra  

 gerningstiden til sagen modtages her i landet, er det ønskeligt, at de  

 fornødne undersøgelser med henblik på eventuel frakendelsesag foretages uden  

 unødigt ophold, jfr. min cirkulærskrivelse af 7.11.1969.
 Per Lindegaard.
