 Cirkulæreskrivelse om høring af  

 de sociale myndigheder i forbindelse med behandling af ansøgninger om  

 fri proces til sager om førtidspension.
 Den 22. december 1999 afsagde Højesteret sin  

 første dom vedrørende førtidspension.
Den Sociale Ankestyrelse har på baggrund af dommen  

 tilkendegivet, at man fremover vil ændre sin praksis således, at  

 det for fremtiden er pensionsmyndighederne, der skal bevise, at den enkelte  

 ansøger helt eller delvist har bevaret sin erhvervsevne.
Tidligere var  

 den enkelte ansøger, der i hvert tilfælde skulle  

 sandsynliggøre, at han/hun ikke havde nogen erhvervsevne, eller at  

 denne var nedsat.
 Civilretsdirektoratet skal på denne baggrund  

 henstille, at der i alle sager, hvor der fremover ansøges om fri  

 proces til en sag om førtidspension, foretages høring af den  

 sociale myndighed (pensionsmyndigheden), der ønskes  

 sagsøgt.
 Høringen skal udformes således, at  

 pensionsmyndigheden bedes oplyse, om den vil genoptage behandlingen af den  

 konkrete sag på baggrund af den anførte Højesteretsdom -  

 herunder hvorledes myndigheden stiller sig til spørgsmålet om  

 eventuel tilbagevirkende kraft.
 Til orientering vedlægges eksempel på en  

 høringsskrivelse, som Civilretsdirektoratet agter at anvende i de  

 sager, hvor det findes nødvendigt, at direktoratet foretager  

 høring.
