En direktør/hovedaktionær fik en mindre løn udbetalt, men samtidig et  

 større beløb af selskabet indbetalt på en rateforsikring i pensionsøjemed.
Da  

 det samlede beløb ikke oversteg en rimelig aflønning, fandt  

 Landsskatteretten, at forholdet var omfattet af pensionsbeskatningslovens §  

 19, således at indbetalingen på rateforsikringen ikke skulle medregnes i  

 direktørens skattepligtige indkomst.
A klagede for indkomstårene 1981-1985, begge inkl., over de reguleringer,  

 de stedlige skattemyndigheder havde foretaget vedrørende A/S B's indskud på  

 en rateforsikring i pensionsøjemed.
Det var oplyst, at A/S B i henhold til  

 aftale med klageren årligt indbetalte 200.000 kr. på rateforsikringen.
Ved  

 ansættelsen var klageren anset skattepligtig af denne indbetaling, men der  

 var indrømmet fradrag for klageren i henhold til pensionsbeskatningslovens §  

 18 - det første år med 25.000 kr. og de følgende år med en tiendedel af de  

 akkumulerede indskud.
 Myndighederne havde henvist til, at aftalen alene havde kunnet indgås i  

 kraft af, at klageren var hovedaktionær i selskabet, og arrangementet med, at  

 selskabet indbetalte indskud på rateforsikring i pensionsøjemed, måtte  

 betragtes som forsøg på at undgå beskatning af denne del af klagerens  

 aflønning.
Det var oplyst, at klageren var hovedaktionær i B A/S, som var  

 hjemmehørende i Grønland, hvor det drev flere forretninger, som hver blev  

 ledet af en dansk bestyrer, der selv ansatte lokale medarbejdere.
Der havde  

 været beskæftiget tolv til seksten medarbejdere.
Fra selskabet havde klageren dels modtaget en løn, og dels indskud fra  

 selskabet af et beløb på en rateforsikring i pensionsøjemed.
Den kontante løn  

 havde i årene 1981 til 1984 kun udgjort 48.000 kr. pr. år, for 1985 100.000  

 kr.
Pensionsbidraget havde udgjort 200.000 kr. pr. år i alle årene.
Klagerens  

 advokat havde redegjort for, hvori klagerens arbejdsindsats havde bestået, og  

 der var enighed om, at størrelsen af den samlede aflønning ikke kunne  

 anfægtes.
Der var derfor ikke statueret maskeret udlodning.
Advokaten kunne ikke godtage den af ligningskommissionen anlagte  

 omgåelsesbetragtning, idet han anførte, at klageren kunne have opnået det  

 samme resultat som selvangivet, såfremt hun havde indgået en aftale med et  

 forsikringsselskab om indbetaling af 200.000 kr. i ti år, og herefter fra  

 selskabet i form af løn havde fået udbetalt et beløb svarende til den faktisk  

 modtagne løn med tillæg af de årlige indskud på rateforsikringen.
Advokaten  

 var videre af den opfattelse, at den af klageren benyttede konstruktion  

 (lille løn/stor rateforsikring) ikke kun kunne finde sted i  

 hovedaktionærselskaber, men at alle (både lønmodtagere og selvstændige) kunne  

 lave den omhandlede konstruktion uden nogen skattemæssige konsekvenser.
Advokaten henviste til en landsskatteretskendelse, hvor retten dog havde  

 anset et beløb for at være ydet ud over et rimeligt arbejdsvederlag og dermed  

 for at være maskeret udlodning, hvilket som nævnt ikke var tilfældet i denne  

 sag.
De stedlige skattemyndigheder havde derfor ikke anset sagerne for  

 sammenlignelige.
Ligningskommissionen havde været af den opfattelse, at aftalen med  

 selskabet om udbetaling af arbejdsvederlaget på den omhandlede måde kun var  

 muliggjort som følge af, at klageren var hovedaktionær i selskabet.
Hun var  

 den eneste i selskabet, der havde en sådan aftale.
Udbetalingsmåden var for  

 så vidt anset for at være et forsøg på at omgå reglerne i  

 pensionsbeskatningsloven om afdragsvis fradrag for store engangsindskud.
Skatterådet var for så vidt enig i, at den omhandlede konstruktion også  

 kunne anvendes i et arbejdsgiver-/arbejdstagerforhold, hvor arbejdstageren  

ikke  var hovedaktionær.
Fordelen ved den anvendte konstruktion var,  

 at parterne ikke bandt sig til indbetalinger, men at der år efter år kunne  

 tages stilling til et eventuelt engangsindskud.
Det af advokaten anførte  

 vedrørende indbetaling af 200.000 kr. i ti år ville binde selskabet og  

 klageren.
Det var skatterådets opfattelse, at den indgåede aftale kunne  

 anfægtes ud fra de gengivne betragtninger og begrundelser.
 Landsskatteretten kunne tiltræde myndighedernes og klagerens fælles  

 opfattelse af, at klagerens samlede vederlag inklusive de omhandlede indskud  

 på rate/pensionsordningen ikke havde oversteget en rimelig aflønning for  

 klagerens indsats i selskabet, således at der ikke var grundlag for at  

 statuere maskeret udlodning.
 Herefter fandt Landsskatteretten, at forholdet var omfattet af  

 bestemmelsen i pensionsbeskatningslovens § 19, således at de af selskabet  

 indbetalte indskud ikke skulle medregnes ved opgørelsen af klagerens  

 skattepligtige indkomst.
 De påklagede ansættelser blev herefter nedsat med henholdsvis 175.000 kr.,  

 160.000 kr., 140.000 kr., 120.000 kr. og 100.000 kr.
 LV 1988, SF 1.2.
