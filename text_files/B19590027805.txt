 I instruks af 22. marts 1933 for det ved lov nr. 119 af 20. april 1926  

 anordnede tilsyn med de af eksekutorer behandlede dødsboer sker følgende  

 ændringer:
 § 4,  stk. 1, 2. punktum, affattes således:
»Deponering af boets aktiver, tinglysning af spærredeklaration på  

 boets faste ejendomme eller lignende begrænsninger i eksekutors rådighed over  

 boets aktiver bør ikke godkendes som hel eller delvis erstatning for  

 sikkerhedsstillelse.« I § 4, stk. 3, tilføjes efter »værdipapirer«:»eller  

 bankgarantier«.
 I § 4, stk. 4, tilføjes efter »forsikringsbreve«: »og  

 bankgarantibreve«.
 § 4,  stk. 5, affattes således:
»Stilles sikkerhed ved tegning af forsikring eller ved bankgaranti,  

 skal den tilsynsførende myndighed påse, at forsikrings- eller  

 garantidokumentet klausuleres således, at forsikringen eller garantien ikke  

 kan hæves eller ændres uden skriftligt samtykke fra den tilsynsførende  

 myndighed, at der fra forsikringsselskabet eller banken ufortøvet vil være at  

 sende meddelelse til den tilsynsførende myndighed, for så vidt  

 forsikringspræmien eller garantivederlaget ikke rettidig betales, eller anden  

 misligholdelse finder sted, samt at forsikringen eller garantien forbliver i  

 kraft indtil en måned efter, at der er tilsendt den tilsynsførende myndighed  

 meddelelse om misligholdelsen.« I § 9, stk. 1, 1. punktum, udgår ordene: »er optagne på de i  

 bekendtgørelse af 2. september 1869 II C omhandlende fortegnelser og«.
 § 9,  stk. 4, affattes således:
»Revisionen skal tilendebringes snarest muligt.
Har revisionen givet  

 anledning til antegnelser af væsentlig betydning, foranlediger  

 revisionsmyndigheden, at den i anledning af revisionen stedfundne  

 brevveksling og den eventuelle tillægsopgørelse m.v. fremlægges til  

 skifteprotokollen.
Når revisionen er afsluttet, forsynes såvel  

 skifteprotokollen som eksekutorbevillingen med revisionsmyndighedens  

 påtegning herom.
Om revisionens afslutning sendes der straks meddelelse til  

 eksekutor, i København tillige til skifteretten.
Endvidere underrettes 1.  

 revisionsdepartement på særlig formular med oplysning om samtlige indbetalte  

 afgifter.« § 9,  stk. 5, udgår.
 Justitsministeriet, den 27. august 1959.
 Hans Hækkerup.
 /Grathe.
