Nr LSF 67 Forslag til Lov om ændring af lov om statsligt indskud i  

 Finansieringsinstituttet for Industri og Håndværk A/S med henblik på udlån  

 til håndværk og mindre industri Fremsat af industriministeren (Nils Wilhjelm) den 26. oktober 1988 Vedtaget ved tredjebehandling den 16. december 1988 Lov nr. 818 af 21/12/1988 § 1 I lov nr. 616 af 19. december 1984 om statsligt indskud i  

 Finansieringsinstituttet for Industri og Håndværk A/S med henblik på udlån  

 til håndværk og mindre industri ændres i § 1 »150 mill. kr.«  

 til: »250 mio. kr.« § 2 Industriministeren fastsætter tidspunktet for lovens ikrafttræden.
Oprindeligt fremsat forslag § 1 I lov nr. 616 af 19. december 1984 om statsligt indskud i  

 Finansieringsinstituttet for Industri og Håndværk A/S med henblik på udlån  

 til håndværk og mindre industri ændres i § 1, »150 mio. kr.« til  

 »250 mio. kr.«.
§ 2 Industriministeren fastsætter tidspunktet for lovens ikrafttræden.
Bemærkninger til lovforslaget Den 19. december 1984 vedtog Folketinget lov nr. 616 om statsligt indskud  

 i Finansieringsinstituttet for Industri og Håndværk A/S med henblik på udlån  

 til håndværk og mindre industri.
Formålet med loven var at bistå dels de mindre virksomheder, der har  

 vanskeligt ved at rejse tilstrækkelig kapital til investeringer med henblik  

 på etablering, rationalisering og udvidelse, og dels de sektorer inden for  

 håndværket og den mindre industri, som stilles over for krav om en hurtig  

 strukturtilpasning, og hvis finansieringsbehov vanskeligt kan imødekommes  

 gennem de ordinære finansieringsmuligheder.
Endelig var det formålet at bistå  

 sådanne virksomheder med finansieringen af investeringer i tilfælde, hvor  

 etableringen, omstillingen, rationaliseringen eller moderniseringen er  

 behæftet med en sådan risiko, at den til projektets gennemførelse nødvendige  

 kapital vanskeligt kan fremskaffes, hvorved en hurtig økonomisk fremgang  

 hæmmes.
Loven var en videreførsel af tidligere ordninger, hvorefter der  

 gennem en årrække er ydet lån af statskassen til håndværk og mindre industri.
Efter loven kan industriministeren foretage rentefri indskud af  

 statskassen på indtil 150 mio. kr. som ansvarlig kapital i  

 Finansieringsinstituttet med henblik på udlån til etablering, udbygning og  

 modernisering af håndværks- og mindre industrivirksomheder.  

 Industriministeren træffer aftale med Finansieringsinstituttet om vilkårene  

 for indskuddet.
Herunder aftales, til hvilke formål og på hvilke vilkår  

 Finansieringsinstituttet kan yde lån på det kapitalgrundlag, der  

 tilvejebringes gennem indskuddet og Finansieringsinstituttets supplerende  

 låneoptagelse.
Finansieringsinstituttet supplerer det statslige indskud ved  

 optagelse af inden- og udenlanske lån til markedsrente svarende til tre gange  

 statens indskud, hvorved udlånsrenten andrager ca. 3/4 af markedsrenten,  

 hvortil kommer et administrationsgebyr på 0,2 pct. p.a. af hovedstolen.  

 Løbetiden for lånene, der ydes som serielån med halvårlige afdrag, kan ikke  

 overstige 15 år og vil i almindelighed ikke blive ydet med en afdragstid på  

 mere end 10 år.
Der indrømmes normalt afdragsfrihed i de første to år.  

 Indskuddet indgår som ansvarlig kapital på linie med  

 Finansieringsinstituttets egenkapital.
I tilfælde af konkurs viger statens  

 krav for kreditorernes, men går forud for aktionærernes krav.
Det statslige indskud fordeles over finansårene 1985-94, således at  

 Finansieringsinstituttet vil kunne yde årlige udlån på ca. 100 mio. kr.
Der  

 er indtil nu indskudt følgende beløb i Finansieringsinstituttet :
 I finansåret 1985 25,0 mio. kr.
 I finansåret 1986 25,0 mio. kr.
 I finansåret 1987 23,4375 mio. kr.
 I finansåret 1988 20,3125 mio. kr.
Finansieringsinstituttets udlån var ca. 95 mio. kr. i hvert af årene 1985  

 og 1986 og nåede i 1987 op på 112 mio. kr.
Der blev ydet godt 600 lån om året  

 med en gennemsnitlig lånestørrelse på ca. 160.000 kr.
Efterspørgslen efter lånene har imidlertid langt oversteget de faktiske  

 udlånsmuligheder.
I årene 1985, 1986 og 1987 modtog Finansieringsinstituttet  

 låneansøgninger på henholdsvis 460, 380 og 410 mio. kr.
Låneansøgningerne var  

 for hvert af årene fordelt på ca. 1100 låneansøgninger.
Dette er en klar dokumentation af behovet for kapital til mindre  

 virksomheders anlægsinvesteringer.
I en periode, hvor dansk erhvervsliv  

 bliver stillet over for stigende krav til omstilling og fornyelse, må det  

 forventes, at disse lån fortsat vil være meget efterspurgte.
De mindre virksomheder udgør en meget vigtig del af den danske  

 erhvervsstruktur.
Det er vigtigt at styrke det udviklingspotentiale, som de  

 mindre virksomheder udgør, ved at der ydes lån til såvel eksisterende som nye  

 virksomheders anlægsinvesteringer.
Lånene der ydes på gunstige vilkår, er ofte kun et supplement til den  

 låntagning, som virksomhederne må fremskaffe via andre finansieringskilder.  

 Lånene er specielt af betydning i startfasen, hvor der normalt indrømmes to  

 års afdragsfrihed.
Der har hidtil været en stor geografisk spredning i  

 ydelsen af lånene, således blev 75 pct. af lånene i 1987 ydet til  

 virksomheder vest for Storebælt.
For bedre at kunne imødekomme den betydelige efterspørgsel efter lån og  

 dermed forstærke strukturomstillingen i de berørte erhverv foreslås, at  

 staten i hvert af finansårene 1989-1992 foretager et yderligere rentefrit  

 indskud på 25 mio. kr. som ansvarlig lånekapital i Finansieringsinstituttet.  

 Herved vil der i årene 1989-1992 blive mulighed for ydelse af lån på ca. 200  

 mio. kr. årligt.
Fra 1993 og fremover forventes der at blive mulighed for  

 ydelse af lån på ca. 167 mio. kr.
I forhold til det nuværende udlån på ca.  

 100 mio. kr. vil der således blive tale om en betydelig udvidelse af  

 udlånsmulighederne.
Der tilsigtes ikke på indeværende tidspunkt nogen ændring med hensyn til  

 afgrænsningen af låneformålene.
Da låneformålene fastsættes ved aftale, vil  

 de imidlertid senere kunne tilpasses de aktuelle behov.
Ved administrationen  

 af ordningen vil der fortsat blive udvist den fornødne smidighed under  

 hensyntagen til den løbende stukturudvikling i erhvervslivet, herunder  

 udviklingen af servicevirksomhed i tæt tilknytning til  

 fremstillingsvirksomhed.
 Der foretages ikke nogen ændringer i ordningens administration, som siden  

 lovens ikrafttræden pr. 1. januar 1985 har været varetaget af  

 Finansieringsinstituttet.
Finansieringsinstituttet bærer den fulde risiko for eventuelle tab i  

 forbindelse med udlånsordningen.
Staten er fortsat repræsenteret i  

 Finansieringsinstituttets repræsentantskab og bestyrelse ved to af  

 industriministeren udpegede medlemmer.
 Lovforslaget er anmeldt til EF-Kommissionen, som i henhold til  

 EØF-Traktatens artikel 93 skal godkende ordningen.
Da der endnu ikke er kommet bemærkninger til lovforslaget fra  

 EF-Kommissionen, foreslås det, at industriministeren bemyndiges til at  

 fastsætte tidspunktet for lovens ikrafttræden.
Det forventes, at loven kan  

 sættes i kraft pr. 1. januar 1989.
 For så vidt angår lovforslagets konsekvenser for den statslige  

 administration bemærkes, at forslaget ikke har personalemæssige konsekvenser  

 for den statslige administration, da Finansieringsinstituttet i fuldt omfang  

 varetager administrationen af lånene inden for de rammer, der fastsættes i  

 aftale mellem Finansieringsinstituttet og Industriministeriet.
 Lovforslaget har ikke finansielle konsekvenser for kommunerne.
INDUSTRIMINISTERIET Udkast til aftale om statsligt indskud i Finansieringsinstituttet for Industri og Håndværk A/S med henblik på udlån til håndværk og mindre industri I henhold til § 2 i lov nr. 616 af 19.  

 december 1984 om statsligt indskud i Finansieringsinstituttet for Industri og  

 Håndværk A/S med henblik på udlån til håndværk og mindre industri som ændret  

 ved lov nr. af . har industriministeren og Finansieringsinstituttet (i det  

 følgende betegnet Instituttet) indgået følgende aftale:
§ 1. Industriministeren kan af statskassen foretage rentefri indskud i  

 Instituttet på indtil 250 mio. kr., der indestår som ansvarlig lånekapital og  

 således i tilfælde af likvidation eller konkurs fyldestgøres efter  

 Instituttets øvrige kreditorer, men går forud for aktionærers krav.
Af det  

 statslige indskud er der i finansårene 1985-1988 indbetalt følgende beløb:
 I finansåret 1985 25,0 mio. kr.
 I finansåret 1986 25,0 mio. kr.
 I finansåret 1987 23,4375 mio. kr.
 I finansåret 1988 20,3125 mio. kr.
 Det resterende statslige indskud vil, med mindre aftalen i  

 overensstemmelse med § 6 opsiges med virkning fra 1. januar 1994 eller  

 tidligere, blive indbetalt således:
 I finansåret 198942,1875 mio. kr.
 I finansåret 1990 39,0625 mio. kr.
 I finansåret 1991 35,9375 mio. kr.
 I finansåret 1992 32,8125 mio. kr.
 I finansåret 1993 4,6875 mio. kr.
 I finansåret 1994 1,5625 mio. kr.
 § 2. Instituttets optagelse af inden- og udenlandske lån tilrettelægges  

 således, at der skabes grundlag for ydelse af lån i henhold til § 3 for et  

 beløb på ca. 200 mio. kr. årligt i perioden 1989-1992, og efter denne periode  

 et beløb på ca. 167 mio. kr. årligt svarende til de årlige afdrag, når  

 ordningen hviler i sig selv.
§ 3. Instituttet viderefører den til formålet særligt oprettede  

 udlånsordning.
Lån kan ydes håndværksvirksomheder og mindre  

 industrivirksomheder med indtil 75 heltidsansatte til finansiering af  

 anlægsinvesteringer i forbindelse med etablering, udbygning og modernisering.
 Lån kan ydes til bygningsinvesteringer (nybygning, tilbygning, ombygning  

 samt indretning af lejede lokaler) samt til anskaffelse af maskiner og  

 udstyr.
 Lån kan ikke ydes til handelsvirksomhed, til driftsfinansiering, til  

 overdragelse af virksomhed eller til normal udskiftning af nedslidte maskiner  

 o.l.
 Lån kan ikke ydes til virksomheder i Grønland og på Færøerne.
 Lån ydes normalt ikke på under 50.000 kr. eller på over 750.000 kr.
Lån ydes på grundlag af en samlet vurdering af ansøgerens økonomi,  

 lånebehov, projektet og forholdene inden for branchen.
Ved vurderingen lægges  

 der særlig vægt på merbeskæftigelse, mereksport, sparet import og teknisk  

 nyhedsværdi.
 Hvis et projekt efter denne vurdering anses for at være samfundsmæssigt  

 særlig interessant, kan der ydes lån op til 1 mio. kr.
 Renten for Instituttets udlån under ordningen fastsættes under hensyn til,  

 at en fjerdedel af det til udlån disponible beløb er tilvejebragt ved et  

 rentefrit statsligt indskud.
Afdragstiden for lånene kan ikke overstige 15 år og vil i gennemsnit  

 normalt ikke overstige 10 år.
Der indrømmes i almindelighed afdragsfrihed i  

 de første 2 år.
 Udlån i henhold til denne aftale holdes i regnskabsmæssig henseende  

 adskilt fra Instituttets øvrige virksomhed.
 § 4. Det statslige indskud hæfter ikke for eventuelle tab på lån, der er  

 ydet i medfør af § 3.
 § 5. Administrationen af ordningen varetages af Instituttet.
 Så længe staten har indskudt kapital i Instituttet i henhold til lov nr.  

 616 af 19. december 1984 som ændret ved lov nr. af er staten som hidtil  

 repræsenteret ved to medlemmer af Instituttets repræsentantskab og bestyrelse  

 udpeget af industriministeren.
 § 6. Såvel industriministeren som Instituttet kan opsige aftalen med 1 års  

 varsel til ophør ved udløbet af et kalenderår.
Såfremt aftalen opsiges af en af parterne, skal tilbagebetalingen af det  

 statslige indskud ske i årlige rater efter aftale mellem industriministeren  

 og Instituttet.
Tilbagebetalingen skal være tilendebragt, når de af  

 Instituttet i overensstemmelse med aftalen foretagne udlån er afviklet.
 Fra det tidspunkt, hvortil en af parterne har opsagt aftalen, må der ikke  

 foretages yderligere udlån i henhold til ordningen.
 I øvrigt forbliver aftalen i kraft, indtil det statslige indskud er  

 endeligt tilbagebetalt.
 Instituttet må ikke uden industriministerens samtykke fusioneres med eet  

 eller flere andre selskaber, med mindre det sker som fortsættende selskab.
 § 7. Ved underskrivelse af nærværende aftale bortfalder den mellem  

 industriministeren og Finansieringsinstituttet for Industri og Håndværk A/S  

 indgåede aftale af 19. december 1984.
København, den Finansieringsinstituttet forIndustriministeriet Industri og Håndværk A/S Bilag 19. december Nr. 616.
Lov om statsligt indskud i Finansieringsinstituttet for Industri og  

 Håndværk A/S med henblik på udlån til håndværk og mindre industri VI MARGRETHE DEN ANDEN, af Guds Nåde Danmarks Dronning, gør vitterligt; Folketinget har vedtaget og Vi ved Vort samtykke stadfæstet følgende lov:
 § 1. Industriministeren kan foretage rentefri indskud af statskassen på  

 indtil 150 mio. kr. som ansvarlig lånekapital i Finansieringsinstituttet for  

 Industri og Håndværk A/S med henblik på udlån til etablering, udbygning, og  

 modernisering af håndværksvirksomheder og mindre industrivirksomheder.
§ 2. Industriministeren træffer aftale med Finansieringsinstituttet om  

 vilkårene for det i § 1 nævnte indskud.
Herunder aftales til hvilke formål og  

 på hvilke vilkår Instituttet kan yde lån på det kapitalgrundlag, der  

 tilvejebringes gennem indskuddet og Instituttets supplerende lånoptagelse,  

 samt vilkårene for en opsigelse og tilbagebetaling af den indskudte  

 lånekapital.
 § 3. Loven træder i kraft den 1. januar 1985.
 Stk .2. Samtidig ophæves lov nr. 211 af 28. maj 1975 om lån til håndværk  

 og mindre industri.
Givet på Christiansborg Slot, den 19. december 1984 Under Vor Kongelige Hånd og Segl MARGRETHE R.
