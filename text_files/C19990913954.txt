Skrivelse om orientering om  

  

 lov om ændring af lov om retssikkerhed og administration på det sociale  

 område,  

 lov om social service og forskellige andre love  

  

 (Regler om  

 mellemkommunal refusion, om særligt supplerende tilskud til orlovsydelse til  

 enlige forældre og om forlængelse af Dagpengeudvalget) Til kommuner,  

 amtskommuner m.fl.
Folketinget har den 25. februar 1999 vedtaget lovforslag  

 L 140 som ovennævnte lov.
Loven indebærer:
 ·  

 	  

    

 En ny regel om særligt supplerende tilskud  

 til orlovsydelse til enlige forældre, der har virkning fra den 1. juli 1999,  

 og  

 som er en del af opfølgningen af regeringens børnefamiliepolitiske  

 redegørelse  

 fra juni 1998. Tilskudet ydes til beskæftigede lønmodtagere eller  

 selvstændige,  

 med børn i alderen 24 uger og indtil barnet fylder 5 år, der er nødt til at  

 tage børnepasningsorlov på grund af manglende pasningsmuligheder.
·  

 	  

    

 Dagpengeudvalget får forlænget sin  

 arbejdsperiode indtil den 31. maj 1999. Dagpengeudvalgets opgaver er med  

 bistandslovreformen overgået til de sociale nævn, således at Ankestyrelsen  

 alene tager principielle eller generelle sygedagpengesager.
Dagpengeudvalget  

 skal færdiggøre sager, der er indkommet til Ankestyrelsen inden den 29. juni  

 1998.
·  

 	  

    

 Ændringerne af reglerne om mellemkommunal  

 refusion, jf., nedenfor Loven, som den er vedtaget af Folketinget ved 3. behandlingen,  

 er vedlagt som bilag.
Lovforslaget med bemærkninger kan bl.a ses på Socialministeriets hjemmeside - www.sm.dk.
Se under nye  

 retskilder, eller på Folketingets hjemmeside - www.folketinget.dk - se  

 under dokumenter - Socialministeren - vedtagne lovforslag.
 1. Ændringerne af reglerne om mellemkommunal refusion  

 m.v.
 § 9 a i retssikkerhedsloven samler reglerne om  

 mellemkommunal refusion for udgifter efter lov om social service, lov om  

 aktiv  

 socialpolitik, og lov om social pension.
Retssikkerhedslovens § 9 a har virkning fra 1. juli  

 1998  

  

 - dvs. fra det tidspunkt, hvor bistandslovreformen trådte ikraft.  

 Bestemmelsen retter op på virkninger, som ikke har været tilsigtet.
Derfor er  

 det Socialministeriets og de kommunale organisationers vurdering, at de nye  

 regler skal have virkning fra 1. juli 1998. Det stemmer nemlig samlet set  

 bedst  

 med de forudsætninger, som kommuner m.v. har arbejdet under i forbindelse  

 med,  

 at bistandslovreformen trådte i kraft.
Der kan henvises til, at  

 Socialministeriet den 24. juni 1998 overfor kommuner m.fl. har varslet, at  

 der  

 ville komme ændringer.
 Vejledningen om lov om retssikkerhed og administration på det  

 sociale område vil komme i ny udgave, hvor bl.a. kapitlet om handlekommune og  

 mellemkommunal refusion vil blive revideret som følge af ændringerne.
2. Ændringerne i § 9 a i retssikkerhedsloven Reglerne  

 om mellemkommunal refusion for udgifter efter serviceloven (tidligere  

 § 128) bliver identiske med den tidligere affattelse af pensionslovens  

 § 53, stk. 1.
 Der bliver mellemkommunal refusion efter aktivloven  

 under samme betingelser som efter serviceloven og pensionsloven.
 Kommunerne  

 får hjemmel til at aftale refusion for udgifter efter aktivloven.
 Vi skal specielt henvise til vedlagte bilag 1, hvor det med  

 eksempler konkret er illustreret, hvilken virkning § 9 a har.
2 A.
Ensartede regler om mellemkommunal  

 refusion for udgifter efter lov om social service og lov om social pension  

.
Den tidligere  

 affattelse af servicelovens § 128 om mellemkommunal refusion beskyttede  

 ikke institutionskommuner tilstrækkeligt.
Se fx eksemplerne 3 a og 3 b i  

 bilag  

 1.
Efter den tidligere  

 § 53, stk. 1, nr. 8, i pensionsloven var der også adgang til refusion,  

 hvis en bolig eller boform træder i stedet for eller kan sammenlignes med de  

 øvrige nævnte boliger eller boformer i bestemmelsen.
Denne  

 opsamlingsbestemmelse tager højde for, at der i dag er, og at der hele tiden  

 udvikles nye boformer og hjælpetilbud, der etableres ud fra konkrete behov og  

 muligheder for at finde nye måder at indrette hjælp på.  

 Opsamlingsbestemmelsen  

 indgår derfor også i § 9 a i retssikkerhedsloven (§ 9 a, stk. 1,  

 nr.  

 8).
2 B.
Mellemkommunal refusion for udgifter efter aktivloven, hvis  

 der er refusion efter serviceloven eller pensionsloven Retten til refusion efter aktivloven vil forbedre mulighederne  

 for at støtte de mest udsatte grupper, blandt andet hjemløse, stof- og  

 alkoholmisbrugere og sindslidende.
Disse grupper er dels meget mobile pga.  

 ustabile bo- og familieforhold, dels får de ofte ophold i botilbud, der  

 ligger  

 uden for deres normale opholdskommune.
Dette er beskrevet i  

 Socialministeriets  

 vejledning af 10. marts 1998 om den sociale indsats for de mest udsatte  

 voksne.  

 I denne vejledning og i de vejledende retningslinier for samarbejdet mellem  

 de  

 sociale myndigheder og Kriminalforsorgens institutioner er det anbefalet, at  

 amter og kommuner viderefører den hidtidige praksis om, at den hidtidige  

 kommune  

 fortsætter som handlekommune.
Det kan fx være relevant for hjemløse og stofmisbrugere, hvor  

 det kan være hensigtsmæssigt at opretholde tilknytning til en tidligere  

 opholdskommune, bl.a. med henblik på resocialiseringen.
Specielt for  

 hjemløse,  

 der selv har taget ophold på et tilbud efter servicelovens § 94, bør der  

 skabes kontakt med den tidligere opholdskommune om den videre hjælp, idet  

 forsorgshjemmets beliggenhedskommune i de fleste tilfælde ikke vil være den  

 mest hensigtsmæssige i rollen som handlekommune.
Særlige forhold gør sig gældende, når den oprindelige  

 opholdskommune som en del af en handleplan har visiteret en person, fx. en  

 stofmisbruger til behandling på et privat behandlingstilbud i en anden  

 (amts)kommune.
I disse tilfælde er det hensigtsmæssigt, at det i forbindelse  

 med handleplanen aftales, at den hidtidige kommune og amtskommune forbliver  

 handlekommune, sålænge foranstaltningen er i værk.
2 C.
Hjemmel til at aftale refusion for  

 udgifter efter lov om aktiv socialpolitik Bemærkninger til § 9 a, stk. 3 Der er i § 9 a stk. 3, i retssikkerhedsloven, adgang til at  

 aftale refusion for udgifter efter pensionsloven, serviceloven og aktivloven  

 i  

 tilfælde, hvor en borger flytter til en anden kommune uden at betingelserne  

 for  

 mellemkommunal refusion efter § 9 a, stk. 1 og 2 er opfyldt..
 Bestemmelsen svarer til den tidligere affattelse af  

 servicelovens § 128, stk. 3, og pensionslovens § 53,  

 stk. 2. Det nye er, at der nu også er adgang til, at kommunerne kan  

 aftale  

 refusion for udgifter efter aktivloven.
Det er uændret, at det i aftalen skal fastsættes, hvor længe  

 aftalen skal gælde.
Der er derudover ikke krav til aftalens indhold.
Det er  

 således op til kommunerne selv at afgøre, fx om aftalen skal omfattet  

 udgifter  

 efter alle de tre love eller kun en eller to af lovene.
 I den tidligere affattelse af servicelovens § 128, stk. 4,  

 og pensionslovens § 53, stk. 3, var der en bestemmelse om, at aftaler om  

 refusion, som kommuner indgår med hinanden, ikke kan indbringes for anden  

 administrativ myndighed.
Disse aftaler er ikke afgørelser, og det følger derfor af  

 almindelige principper, at uenighed om aftaler ikke kan indbringes for de  

 sociale klagemyndigheder eller for andre administrative myndigheder.
Det er  

 således overflødigt at have regler herom, og derfor videreføres en regel  

 svarende til servicelovens § 128, stk. 4, og pensionslovens § 53,  

 stk. 3, ikke.
§ 9, stk. 4, svarer til den tidligere affattelse af  

 servicelovens § 128, stk. 5, hvorefter krav om refusion skal være  

 rejst seneste 3 år efter hjælpen er ydet.
Denne forældelsesregel bevirker, at  

 man undgår de problemer, der altid vil være, hvis man flere år efter at  

 dispositioner konkret er gennemført, ud fra gamle sager skal afgøre spørgsmål  

 om mellemkommunal refusion.
Denne forældelsesregel er nu generel  

.
Særligt om adgang til at aftale refusion for  

 udgifter efter aktivloven, herunder bl.a om tilbud til sent udviklede Ophævelsen af refusion for udgifter efter aktivloven, har bl.a  

 vist sig at give vanskeligheder i tilfælde, hvor en kommune både bevilger  

 hjælp  

 til forsørgelse og til betaling for uddannelse, som ikke er en ordinær  

 uddannelse, men er tilrettelagt i forhold til en særlig målgruppe.
 Det blev derfor vurderet, at det var nødvendigt at skabe et  

 retsgrundlag for at træffe aftaler om refusion for udgifter efter aktivloven.
Der er tale om tilbud, som er rettet mod en mindre persongruppe,  

 som kun få kommuner selv kan etablere tilbud til.
Tilbudene dækker derfor  

 ofte  

 hele eller dele af landet.
Disse tilfælde kan opdeles to hovedgrupper.
a.  

  

 Den første gruppe  

 omfatter situationer, hvor det er en myndighed, der afgør, at en person kan  

 deltage i et særligt uddannelsesforløb.
Et eksempel på et sådant lands- eller  

 landsdelsdækkende tilbud er Blindeinstituttet i København.
Dette og lignende tilbud er revalideringstilbud, som en  

 opholds(amts)-kommune har pligt til at tilbyde sine borgere med begrænsninger  

 i  

 arbejdsevnen.
Hvis kommunen eller amtskommunen ikke selv råder over et egnet  

 tilbud, kan den indgå aftale om at benytte tilbud, der ligger i en anden  

 kommune / amtskommune.
Der skal således i disse tilfælde indgås en aftale om betaling  

 for udgifter ved opholdet med den kommune eller amtskommune, hvor tilbudet  

 ligger.
Hvis der ikke er en sådan aftale, kan den modtagne (amts)kommune  

 afvise  

 at modtage revalidenden.
 Hjemmelen til, at kommuner kan indgå aftaler om refusion for  

 udgifter efter aktivloven, giver den retlige ramme for, at kommunerne og  

 amtskommunerne kan tilrettelægge deres administration, således at ingen  

 kommuner eller amtskommuner får påført særlige sociale udgifter alene fordi,  

 de  

 i deres kommune har placeret et lands- eller landsdelsdækkende tilbud.
b.  

  

 Den anden  

 hovedgruppe omfatter tilfælde, hvor det ikke er en social myndighed, men en  

 privat, der afgør, hvem der kan deltage i uddannelsesforløbet.
Kerneeksemplet  

 er, når kommuner benytter tilbud til sent udviklede, dvs. tilbud, hvor sent  

 udviklede som led i revalidering bor på uddannelsesstedet eller i tilknytning  

 hertil.
Før den 1. juli 1998 var det praksis, at den kommune, som  

 anviste en af sine borgere et tilbud til sent udviklede, fortsat betalte  

 udgifterne til revalideringen.
Denne praksis er et udslag af, at der i  

 realiteten er tale om, at en kommune, der ikke selv har et egnet tilbud til  

 en  

 af sine borgere, køber en plads på et privat tilbud, der ligger i en anden  

 kommune.
 Der har været usikkerhed om denne praksis kunne fortsætte, fordi  

 der efter den 1. juli 1998 ikke var regler om mellemkommunal refusion for  

 udgifter efter aktivloven.
Lovændringen, hvorefter der med virkning fra 1. juli 1998 er  

 hjemmel til, at kommunerne kan indgå aftale om refusion for udgifter efter  

 aktivloven, forudsætter, at kommunerne fører praksis fra før den 1. juli 1998  

 videre i forbindelse med tilbud til sent udviklede.
Den kommune, som har et  

 tilbud til sent udviklede liggende inden for kommunegrænsen, skal således  

 ikke  

 af den grund påføres udgifter.
 Til støtte for at opretholde praksis har Socialministeriet og de  

 kommunale organisationer lagt vægt på følgende:
i. visitation Landsforeningen Ligeværd (tidligere Landsforeningen til Støtte  

 af Sent Udviklede) har oplyst, at optagelsen i tilbud tilknyttet  

 Landsforeningen sker ved, at den kommune, som vil tilbyde en af sine borgere  

 mulighed for uddannelse, indgår aftale  


  

 med  

 det aktuelle tilbud, fx om varighed, indholdet, opfølgning og om betalingen  

 for  

 opholdet.
Tilbud tilknyttet Landsforeningen vil kun tage imod elever, hvis  

 deres kommune påtager sig at friholde beliggenhedskommunen for udgifter efter  

 aktivloven.
ii.
En kommune, som indgår aftale med et privat  

 tilbud, er umiddelbart bundet af aftalen Det betyder for det første, at private tilbud, som indgår  

 aftaler om at optage elever fra andre kommuner, alene har et privatretligt  

 krav  

 på betaling m.v. i forhold til den kommune, tilbuddet har indgået aftale med.  

 Den kommune, hvori tilbuddet ligger, er således ikke over for det private  

 tilbud forpligtet til at overtage eller videreføre  en aftale,  

 som en anden  

 kommune har indgået.
Det private tilbud har derfor en betydelig interesse i  

 følge ovennævnte praksis med hensyn til visitation.
For det andet betyder det, at hvis en kommune har indgået aftale  

 med et private tilbud, kan kommunen ikke kan frigøre sig fra denne aftale, fx  

 ved at henvise til ·  

 	  

    

 den nye adgang til at indgå aftale i  

 § 9 a, stk. 3, som alene regulerer forholdet mellem myndigheder, eller ·  

 	  

    

 at der efter 1. juli 1998 (og indtil  

 § 9 a kom ind i retssikkerhedsloven) ikke var regler om mellemkommunal  

 refusion for udgifter efter  

  

 aktivloven  

                                                                         .
iii.
Det er i alle kommuners interesse, at  

 praksis føres videre Det er i alle kommuners interesse, at der findes tilbud til sent  

 udviklede og andre særlige persongrupper.
Derfor er alle kommuner bedst tjent  

 med, at man fører praksis fra før den 1. juli 1998 videre.
Dette understøttes  

 af procedurerne vedrørende visitation og de aftaleretlige konsekvenser, som  

 er  

 omtalt ovenfor.
Hertil kommer, at hvis kommunerne ikke følger denne praksis,  

 vil det betyde, at sådanne tilbud til fx sent udviklede ikke vil kunne  

 fortsætte  

 på det hidtidige grundlag.
Med hjemmel i § 9 a, stk. 3, kan kommunerne indgå aftale om  

 refusion for udgifter efter aktivloven, således at den kommune, som bevilger  

 hjælpen, friholder beliggenhedskommunen for udgifter efter aktivloven.
Efter  

 retssikkerhedslovens § 9, stk. 7, kan kommunerne indgå aftale om  

 handlekommune,  

 jf. nedenfor.
 Konkret kan administrationen i forbindelse med bl.a. tilbud til  

 sent udviklede ske ved, at beliggenhedskommunen og det private tilbud indgår  

 en  

 rammeaftale om betalings- og handlekommuneforpligtelsen, som tilbuddet  

 benytter, når tilbuddet indgår aftale om at optage en elev, der kommer fra en  

 anden kommune.
 Socialministeriet skal herved anbefale, at der er procedurer,  

 som sikrer, at der ikke er tvivl om, at den tidligere kommune betaler for  

 opholdet, og at der ikke er usikkerhed med hensyn til, at den unge  

 accepterer,  

 at den tidligere opholdskommune fortsat er handlekommune.
 Socialministeriet og de kommunale organisationer forventer, at  

 kommunerne indretter sig ud fra ovenstående med virkning fra 1. juli 1998. Vi  

 skal herved henvise til den orientering, som kommuner m.fl. fik i brev af 24.  

 juni 1998 inden bistandslovreformen trådte i kraft.
3. Uddybende bemærkninger til § 9 a,  

 stk. 1 og 2 Stk.1 fastsætter, at opholdskommunen har adgang til refusion for  

 ydelser efter lov om social service, lov om aktiv socialpolitik og lov om  

 social pension § 52, stk. 1, når der er tale om ophold i boformer  

 m.v., som er nævnt i nr. 1-7.
Det er ikke et krav, at kommunen har udgifter til selve opholdet  

 i boformen, for at den kan kræve refusion for udgifter efter pensionsloven  

 eller aktivloven.
En forsorgshjemskommune kan fx få refusion for udgifter til  

 kontanthjælp, selvom udgiften til ophold i forsorgshjem (servicelovens  

 § 94) betales af amtskommunen med refusion fra staten.
Det er uændret en betingelse, at den tidligere opholdskommune  

 eller anden offentlig myndighed har medvirket til, at personen har fået  

 ophold  

 i kommunen.
Medvirken foreligger bl.a., hvis en leder eller forstander  

 træffer  

 beslutning om, at en person kan få ophold i en boform, fx et forsorgshjem  

 efter  

 servicelovens § 94.
 Udgifter efter § 52, stk. 1, i pensionsloven omfatter  

 som hidtil udgifter til personer, der allerede er tilkendt pension, og til  

 personer, der får tilkendt pension under opholdet.
§ 9 a, stk. 1, nr. 1- 7, viderefører med redaktionelle  

 ændringer den tidligere § 53, stk. 1, i lov om social pension.
Der  

 er  

 i forhold til pensionsloven den ændring, at det nu direkte fremgår, at der er  

 refusion ved ophold i boliger efter § 115, stk. 4, jf. § 105,  

 stk. 2, i lov om almene boliger samt støttede private andelsboliger  

 m.v.,  

 såfremt boligerne er oprettede af eller efter aftale med amtskommunen.
§ 9 a, stk. 1, nr. 5 og 6 er nye i forhold til  

 tidligere affattelse af servicelovens § 128, men svarer til de tidligere  

 regler i pensionsloven.
Udgifter i forbindelse med ophold på institutioner  

 under sygehusvæsnet og Kriminalforsorgen var tidligere omfattet af  

 bistandslovens § 11. Men det har ikke været tilsigtet, at udgifter efter  

 serviceloven ved ophold i disse boformer skulle undtages fra adgang til  

 refusion.
§ 9 a, stk.1, nr. 7 er en opsamlingsbestemmelse, som  

 giver adgang til refusion for ophold, der ikke formelt er etableret som  

 boform  

 efter nr. 1-6, men som kan sidestilles med sådanne tilbud, idet de anvendes  

 til  

 at opfylde samme behov.
Reglen svarer til den tidligere affattelse af  

 pensionslovens § 53, stk. 1, nr. 8. Sigtet med den er, at der  

 herved  

 tages højde for, at der i dag allerede er måder at organisere hjælp på, der  

 kan  

 sidestilles med de boformer, som direkte er nævnt i § 9 a, stk. 1, nr.  

 1-6, og at der hele tiden udvikles nye boformer og hjælpetilbud, der  

 etableres  

 ud fra konkrete behov og muligheder for at finde nye måder at indrette hjælp  

 på.
 Som eksempel er det nævnt i opsamlingsbestemmelsen, at der er  

 adgang til refusion ved hjælp efter servicelovens § 77 eller i  

 bofællesskaber oprettet efter den tidligere bistandslovs § 68 og §68 b.  

 Der vil også kunne ydes refusion i forhold til fx private krisecentre, der  

 fungerer på sammen måde som krisecentre efter servicelovens § 94, men  

 som  

 konkret ikke er etableret som en boform efter servicelovens § 94.
Efter stk. 2 har opholdskommunen refusionsadgang, når en  

 person har udnyttet sin flytteret efter § 92, stk. 3, i lov om  

 social  

 service, § 63, stk. 1, i lov om almene boliger samt støttede  

 private  

 andelsboliger m.v.
Det bemærkes, at der også er refusion, når en borger har  

 ret  

 til at flytte efter § 17, stk. 5, i lov om boliger for ældre og  

 personer med handicap, idet denne bestemmelse er omfattet af § 63, stk.  

 1,  

 som nævnt ovenfor.
 Borgerens flytteret afhænger af de særlige betingelser, som  

 fremgår af de tre nævnte lovbestemmelser.
 4. Praksis med hensyn til at aftale handlekommune er  

 lovfæstet i retssikkerhedslovens § 9, stk. 7.
Det er i praksis er antaget, at når der foreligger særlige  

 grunde, kan kommunerne indbyrdes aftale, at en tidligere opholdskommune  

 fortsat  

 skal være handlekommune.
Med § 9, stk. 7, i retssikkerhedsloven  

 lovfæstes  

 denne praksis.
Som eksempler på, at der foreligger særlige grunde kan nævnes,  

 at opholdet i den nye kommune er led i den tidligere kommunes sociale indsats, fx ved  

 at den tidligere kommune anvender tilbud, der ligger i en anden kommune, skyldes at pågældende skal opholde sig i institutioner  

 under Kriminalforsorgen, eller hænger sammen med, at pågældende optages i forsorgshjem  

 (boform efter servicelovens § 94).
 Som et yderligere eksempel kan nævnes familier, der flytter tit,  

 og hvor det derfor er mest hensigtsmæssigt, at den sociale sag bliver hos den  

 kommune, som har lagt handlingsplanen og har det bedste kendskab til  

 familien.
Der kan ikke gives en udtømmende beskrivelse af, hvornår der  

 foreligger særlige grunde, men dette vil fx være tilfældet, når der er behov for en fortsat social indsats (pleje,  

 hjælp til genoptræning, uddannelse o.l.), aftalen er med til at sikre borgeren kontinuitet i den  

 sociale indsats, flytningen til den nye kommune er sket som et led i den  

 tidligere opholdskommunes sociale indsats, eller det er planen, at borgeren ikke skal bo varigt i den  

 aktuelle opholdskommune, men efter kortere eller længere tid skal videre,  

 enten  

 tilbage til den oprindelige opholdskommune, eller udsluses til en anden  

 kommune.
I praksis sker det fx ved, at kommunerne i et amt indgår  

 generelle aftaler  rammeaftaler  om handlekommune i visse særlige  

 sociale  

 hjælpesituationer, fx i forbindelse med at personer får ophold i et  

 forsorgshjem.
Sådanne aftaler er hensigtsmæssige, idet de giver nogle  

 praktiske  

 administrative rammer for en række typiske situationer, hvorved kommunerne  

 undgår at skulle indgå konkrete aftaler i forhold til hver enkelt sag.
En aftale  herunder en rammeaftale  om at en tidligere  

 opholdskommune fortsat er handlekommune, forudsætter, at borgeren samtykker.  

 Hvis borgeren foretrækker, at opholdskommunen er handlekommune, skal dette  

 ønske respekteres.
Borgeren har således altid ret til at kræve, at det er  

 pågældende aktuelle opholdskommune, som er handlekommune.
En aftale om, at en anden kommune end opholdskommunen skal være  

 handlekommune, skal omfatte alle former for hjælp til borgeren.
Kommunerne  

 kan  

 således ikke aftale, at pligten til at være handlekommune kun omfatter visse  

 former for hjælp efter den sociale lovgivning.
Hvis borgeren vil klage over en afgørelse, skal klagen behandles  

 af det sociale nævn, som kommunen hører under.
Hvis en kommune efter aftale  

 er  

 handlekommune, skal handlekommunens afgørelse i givet fald behandles af det  

 sociale nævn, som handlekommunen hører under.
 Yderligere oplysninger kan fås hos Boel Vestergaard (33 92 47  

 07) eller Jette Christiansen (33 92 46 46).
Socialministeriet, den 2. marts 1999 Peter Juul Bilag 1 Eksempler, der viser, hvorledes retssikkerhedslovens  

 § 9 a regulerer adgang til mellemkommunal refusion Eksempel 1a Stofmisbruger S, der  

 modtager kontanthjælp, bor i A kommune.
Pågældende skal have et  

 behandlingstilbud  

 i B kommune.
Det forudsættes, at S ikke bevarer bopæl i A kommune.
B kommune  

 er opholds- og handlekommune.
 Udgifter efter  

 serviceloven:
Hvis behandlingstilbudet er  

 en boform, jf. den tidligere § 128 i serviceloven, kan B kommune få  

 refusion fra A kommune.
Dette er uændret efter den nye § 9a i  

 retssikkerhedsloven.
Hvis behandlingstilbudet  

 ikke er omfattet af den tidligere § 128 i serviceloven,  

    

 kan B kommune aftale refusion med A  

 kommune.
Efter § 9a, stk. 1, nr. 7 er der refusion, hvis botilbudet  

 svarer til en boform efter serviceloven.
 Udgifter efter aktivloven:
B kommune kunne tidligere  

 ikke få refusion for udgifter afholdt efter aktivloven.
Efter § 9 a  

 i retssikkerhedsloven får B kommune ret til refusion også for udgifter efter  

 aktivloven.
Eksempel 1b Efter det midlertidige  

 ophold i B kommune udsluses S med kommunens / anden offentlig myndigheds  

 hjælp til en almindelig bolig i C kommune, der bliver opholdskommune og  

 dermed handlekommune.
S modtager kontanthjælp.
 Udgifter efter  

 serviceloven:
Når der er tale om en  

 almindelig bolig, er der ikke refusion efter den tidligere § 128 i  

 serviceloven.
Det kan aftales, at C kommune skal have refusion.
Dette er  

 uændret efter den nye § 9 a i retssikkerhedsloven.
 Udgifter efter aktivloven:
C kommune kan ikke få  

 refusion for udgifter efter aktivloven.
Efter den nye § 9a i  

 retssikkerhedsloven kan der aftales refusion.
Eksempel 1c Efter det midlertidige  

 ophold i B kommune udsluses S med kommunens / anden offentlig myndigheds  

 hjælp til en boform som nævnt i den tidligere affattelse af servicelovens  

 § 128 / pensionslovens § 53 i C kommune.
C kommune bliver  

 opholdskommune og dermed handlekommune.
S modtager kontanthjælp / pension Udgifter efter serviceloven  

 og pensionsloven:
C kommune har adgang til  

 refusion efter jf. den tidligere affattelse af § 128 i serviceloven og  

 pensionslovens § 53. C kommune kan rette krav mod B kommune, der kan  

 rette sit krav mod A kommune.
Dette er uændret med den nye § 9a i  

 retssikkerhedsloven.
 Udgifter efter aktivloven:
C kommune kan ikke få  

 refusion for udgifter efter aktivloven.
Efter den nye § 9a i  

 retssikkerhedsloven får C kommune ret til refusion.
Eksempel 2a Hjemløs H får ophold i et  

 forsorgshjem, der ligger i F kommune.
Det forudsættes, at H ikke bevarer sin  

 tidligere opholdskommune.
F kommune er opholdskommune og dermed  

 handlekommune.
Det kan aftales, at en tidligere kommune fortsat er  

 handlekommune.
Udgifterne til botilbud efter servicelovens § 94 er en  

 amtskommunal udgift.
Amtskommunen får 50 pct. refusion fra staten.
 Udgifter efter serviceloven  

 og pensionsloven:
Har F kommune udgifter til  

 hjælp efter serviceloven eller pensionsloven, kan F kommune kræve sine  

 udgifter betalt af en tidligere opholdskommune.
Betingelserne i den tidligere  

 affattelse af servicelovens § 128 og pensionslovens § 53,  

 stk. 1, er opfyldte.
Der er medvirken af anden offentlig myndighed, idet  

 forstanderen - eller en anden ansat - har optaget H i boformen.
Der er ikke  

 refusion for udgifter til personlige tillæg.
Dette er uændret efter  

 § 9 a i retssikkerhedsloven.
 Udgifter efter aktivloven:
F kommune kunne ikke få  

 refusion for udgifter efter aktivloven.
Efter § 9 a i  

 retssikkerhedsloven  

 har kommune F ret til refusion for udgifter efter aktivloven.
Eksempel 2b Efter det midlertidige  

 ophold på forsorgshjem i F kommune udsluses H med kommunens / anden offentlig  

 myndigheds hjælp til en almindelig bolig i C kommune, der bliver  

 opholdskommune og dermed handlekommune.
 Udgifter efter serviceloven  

 og pensionsloven:
Da der er tale om en  

 almindelig bolig, er der ikke refusion , jf. den tidligere affattelse af  

 servicelovens § 128/ pensionslovens § 53. Det kan aftales, at C  

 kommune skal have refusion.
Dette er uændret efter § 9 a i  

 retssikkerhedsloven.
 Udgifter efter aktivloven:
C kommune kan ikke få  

 refusion for udgifter efter aktivloven.
Dette er uændret, men det er nyt, at  

 der kan indgås aftale om refusion, jf. § 9a i retssikkerhedsloven Eksempel 2c Efter det midlertidige  

 ophold på forsorgshjem i F kommune udsluses H med kommunens / anden offentlig  

 myndigheds hjælp til en boform, som er nævnt i den tidligere affattelse af  

 § 128 i serviceloven servicelovens § 128/ pensionslovens § 53  

 og som ligger i kommune C.
Kommune C bliver opholdskommune og dermed  

 handlekommune.
 Udgifter efter serviceloven  

 og pensionsloven:
C kommune har adgang til  

 refusion, jf. den tidligere affattelse af servicelovens § 128 og  

 pensionslovens § 53, stk. 1. Da F kommune var opholdskommune under  

 det midlertidige ophold, kan C kommune kræve refusion fra F kommune.
F  

 kommune  

 herefter kræve sine udgifter dækket af A kommune, idet H´s ophold i F kommune  

 er sket ved medvirken, og der er tale om en boform, som er nævnt i den  

 tidligere affattelse af § 128 og pensionslovens § 53. Dette er  

 uændret efter § 9 a i retssikkerhedsloven.
 Udgifter efter aktivloven:
C kommune kunne tidligere  

 ikke få refusion for udgifter efter aktivloven.
Efter § 9 a i  

 retssikkerhedsloven er der refusion for udgifter efter aktivloven.
Eksempel 3a En person, der bor i  

 kommune A, skal i fængsel i kommune B.
Efter endt fængselsophold udsluses  

 personen  

 til kommune C, og hvor pågældende modtager kontanthjælp.
Udslusningen sker  

 til en almindelig bolig.
Kommune C bliver opholdskommune og dermed  

 handlekommune.
 Udgifter efter  

 serviceloven:
Da der er tale om en  

 almindelig bolig, er der ikke refusion, jf. den tidligere affattelse af  

 servicelovens § 128. Det kan aftales, at C kommune skal have refusion.  

 Denne aftale skal indgås med den kommune, som har pligt til at betale for S  

 under det midlertidige ophold.
Dette er uændret efter § 9 a i  

 retssikkerhedsloven.
 Udgifter efter aktivloven:
C kommune kan ikke få  

 refusion for udgifter efter aktivloven.
Dette er uændret, men det er nyt at  

 der kan indgås aftale om refusion.
Eksempel 3b En person, der bor i  

 kommune A, skal i fængsel i Kommune B.
Efter endt fængselsophold udsluses  

 personen  

 til kommune C, og hvor pågældende modtager kontanthjælp.
Udslusningen sker  

 til en boform, som nævnt i den tidligere affattelse af servicelovens  

 § 128 / pensionslovens § 53, og som ligger i kommune C.
Kommune C  

 bliver opholdskommune og dermed handlekommune.
 Udgifter efter  

 serviceloven:
C kommune har ret til  

 refusion fra kommune B, jr. den tidligere affattelse af servicelovens  

 § 128, men B kommune havde ikke ret til refusion fra kommune A.
Dette  

 ændres med retssikkerhedslovens § 9a, idet ophold i institutioner under  

 fængselsvæsenet giver ret til refusion.
Fængselskommunen bliver således efter  

 retssikkerhedslovens § 9a friholdt for udgifter.
 Udgifter efter aktivloven:
C kommune kunne tidligere  

 ikke få refusion for udgifter efter aktivloven.
Kommune C får, jf.  

 retssikkerhedslovens § 9a, refusion for udgifter efter aktivloven.  

 Kommunen A skal afholde den kommunale andel af udgifterne.
