Nr BTL 76 Betænkning over Forslag til lov om ændring af lov om frikommuner   

 Nr L 76 1991-92, 1. samling Afgivet af Kommunaludvalget Afgivet: 19911212 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Der er stillet ændringsforslag af to mindretal, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med det under nr. 1 stillede ændringsforslag.
 Et andet mindretal (Det Konservative Folkepartis, Venstres,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse uændret.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Ændringsforslag Til § 1 Af et mindretal (S), tiltrådt af et mindretal (SF):
 1) I den under nr. 5 foreslåede § 45 e indsættes  

 efter stk. 1 som nyt stykke:
»Stk. 01. Uanset § 55, stk. 1, i lov nr. 279 af 6. juni 1984  

 om apoteksvirksomhed kan en amtskommune, som er frikommune, og som har et  

 sygehusapotek, lade lægemidler levere fra sygehusapoteket til amtskommunens  

 øvrige sygehuse.« Af et mindretal (FP):
 2) I den under nr. 5 foreslåede § 45 e indsættes  

 efter stk. 1 som nyt stykke:
»Stk. 02. Sundhedsministeren kan godkende regler for  

 frikommuneforsøg, hvorefter tillige amtskommuner, der ikke er frikommuner,  

 får mulighed for at gennemføre forsøg som nævnt i stk. 1.« Bemærkninger Til nr. 1 Efter Sundhedsministeriets opfattelse vil ændringsforslaget imødekomme  

 Frederiksborg Amtskommunes oprindelige forslag, hvorefter et eventuelt  

 sygehusapotek i Hillerød skulle kunne levere lægemidler til samtlige sygehuse  

 i amtskommunen.
 Afprøvning af et sådant forsøg vil være særlig interessant, da der  

 tidligere har været udtrykt ønske herom fra amtskommuner og  

 Sundhedsministeriet har afvist at give tilladelsen, uanset at man  

 dokumenterede betydelige besparelser.
Til nr. 2 Fremskridtspartiet finder, at det må være oplagt, at alle amtskommuner får  

 mulighed for at foretage udbud i form af licitation af leverancer af medicin  

 til de respektive sygehuse.
 Efter Fremskridtspartiets opfattelse vil der kunne spares betragtelige  

 beløb ved afholdelse af licitation, og der er netop i en tid, hvor  

 beskatningsgrundlaget er vigende i landets kommuner, mere end nogen sinde  

 behov for, at det offentlige foretager indkøb på den økonomisk mest  

 fordelagtige måde.
