 I medfør af §§ 44, 45, 92 og 110, stk. 3 i lov om miljøbeskyttelse, jf.  

 lovbekendtgørelse nr. 590 af 27. juni 1994, som senest ændret ved lov nr. 433  

 af 10. juni 1997, fastsættes følgende:
 § 1.  Denne bekendtgørelse fastsætter regler for  

 håndtering af træaffald og andet fast biomasseaffald ved forbrænding eller  

 ved afsætning til virksomheder, der producerer brændselspiller eller  

 brændselsbriketter.
 § 2.  Bekendtgørelsen omfatter affald fra skovbrug,  

 træforarbejdende virksomheder, landbrug og virksomheder, der forarbejder  

 landbrugsprodukter, samt brændselspiller og brændselsbriketter fremstillet  

 heraf.
 Stk. 2.  Ved træforarbejdende virksomheder forstås  

 savværker, møbelfabrikker, snedkervirksomheder m.v.
 § 3.  Affald, der er optaget i bilaget til  

 bekendtgørelsen, kan uden kommunal anvisning brændes i kraft- eller  

 varmeproducerende anlæg, der er indrettet til fyring med fast brændsel, eller  

 afsættes til forbrænding i sådanne anlæg.
 Stk. 2.  Affald, der er optaget i bilaget til  

 bekendtgørelsen, kan endvidere uden kommunal anvisning afsættes til  

 virksomheder, der fremstiller brændselspiller eller brændselsbriketter til  

 forbrænding i kraft- eller varmeproducerende anlæg.
 § 4.  Biomasseaffald, der ikke er optaget i bilaget  

 til bekendtgørelsen, skal bortskaffes i henhold til bestemmelser i kommunale  

 affaldsregulativer eller efter konkret anvisning fra kommunen.
 § 5.  Kommunalbestyrelsen træffer i tvivlstilfælde  

 afgørelse om, hvorvidt affald er omfattet af bekendtgørelsens bilag.
 Stk. 2.  Kommunalbestyrelsen træffer afgørelse om,  

 hvorvidt affald, der importeres til forbrænding i eller til produktion af  

 brændselspiller på et anlæg i kommunen, er omfattet af bekendtgørelsens  

 bilag.
 § 6.  Virksomheder, der brænder eget affald, eller  

 afsætter affald uden kommunal anvisning i henhold til bekendtgørelsens § 3,  

 samt virksomheder, der producerer brændselspiller og brændselsbriketter af  

 affald, omfattet af bekendtgørelsen, skal underrette kommunalbestyrelsen.  

 Underretningen skal indeholde oplysning om affaldets art, oprindelse og  

 sammensætning og om den forventede mængde.
 Stk. 2.  Landbrugsbedrifter og skovbrugsvirksomheder,  

 der alene brænder eller afsætter eget affald, er ikke omfattet af pligten til  

 at underrette kommunalbestyrelsen efter stk. 1.
 Stk. 3.  Ved væsentlige ændringer i affaldets art,  

 oprindelse, sammensætning og mængde skal virksomheden straks underrette  

 kommunalbestyrelsen på ny.
 Stk. 4.  Virksomheden skal efter anmodning fra  

 kommunalbestyrelsen afgive oplysninger om og dokumentation for affaldets art,  

 oprindelse, sammensætning og mængde samt om eventuelle modtagere af affaldet.  

 Oplysninger og dokumentation skal opbevares i 5 år.
 § 7.  Afgørelser, der er truffet af  

 kommunalbestyrelsen efter denne bekendtgørelse, kan ikke indbringes for anden  

 administrativ myndighed.
 § 8.  Kommunalbestyrelsen og amtsrådet fører tilsyn i  

 overensstemmelse med miljøbeskyttelseslovens kapitel 9.
§ 9.  Med mindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10.  Bekendtgørelsen træder i kraft den 9. august  

 1997.
Miljø- og Energiministeriet, den 3. juli  

 1997 Svend Auken / Niels Juul Jensen Bilag Affald, der er omfattet af bekendtgørelsen 1. Råtræ, herunder bark, skovflis og ubehandlet  

 savværksflis 2. Rent træ (herunder spåner og savsmuld) uden indhold  

 af lim, lak, imprægnering, maling (ud over evt. savværksstempler o.l.),  

 folie, laminat, søm, skruer, beslag etc.
 3. Træaffald fra produktion og bearbejdning af rent,  

 limet træ, med et indhold af lim (fenol-resorcinol-lim, polyvinylacetat-lim,  

 urea-formaldehyd-lim, polyurethan-lim og melamin-urea-formaldehyd-lim), der  

 ikke overstiger 1%, målt som vægtprocent af tørstof.
4. Halm (herunder indbindingssnor fra halmballer) 5. Kerner og sten fra frugter og bær 6. Frugttrester (tørre frugtdele) 7. Nødde- og frøskaller (herunder korn- og  

 frøafharpning) 8. Ubehandlet kork 9. Ubehandlet korn og ubehandlede frø 10. Ubehandlet bomuld og hør 11. Ispinde med et indhold af fødevaregodkendt  

 paraffin, der ikke overstiger 1ê, målt som vægtprocent af tørstof 12. Grøntpiller 13. Malt 14. Stråtag 15. Tobaksaffald i form af hele eller neddelte  

 tobaksblade, -stilke m.v.
 16. Brændselspiller og -briketter, der udelukkende er  

 fremstillet af affald omfattet af dette bilag.
