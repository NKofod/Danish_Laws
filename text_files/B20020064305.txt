Bekendtgørelse om henlæggelse af  

 visse beføjelser efter lov om erhvervsfremme til Erhvervs- og  

 Boligstyrelsen I medfør af § 6, stk. 4, samt §§ 10, 11, 13, 15, stk. 2, og 16,  

 stk. 2 og 3, i lov om erhvervsfremme, jf. lovbekendtgørelse nr. 642 af  

 5. august 2002, fastsættes:
 § 1. De beføjelser, der i henhold til loven  

 er tillagt økonomi- og erhvervsministeren, henlægges til  

 Erhvervs- og Boligstyrelsen, jf. dog §§ 2 og 4.
 Stk. 2. Erhvervs- og Boligstyrelsens afgørelser i  

 medfør af lovens § 10, stk. 1, om akkreditering af laboratorier til  

 prøvning og kalibrering samt af virksomheder til certificering,  

 inspektion, miljøverifikation mv., som indebærer afslag på  

 eller begrænsning af ansøgt akkreditering, suspendering eller  

 begrænsning af given akkreditering samt sletning i register over  

 laboratorier, der udfører laboratoriearbejde i henhold til  

 principperne om god laboratoriepraksis (GLP), kan af den, afgørelsen  

 vedrører, indbringes for Klagenævnet for Udbud, jf. dog § 2,  

 stk. 2 og § 3.
 Stk. 3. Øvrige afgørelser i medfør  

 af lovens § 10, stk. 1, samt afgørelser i medfør af lovens §  

 11, stk. 1 og stk. 2, som træffes af Erhvervs- og Boligstyrelsen, kan  

 ikke indbringes for anden administrativ myndighed, jf. dog § 2, stk. 2 og §  

 3.
 § 2. Såfremt Erhvervs- og Boligstyrelsen i  

 medfør af lovens § 10, stk. 4, henlægger administrationen af de  

 i lovens § 10, stk. 1, nævnte opgaver helt eller delvist til en privat  

 organisation, kan afgørelser om akkreditering af laboratorier til  

 prøvning og kalibrering samt af virksomheder til certificering,  

 inspektion, miljøverifikation mv., som indebærer afslag på  

 eller begrænsning af ansøgt akkreditering, suspendering eller  

 begrænsning af given akkreditering samt sletning i register over  

 laboratorier, der udfører laboratoriearbejde i henhold til  

 principperne om god laboratoriepraksis (GLP), af den, afgørelsen  

 vedrører, indbringes for Klagenævnet for Udbud.
 Stk. 2. Øvrige afgørelser i medfør  

 af lovens § 10, stk. 1, som træffes af den i stk. 1 nævnte  

 private organisation, kan indbringes for Erhvervs- og Boligstyrelsen.
 § 3. Såfremt Erhvervs- og Boligstyrelsen i  

 medfør af lovens § 11, stk. 4, henlægger administrationen af de  

 i lovens § 11, stk. 1 og stk. 2, nævnte opgaver helt eller delvist til  

 en privat organisation, kan afgørelser, der træffes af den  

 private organisation som administrator af de i lovens § 11, stk. 1 og stk. 2  

 nævnte opgaver, indbringes for Erhvervs- og Boligstyrelsen.
 § 4. Såfremt Erhvervs- og Boligstyrelsen i  

 medfør af lovens § 11, stk. 4, henlægger administrationen af de  

 i lovens § 11, stk. 1 og stk. 2, nævnte opgaver helt eller delvist til  

 en privat organisation, henlægges de beføjelser, der i henhold  

 til lovens § 11, stk. 3, er tillagt økonomi- og erhvervsministeren,  

 samtidig til den private organisation.
 Stk. 2. Beføjelser, der henlægges til en  

 privat organisation efter stk. 1, skal fremgå af de regler, Erhvervs-  

 og Boligstyrelsen udsteder i medfør af § 1.
 § 5. Bekendtgørelsen træder i kraft  

 den 15. august 2002.
 Stk. 2. Bekendtgørelse nr. 1367 af 15. december  

 2000 om henlæggelse af visse beføjelser til Erhvervsfremme  

 Styrelsen ophæves.
