 I medfør af § 44 i lov nr. 313 af 26. juni 1975 om folkeskolen fastsættes  

 herved følgende bestemmelser om skolernes tilsyn med eleverne i folkeskolen.
 Skolens tilsynspligt.
§ 1.  Skolen skal føre tilsyn med eleverne.
Tilsynets  

 indhold og omfang bestemmes af reglerne i denne bekendtgørelse.
Stk. 2.  Det påhviler den enkelte lærer at være  

 opmærksom på ordenens opretholdelse og om fornødent at gribe ind i tilfælde,  

 hvor der sker brud på skolens orden, eventuelt ved at rette henvendelse til  

 skolens ledelse, Tilsynspligtens indtræden og ophør.
 § 2.  Skolens pligt til at føre tilsyn med eleverne  

 indtræder ti minutter før undervisningstidens begyndelse for de pågældende  

 elever.
 Stk. 2.  Pligten ophører ved udløbet af det tidsrum, som  

 naturligt medgår til, at eleverne forlader skolen ved undervisningstidens  

 ophør.
 Tilsynspligtens område.
§ 3.  Tilsynet omfatter i stedlig henseende elevernes  

 ophold og færden i skolens bygninger og på skolens arealer samt elevernes  

 overholdelse af skolens forskrifter på fortovs-, gade- eller vejarealet  

 umiddelbart ud for skolen.
Elevernes skolevej i øvrigt, herunder eventuelle  

 af eleverne benyttede befordringsordninger, er ikke omfatte af skolens  

 tilsyn.
 Stk. 2.  I tilfælde, hvor undervisningen i enkelte fag  

 er henlagt til lokaliteter uden for skolen, bør der, hvor forholdene kræver  

 det, etableres fornødens tilsyn med elevernes færden mellem de pågældende  

 undervisningssteder.
 Tilsynet under ekskursioner m.v.
 § 4.  Tilsynet omfatter endvidere elevernes deltagelse  

 i ekskursioner, virksomheds besøg, idrætsarrangementer, friluftsbadning og  

 lignende, der arrangeres eller formidles af skolen.
 Stk. 2.  Under elevernes ophold i praktik i virksomheder  

 og institutioner påhviler det skolen at gribe ind, hvor man bliver opmærksom  

 på, at hensynet til elevens velfærd tilsiger det.
§ 5.  Under lejrskoleophold og skolerejser, der indgår  

 i skolens arbejde, skal tilsynets art og omfang afpasses efter de stedlige  

 forhold.
Der bør tillige tages hensyn til, at eleverne i en længere periode  

 ikke er undergivet det umiddelbare forældretilsyn.
 Tilsynets nærmere indhold.
§ 6.  I undervisningstimerne påhviler det den enkelte  

 lærer at føre tilsyn med de elever, som læreren skal undervise.
Arten og  

 omfanget af dette tilsyn skal afpasses efter de konkrete situationer.
 Stk. 2.  Der kan kun, hvis vægtige grunde taler derfor,  

 gives den enkelte elev tilladelse til at forlade skolen i en  

 undervisningstime.
 § 7.  I tilfælde, hvor undervisningen afbrydes af  

 skemabundne mellemtimer, kan ældre elever vælge mellem at opholde sig på  

 skolen eller forlade den.
 Stk. 2.  Skolenævnet kan efter indhentet udtalelse fra  

 lærerrådet og elevrådet, hvor et sådant findes, beslutte, at bestemmelsen i  

 stk. 1 også skal anvendes ved tilfældige mellemtimer.
Stk. 3.  Hvor særlige grunde måtte tale derfor, kan  

 skolen uanset bestemmelserne i stk. 1 og 2 forbyde enkelte elever at forlade  

 skolen i mellemtimerne.
Endvidere kan forældrene forlange, at en elev  

 forbliver på skolen i mellemtimer.
 § 8.  I frikvartererne, herunder spisepauserne, skal  

 der føres tilsyn med eleverne, og dette tilsyn skal udformes med særlige  

 hensyntagen til elevernes tryghed og sikkerhed, således at der kan blive  

 grebet ind over for elever, der udviser uforsvarlig adfærd.
Stk. 2.  Hvor hensynet til det forsvarlige ikke taler  

 derimod, kan der efter en enkelte læreres skøn gives en elev tilladelse til  

 at forlade skolen i et frikvarter.
I tvivlstilfælde træffes afgørelsen af  

 skolens ledelse.
Stk. 3.  Skolenævnet kan efter indhentet udtalelse fra  

 lærerrådet og elevrådet, hvor et sådant findes, beslutte, at der for ældre  

 elevers vedkommende i almindelighed skal være adgang til at forlade skolen i  

 frikvartererne.
Hvor særlige grunde måtte tale derfor, kan skolen dog forbyde  

 enkelte elever at benytte sig af denne adgang.
Endvidere kan forældrene  

 forlange, at en elev ikke må forlade skolen.
 § 9.  Det påhviler skolens lærere, at henlede  

 myndighedernes opmærksomhed på faremomenter, der skyldes bygningernes eller  

 legepladsens indretning.
 Ikrafttræden m.m.
 § 10.  Bekendtgørelsen træder i kraft den 1. august  

 1976.
 Stk. 2.  Cirkulære nr. 287 af 16. september 1943  

 angående lærerpersonalets pligt til at føre tilsyn med børnene og cirkulære  

 nr. 129 af 18. juni 1951 om badning under skoleudflugter ophæves.
 Undervisningsministeriet, den 25. marts  

 1976.
Ritt Bjerregaard /H.
Kemp.
