Resumé Den Sociale Ankestyrelse (DSA) havde truffet afgørelse om afslag  

 på hjælp efter bistandslovens § 46 b, stk. 1, 2. pkt., til udøvelse af  

 samværsret med børn i England.
DSA henviste til, at hjælp efter bistandsloven  

 som overvejende hovedregel kun kan ydes til opfyldelse af et behov i Danmark,  

 jf. bistandslovens § 1. Ombudsmanden anmodede DSA om en redegørelse for den  

 generelle retsopfattelse, der lå til grund for DSA's afgørelse.
 Efter at have modtaget en udtalelse fra DSA udtalte ombudsmanden,  

 at DSA's forståelse af bistandslovens § 1 efter hans opfattelse ikke havde  

 tilstrækkelig støtte i bestemmelsen, og at der ikke blot ved en henvisning  

 til  

 bistandslovens § 1 kan gives afslag på hjælp efter bistandslovens § 46, stk.  

 1, 2. pkt., til udgifter i forbindelse med udøvelse af en samværsret i  

 tilfælde, hvor ansøgeren bor i Danmark, men barnet opholder sig i udlandet.
 Ombudsmanden henstillede til DSA at ændre praksis i overensstemmelse  

 hermed. (J. nr. 1989-699-052).
 Kontanthjælp til udøvelse af samværsret med børn i udlandet.
 Under henvisning til en  

 offentliggjort afgørelse anmodede jeg Den Sociale Ankestyrelse om en nærmere  

 redegørelse for den generelle retsopfattelse, der lå til grund for  

 ankestyrelsens afgørelse i en sag om hjælp efter bistandslovens § 46 b, stk.  

 1, til udøvelse af samvær med børn i England, ankestyrelsens sag j.nr.  

 20.192-88, offentliggjort i SM-meddelelse nr. 0-10-89.
 Ankestyrelsen besvarede min  

 anmodning således:
 "...
Ankestyrelsen traf i møde den  

 23. november 1988 afgørelse om, at der ikke til en far bosiddende i Danmark  

 kunne ydes hjælp efter bistandslovens § 46 b, stk. 1, 2. pkt., til dækning af  

 udgifter i forbindelse med udøvelse af samvær med pågældendes børn, der havde  

 ophold i London sammen med deres mor, der havde forældremyndigheden over  

 børnene.
Ankestyrelsen tog udgangspunkt i, at hjælp efter bistandsloven som  

 overvejende hovedregel kun kan ydes til opfyldelse af behov i Danmark, jf.  

 bistandslovens § 1.
 I bistandslovens § 1 bestemmes,  

 at det offentlige er forpligtet til efter reglerne i denne lov at yde bistand  

 til enhver, der opholder sig her i landet, og som af hensyn til sine egne  

 eller  

 sin families forhold har brug for rådgivning, økonomisk eller praktisk hjælp,  

 støtte til udvikling eller genoprettelse af erhvervsevnen eller for pleje,  

 særlig behandling eller opdragelsesmæssig støtte.
Ankestyrelsens afgørelse i  

 nærværende sag bygger på samme princip, som tidligere er lagt til grund i en  

 sag om kontanthjælp efter bistandsloven til hjemrejse fra udlandet for to  

 børn,  

 hvis forældre havde ophold her i landet.
Ankestyrelsen fandt, at formålet med  

 hjælp fandtes at ligge udenfor de formål, hvortil der er mulighed for at yde  

 kontanthjælp efter bistandsloven.
Ankestyrelsen lagde herved  

 vægt på, at hjælp efter bistandsloven - uanset at begge forældre var omfattet  

 af § 1, idet de havde ophold i Danmark - som overvejende hovedregel kun kunne  

 ydes til opfyldelse af behov i Danmark.
Endvidere lagde ankestyrelsen vægt  

 på,  

 at der ikke efter bistandsloven kan ydes hjælp til at opnå eller genoprette  

 en  

 retsstilling.
Denne afgørelse, der er udsendt som SM 0-88-85, ...., gav i  

 øvrigt anledning til en henvendelse fra Socialministeriet, hvor ankestyrelsen  

 i konsekvens af den trufne afgørelse henledte ministeriets opmærksomhed på  

 behovet for en lovhjemmel for ydelse af økonomisk hjælp i sager om  

 tilbageføring af børn, der af den ene af forældrene eller af pårørende er  

 ført  

 til udlandet uden samtykke fra forældremyndighedens indehaver.
Ved lov nr. 938 af 23.  

 december 1986, der trådte i kraft den 1. juli 1987, blev der herefter i  

 bistandslovens § 46 b, stk. 2, indført hjemmel til, at der kan ydes hjælp til  

 forældremyndighedsindehaverens rejseudgifter i forbindelse med kontakt til et  

 barn i udlandet.
I bemærkninger til bestemmelsen anføres det i lovforslaget,  

 at bistandslovens § 1 hidtil har udelukket, at der kunne ydes hjælp til  

 udgifter med henblik på at yde hjælp til en forældremyndighedsindehavers  

 udgifter i forbindelse med at blive forenet med sit barn, som er bortført til  

 udlandet af den anden af forældrene eller af en pårørende.
 Ved ovennævnte lov blev der  

 samtidig i bistandslovens § 46 b, stk. 1, 2. pkt., indsat bestemmelse om, at  

 der kan ydes hjælp til dækning af udgifter i forbindelse med samværsret med  

 et  

 eller flere børn.
 Bestemmelsens placering må  

 efter ankestyrelsens opfattelse indebære, at bestemmelsens anvendelsesområde  

 -  

 i modsætning til § 46, stk. 2, (skal være § 46 b, stk. 2) - er begrænset af  

 bistandslovens § 1.
Socialministeriet har i  

 øvrigt i en vejledende udtalelse den 28. juli 1987 til Amtsankenævnet for  

 Sønderjylland, hvoraf kopi vedlægges til orientering, udtalt sig om  

 spørgsmålet om afholdelse af udgifter i forbindelse med udøvelse af samvær  

 med  

 et barn, der bor i Vesttyskland.
Udtalelsen synes alene at vedrøre et  

 specielt  

 problem i grænseområder.
I en supplerende telefonisk udtalelse indhentet  

 forud  

 for ankestyrelsens afgørelse i j.nr. 20192-88 har Socialministeriet således  

 givet udtryk for, at anvendelse af bistandslovens § 46 b, stk. 1, 2. pkt.,  

 begrænses af bistandslovens § 1." I den nævnte udtalelse af 28.  

 juli 1987 fra Socialministeriet var anført følgende:
 "...
 Ankenævnet er i tvivl om,  

 hvorvidt ansøgningen fra den samværsberettigede, som bor i Danmark, kan  

 afvises  

 alene under henvisning til bistandslovens § 1, fordi der ikke er tale om  

 samværsudøvelse i Danmark, eller om sagen bør afgøres på grundlag af  

 samværsberettigedes behov, uanset at hjælpen vedrører en rejse til  

 udlandet....
I overvejelserne om, hvorvidt  

 der efter indførelsen af den nye regel i bistandslovens § 46 b, stk. 1, 2.  

 pkt., kan ydes hjælp til udøvelse af samkvem med et barn, der bor i udlandet,  

 må det efter Socialministeriets opfattelse indgå, at reglen omfatter  

 samværsret i myndighedslovens forstand.
Udgangspunktet er her, så vidt det er  

 oplyst over for Socialministeriet, at statsamterne alene har kompetence til  

 at  

 fastsætte samværsret inden for landets grænser.
Der kan dog tænkes tilfælde,  

 ikke mindst i grænseegne, hvor statsamtet i tilknytning til en skilsmisse her  

 i  

 landet har truffet afgørelse om samværsret, og hvor forældremyndighedens  

 indehaver derefter flytter over grænsen med barnet.
I denne situation kan den  

 danske samværsresolution efter det for Socialministeriet oplyste tænkes  

 stadig at have virkning.
 Socialministeriet må være af  

 den opfattelse, at hjælp til udgifter ved udøvelse af samvær efter en dansk  

 resolution må kunne dækkes efter bistandslovens § 46 b, stk. 1, 2. pkt., hvis  

 betingelserne herfor i øvrigt er opfyldt.
Hvad angår aftalt samvær,  

 ville det efter ministeriets mening være nærliggende at lægge vægt på, om  

 statsamtet efter sin praksis ville have fastsat samvær, hvis der var anmodet  

 herom, og i bekræftende fald at fastsætte hjælpen efter § 46 b, stk. 1, 2.  

 pkt., under hensyn til det omfang, samværsretten efter en sådan afgørelse  

 ville  

 have haft." I en skrivelse til Den  

 Sociale Ankestyrelse udtalte jeg følgende:
 "Bestemmelsen i  

 bistandslovens § 46 b, stk. 1, har følgende indhold:
"Der kan ydes hjælp til  

 afholdelse af udgifter, der står i direkte sammenhæng med henstillinger eller  

 pålæg, der meddeles af offentlige myndigheder med hensyn til et barns pleje  

 eller behandling, opdragelse, uddannelse eller arbejde, når forsørgeren ikke  

 selv har midler dertil.
Der kan under samme betingelse ydes hjælp til dækning  

 af udgifter til at opretholde en samværsret med eet eller flere børn under 18  

 år." I Socialministeriets  

 vejledning om kontanthjælp efter bistandsloven af 5. marts 1987 er det i pkt.  

 27 om hjælp efter § 46 b, stk. 1, 2. pkt. anført:
"...Hjælpen kan f.eks.  

 omfatte rejseudgifter, kost og deltagelse i aktiviteter med barnet. ..." Den Sociale Ankestyrelse har  

 givet udtryk for, at bestemmelsen  

 i  

 bistandslovens § 1 afskærer fra at yde hjælp efter § 46 b, stk. 1, til  

 udøvelse  

 af samvær med et barn i udlandet.
Ankestyrelsen har nærmere begrundet sin  

 opfattelse med, at hjælp efter bistandsloven "som overvejende hovedregel  

 kun kan ydes til opfyldelse af behov i Danmark, jf. bistandslovens § 1".
 Bistandslovens § 1 har følgende  

 indhold:
"Det offentlige er  

 forpligtet til efter reglerne i denne lov at yde bistand til enhver, der  

 opholder sig her i landet, og som af hensyn til sine egne eller sin families  

 forhold har brug for rådgivning, økonomisk eller praktisk hjælp, støtte til  

 udvikling eller genoprettelse af erhvervsevnen eller for pleje, særlig  

 behandling eller opdragelsesmæssig støtte." I lovforslagsbemærkningerne  

 til § 1 var det anført (Folketingstidende 1973/74, 2. samling, tillæg A, sp.  

 683):
"Bestemmelsen indeholder  

 en almindelig beskrivelse af de situationer, i hvilke det offentlige er  

 forpligtet til at yde bistand.
Det fremgår heraf, at lovforslaget skal dække  

 samme område som de nugældende love om offentlig forsorg, børne- og  

 ungdomsforsorg, mødrehjælp, revalidering, omsorg for invalide- og  

 folkepensionister samt husmoderafløsning og hjemmehjælp.
Det fastslås  

 samtidig,  

 at forpligtelsen omfatter enhver, der opholder sig her i landet, uanset  

 statsborgerforhold." Bestemmelsen i § 46, stk. 1,  

 2. pkt., blev indført ved lov nr. 938 af 23. december 1986.
 Ved samme lov blev indsat en  

 ny bestemmelse i § 46 b, stk. 2, om hjælp til rejseudgifter med henblik på  

 genskabelse  

 af kontakt med børn bortført til udlandet.
 I bemærkningerne til  

 forslaget til § 46 b, var anført følgende (Folketingstidende 1986/87, tillæg  

 A,  

 sp. 919-20):
 "1. punkt i forslaget  

 svarer til den gældende lovs § 46, stk. 2. Herudover foreslås bestemmelsen  

 udvidet således, at der tillige kan ydes hjælp til dækning af udgifter i  

 forbindelse med samværsret med et eller flere børn.
Til stk. 2 bemærkes, at  

 bistandslovens § 1 hidtil har udelukket, at der kunne ydes hjælp til udgifter  

 med henblik på at yde hjælp til en forældremyndighedsindehavers udgifter i  

 forbindelse med at blive forenet med sit barn, som er bortført til udlandet  

 af  

 den anden af forældrene eller af en pårørende.
På denne baggrund foreslås  

 indført hjemmel til, at der kan ydes hjælp til forældremyndighedsindehaverens  

 rejseudgifter i forbindelse med kontakt til barnet i udlandet.
Ydelse af  

 hjælp  

 er betinget af, at forældremyndighedsindehaveren ikke selv har midler til at  

 afholde udgiften.
Det er endvidere en betingelse, at socialforvaltningen i  

 forvejen har indhentet den fornødne sagkyndige rådgivning om rejseprojektet i  

 Udenrigsministeriet, således at der ikke ydes hjælp til helt urealistiske  

 formål. ..." Den Sociale Ankestyrelse har  

 i flere afgørelser taget stilling til spørgsmålet om ydelse af kontanthjælp  

 efter andre bestemmelser i bistandsloven til udgifter i udlandet, f.eks. ved  

 afgørelse  

 af 9. december 1987 (SM-meddelelse nr. 0-3-88) om afslag på hjælp til  

 kibbutzophold og afgørelse af 12. juni 1990 (SM-meddelelse nr. 0-45-90) om  

 hjælp efter bistandslovens § 48 i forbindelse med et handicappet barns  

 behandling i udlandet.
 Om hjælp efter § 48 er det i  

 Socialministeriets vejledning af 3. juli 1987, pkt. 17, anført:
 "...
Hjælp til dækning af  

 befordringsudgifter mv. i forbindelse med behandling i udlandet kan kun ydes,  

 hvis Sundhedsstyrelsen har godkendt, at behandlingen skal foregå i udlandet,  

 jf.
Indenrigsministeriets bekendtgørelse nr. 69 af 17. februar 1983. I  

 sådanne  

 tilfælde ydes hjælpen efter samme principper som til behandling her i  

 landet." Efter ordlyden af  

 bistandslovens § 1 skal der ydes bistand efter loven til "enhver, der  

 opholder sig her i landet ...". Rækkevidden af bestemmelsen er ikke  

 nærmere uddybet i forarbejderne.
 De øvrige bestemmelser i  

 lovens kapitel 1 om det offentliges forpligtelser over for den enkelte  

 omhandler dels spørgsmålet om indfødsret i relation til retten til vedvarende  

 hjælp til forsørgelse her i landet (§§ 2-4), dels muligheden for at yde hjælp  

 til forsørgelse til en dansk statsborger i udlandet (§ 5).
 Som nævnt har Den Sociale  

 Ankestyrelse - i forbindelse med det her omhandlede spørgsmål om hjælp efter  

 §  

 46 b, stk. 1, 2. pkt., og i andre tilfælde - anført, at hjælp efter  

 bistandsloven "som overvejende hovedregel kun kan ydes til opfyldelse af  

 behov i Danmark, jf. bistandslovens § 1".
 Jeg forstår, at ankestyrelsen  

 hermed sigter til, at der ikke kan ydes hjælp til en person, der i øvrigt  

 bor/opholder sig fast her i landet, til dækning af udgifter, som den  

 pågældende måtte have i forbindelse med et ophold i udlandet.
Efter min opfattelse har  

 ankestyrelsens forståelse ikke tilstrækkelig støtte i bistandslovens § 1. Når  

 § 1 ses i sammenhæng med de øvrige bestemmelser i lovens kapitel 1, er det  

 efter min mening mere nærliggende at forstå bestemmelsen om ophold som en  

 forudsætning om, at ansøgeren "opholder sig her i landet" på det  

 tidspunkt, hvor behovet for hjælp opstår, og ansøgning herom indgives til de  

 sociale myndigheder.
Om hjælpen eventuelt skal bruges i forbindelse med et  

 kortere ophold i udlandet, er efter denne forståelse af bestemmelsen uden  

 betydning.
 På baggrund af denne fortolkning  

 og forståelse af bestemmelsen er der ikke tilstrækkeligt belæg for alene med  

 en henvisning til bistandslovens § 1 at afslå hjælp efter bistandslovens § 46  

 b, stk. 1, 2. pkt., til udgifter i forbindelse med opretholdelse af en  

 samværsret i tilfælde, hvor ansøgeren bor i Danmark, men barnet opholder sig  

 i  

 udlandet.
Også formålet med  

 bestemmelsen i § 46 b, stk. 1, giver efter min opfattelse støtte for, at der  

 efter omstændighederne vil kunne ydes hjælp også til samvær med børn i  

 udlandet.
Jeg vil i den forbindelse tillige pege på de hensyn, der ligger bag  

 art. 8 i Den Europæiske Menneskerettighedskonvention om ret til respekt for  

 familielivet.
Den omstændighed, at der  

 efter praksis kan ydes hjælp efter andre bestemmelser i bistandsloven til  

 udgifter i udlandet (jf. f.eks. det ovenfor anførte om bistandslovens § 48),  

 svækker ankestyrelsens opfattelse vedrørende § 46 b, stk. 1, 2. pkt.
Jeg har  

 også noteret mig, at Socialministeriet åbenbart ikke anser hjælp efter § 46  

 b,  

 stk. 1, til samvær med børn i udlandet for udelukket (jf. ministeriets  

 udtalelse af 28. juli 1987).
 Den Sociale Ankestyrelse har  

 anført, at forarbejderne til den samtidigt indførte bestemmelse i § 46 b,  

 stk.  

 2, og denne bestemmelses placering i forhold til bestemmelsen om  

 samværsudgifter  

 medfører, at § 46 b, stk. 1, 2. pkt., i modsætning til § 46, stk. 2, "er  

 begrænset af bistandslovens § 1". Jeg må forstå ankestyrelsens  

 synspunkter  

 således, at lovgivningsmagten ved at vedtage en bestemmelse om udtrykkelig  

 hjemmel for hjælp til udgifter i en bestemt situation (bortførelse) og ved i  

 bemærkningerne til lovforslaget at gengive praksis vedrørende hjælp til de  

 omhandlede udgifter indirekte skulle have indlagt en begrænsning vedrørende  

 hjælp efter en anden bestemmelse i loven. - Denne synsmåde er jeg ikke enig  

 i.
 Sammenfattende er det min  

 opfattelse, at der ikke - blot ved en henvisning til bistandslovens § 1 - kan  

 gives afslag på at yde hjælp til udøvelse af samvær med et barn i udlandet  

 efter bestemmelsen i § 46 b, stk. 1.
Jeg er opmærksom på, at denne  

 opfattelse kan føre til visse administrative vanskeligheder ved vurderingen  

 af, i hvilket omfang der i de enkelte tilfælde kan ydes hjælp til samvær med  

 børn i udlandet.
Uanset dette har jeg fundet at burde henstille til Den  

 Sociale  

 Ankestyrelse at ændre praksis, således at der ikke - blot ved en henvisning  

 til bistandslovens § 1 - gives afslag på hjælp i de her omhandlede tilfælde.
