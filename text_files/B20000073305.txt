Bekendtgørelse om listen over farlige  

 stoffer1) I medfør af § 21 i lov om kemiske stoffer og produkter, jf.  

 lovbekendtgørelse nr. 21 af 16. januar 1996 fastsættes:
 § 1. I de af Miljø- og Energiministeriets  

 bekendtgørelser, hvori der henvises til listen over farlige stoffer,  

 finder bilag 1, 2 og 3 til denne bekendtgørelse anvendelse.
 § 2. Bekendtgørelsen træder i kraft  

 den 15. august 2000.
 Stk. 2. Samtidig ophæves Miljø- og  

 Energiministeriets bekendtgørelse nr. 510 af  18. juni 1999.
 Stk. 3. Stofferne anført i nærværende  

 bekendtgørelses bilag 3 kan dog indtil 31. maj 2001 sælges,  

 såfremt de er klassificerede og mærkede i henhold til  

 bekendtgørelsens bilag 1 og 2.
 Stk. 4. Kemiske produkter med indhold af disse stoffer  

 som skal klassificeres og mærkes i henhold til Miljø- og  

 Energiministeriets bekendtgørelse nr. 734 af 31. juli 2000 om  

 klassificering, emballering, mærkning, salg og opbevaring af kemiske  

 stoffer og produkter, kan ligeledes sælges indtil 31. maj 2001,  

 såfremt der ved klassificeringen og mærkningen af produktet er  

 anvendt den klassificering af stoffet eller stofferne, der fremgår af  

 nærværende bekendtgørelses bilag 1 og 2.
Miljø- og Energiministeriet, den 31. juli  

 2000 Svend Auken /Helge Andreasen Bilag 1 INDLEDNING 1. Listens indhold Listen over farlige stoffer indeholder de klassificeringer  

 af kemiske stoffer, der er vedtaget i EF, til og med Kommissionens direktiv  

 2000/32/EF af 19. maj 2000 om 26. tilpasning til den tekniske udvikling af  

 Rådets direktiv 67/ 548/EØF.
 Endvidere indeholder listen klassificering af mineralsk  

 terpentin, CAS-nummer 8052-41-3 og solvent naphta CAS-nummer 64742-88-7 som  

 Danmark i henhold til sikkerhedsklausulen i direktiv 67/548/EØF har  

 fastsat en national klassificering af. (Dette stof er forsynet med   på listen).
Opmærksomheden henledes på, at ikke alle  

 farlige stoffer er opført på listen.
De kemiske stoffer, som  

 ikke findes på listen, skal vurderes af producenten eller  

 importøren med hensyn til farlighed, jf. § 4 i  

 klassificeringsbekendtgørelsen.
 Selve listen er opdelt i bind 1 og bind 2.
 Generelt gælder, at stofferne på listen skal  

 mærkes med de(t) faresymbol(er), de(n) farebetegnelse(r), de(n)  

 R-sætning(er) og S-sætning(er), som listen angiver.
 Bilag 2 i bind 2 indeholder kul- og olieafledte stoffer.  

 Hovedparten af disse stoffer er kun vurderet for bestemte farlige egenskaber,  

 nemlig deres kræftfremkaldende egenskab og/eller deres evne til at  

 fremkalde kemisk betinget lungebetændelse (aspirationspneumoni). Disse  

 stoffer skal mærkes med de(t) faresymbol(er), de(n) farebetegnelse(r),  

 de(n) R-sætning(er) og S-sætninger, som listen angiver, men skal  

 herudover af producenten eller importøren vurderes for de farlige  

 egenskaber, som ikke fremgår af klassificeringen i denne liste jf. § 4  

 i Miljø- og Energiministeriets bekendtgørelse nr. om  

 klassificering, emballering, mærkning, salg og opbevaring af kemiske  

 stoffer og produkter (klassificeringsbekendtgørelsen), og  

 klassificeres og mærkes efter bekendtgørelsens regler.
Efter bilag 2 i bind 2 er indsat bilag 3 (som ikke  

 må forveksles med bind 3   se neden for). De stoffer, der er  

 opført på bilag 3 er dem, som er blevet klassificeret og  

 mærket i henhold til direktiv 2000/32/EF om 26. tilpasning til direktiv  

 67/548/EØF om klassificering, emballering og mærkning af farlige  

 stoffer.
Fra 1. juni 2001 skal den klassificering og mærkning som  

 angives i bilag 3 anvendes for disse stoffer, samt for de kemiske produkter  

 der klassificeres efter reglerne i Miljø- og Energiministeriets  

 bekendtgørelse nr. 734 af 31. juli 2000 om klassificering,  

 emballering, mærkning, salg og opbevaring af kemiske stoffer og  

 produkter.
I den mellemliggende periode er det frivilligt at anvende bilag  

 3.
For at lette brugen af listen over farlige stoffer er der  

 udgivet et bind 3. Bind 3 indeholder en oversigt over sammenhængen  

 mellem CAS-numre og Index-numre.
CAS-numrene er opført i numerisk  

 rækkefølge med tilhørende Index-nummer.
Endvidere er der en oversigt over Indexnumre i numerisk  

 rækkefølge med tilhørende kemisk stofnavn.
For de kul- og  

 olieafledte stoffer er der desuden angivet gruppenavne udfor Index-numrene.  

 Det samme gruppenavn kan således forekomme flere steder i oversigten.  

 EINECS-definitionen er tillige givet for disse stoffer.
 Endelig gengiver bind 3 bilag 3, 4 og 5 i  

 klassificeringsbekendtgørelsen; dvs. faresymboler, R-sætninger  

 og S-sætninger.
2. Listens opbygning Listen er opdelt i 7 kolonner:
1.	kolonne - stoffets betegnelse 2.	kolonne - klassificering 3.	kolonne - mærkning 4.	kolonne - CAS-nummer 5.	kolonne - EF-nummer  

 (EINECS/ ELINCS-nummer) 6.	kolonne - index-nummer 7.	kolonne - eventuelle særlige anmærkninger Nærmere forklaring til indholdet af de enkelte  

 kolonner gives nedenfor.
1. kolonne: Stoffets betegnelse I denne kolonne nævnes stofferne i alfabetisk  

 rækkefølge.
Det skal dog bemærkes at	stoffer, som ikke findes under K, kan være optaget under  

 C, at	stoffer, som ikke findes under F, kan være optaget under  

 Ph at	stoffer, som ikke findes under Æ, kan være optaget under  

 E.
Mange stoffer er optaget under flere betegnelser.
Kun et  

 eller to af disse navne er forsynet med fuld klassificering.
Fra de  

 øvrige betegnelser henvises til de navne, der er forsynet med fuld  

 klassificering, eksempelvis »absolut alkohol, se ethanol«.
Sondringen har  

 betydning for angivelse af stofnavn på etiketten, jf. nedenfor i afsnit  

 3 om stofnavn på etiketten.
Visse stoffer er i listen optaget under en  

 fællesbetegnelse.
F.eks. må en konkret arsenforbindelse findes  

 under betegnelsen »arsenforbindelser«.
 Ved salte (uanset benævnelse) forstås  

 såvel vandfrie salte som salthydrater, medmindre andet udtrykkeligt er  

 nævnt.
For visse stoffer er der under stofnavnet angivet  

 koncentrationsintervaller.
Betydningen heraf forklares nærmere nedenfor  

 i afsnit 4 om klassificering af kemiske produkter.
I marginen ud for stofnavnet er der i visse tilfælde  

 anbragt forskellige signaturer.
Betydningen af disse er  

 følgende:
 Betydningen af signaturerne 
, og   forklares nedenfor i afsnit  

 4.
2. kolonne: Klassificering I denne kolonne angives ud for stofnavnet stoffets  

 klassificering i fareklasse og med R-sætninger.
Klassificeringen skal  

 bruges dels ved afgørelse af, hvilke emballerings-, salgs- og  

 opbevaringskrav samt eventuelle anvendelsesbegrænsninger m.v., der  

 gælder for stoffet, dels ved klassificering af kemiske produkter, hvori  

 stoffet indgår, jf. nedenfor i afsnit 4 om klassificering af kemiske  

 produkter.
 Fareklasserne er angivet således:
eksplosiv:	E brandnærende:	O yderst brandfarlig:	Fx meget brandfarlig:	F brandfarlig:	R10 meget giftig:	Tx giftig:	T sundhedsskadelig:	Xn ætsende:	C lokalirriterende:	Xi sensibiliserende:	R42 og/eller R43 kræftfremkaldende:	Carc 1, Carc2 eller Carc3 mutagen:	Mut1, Mut2 eller Mut3 reproduktionstoksisk:	Rep1, Rep2 eller Rep3 miljøfarlig:	N med R50/53, R50, R51/53, R54, R55, R56, R57, R58  

 eller (i visse tilfælde) R59 med R52/53, R52, R53 eller (i visse  

 tilfælde) R59 Efter hver fareklasse angives de(n) tilhørende  

 R-sætning(er) (f.eks.
Fx; R12), medmindre R- sætninger allerede  

 er benyttet for at angive fareklassen (f.eks.
R43). R-sætningernes  

 tekst fremgår af bilag 4 i klassificeringsbekendtgørelsen, som  

 er gengivet i bind 3. Fareklasse og R-sætningsnumre adskilles med  

 semikolon; (f.eks. »Xn;R22«, »Carcl;R45«.
Supplerende R-sætninger er  

 ikke angivet sammen med nogen fareklasse.
Det skal bemærkes, at der i klassificeringskolonnen  

 for et stof kan optræde fareklasser, som ikke svarer til noget  

 faresymbol/-betegnelse i mærkningskolonnen.
Dette skyldes, at  

 faresymboler/-betegnelser, der svarer til en »lavere« fareklasse ikke skal  

 angives på etiketten, hvis der skal angives en »højere«, jf.  

 bilag 2, afsnit 1.1. i klassificeringsbekendtgørelsen.
F.eks. skal  

 symbolet og farebetegnelsen Xi »Lokalirriterende« ikke angives, hvis symbolet  

 og farebetegnelsen Xn »Sundhedsskadelig« skal angives.
For stoffer, hvor der i 1. kolonne er angivet  

 koncentrationsintervaller, angives i 2. kolonne en klassificering ud for  

 hvert interval.
Anvendelsen af disse klassificeringer forklares nedenfor i  

 afsnit 4 om klassificering af kemiske produkter.
3. kolonne: Mærkning Her anføres ud for stofnavnet den mærkning  

 med faresymbol(er), fare betegnelse(r) samt R- og S-sætninger, som skal  

 angives på etiketten, når stoffet sælges rent, dvs. ikke  

 som bestanddel i et kemisk produkt.
 Faresymboler og farebetegnelser er opført i venstre  

 side af kolonnen, mens R- og S-sætninger findes i højre side af  

 kolonnen.
Faresymboler og farebetegnelser er angivet med  

 forkortelser, hvis betydning fremgår af bilag 3 i  

 klassificeringsbekendtgørelsen.
R- og S-sætninger er  

 identificeret med numre.
R- og S-sætningernes tekst fremgår af  

 bilag 4 og 5 i klassificeringsbekendtgørelsen.
Bilag 3, 4 og 5 i  

 klassificeringsbekendtgørelsen er gengivet i tillægget (Bind 3)  

 til denne bekendtgørelse.
Når R- og S-sætningernes numre er adskilt med  

 bindestreg -, betyder det, at sætningerne skal angives hver for sig.  

 Når numrene er adskilt med skråstreg /, betyder det, at  

 sætningerne skal kombineres til en sætning.
Ordlyden af  

 kombinationssætningerne fremgår af ovennævnte bilag 4 og  

 5.
 S-sætningerne S1 og S2 er vist i parentes og kan kun  

 undlades på etiketten, såfremt stoffet udelukkende sælges  

 til industrielle formål.
 Ved S-sætningen S5 er der for enkelte stoffer,  

 natrium CAS-nummer 7440-23-5 og kalium CAS-nummer 7440-09-7 anført  

 signaturen  , som betyder, at denne  

 S-sætning ikke påføres etiketten, såfremt anden  

 sikker emballage er anvendt.
4. kolonne: CAS-nummer I denne kolonne er der for enkeltstoffer angivet det  

 tilsvarende CAS-nummer.
For stofgrupper (f.eks. »cresol«) er opført de  

 dertil hørende CAS-numre.
Når der ud for en stofgruppe ikke er  

 anført CAS-numre kan dette skyldes, at der hører så mange  

 CAS-numre til gruppen, at man af pladsmæssige hensyn har valgt ikke at  

 anføre disse.
Grænsen for at anføre CAS-numre er  

 sædvanligvis sat til 3 CAS-numre.
CAS-nummeret (Chemical Abstracts Service Registry Number)  

 er medtaget af hensyn til identificeringen af stoffet.
Det anførte  

 CAS-nummer er i alle tilfælde kun det, der gælder for den  

 vandfrie form af stoffet.
Det stof, der er klassificeret i listen defineres  

 imidlertid ved EINECS-nummeret, som omfatter både vandfrie former og  

 hydratformer af stoffet.
5. kolonne: EF-nr.  

 (EINECS/ELINCS-nr.) I denne kolonne er stoffets EF-nummer angivet.
EF-nummeret  

 er for stoffer, der er optaget på EINECS (europæisk fortegnelse  

 over markedsførte kemiske stoffer), EINECS-nummeret, for stoffer, der  

 ikke er optaget på EINECS, men er optaget på ELINCS  

 (europæisk liste over anmeldte kemiske stoffer), ELINCS-nummeret og for  

 stoffer optaget på No-longer polymer listen No-longer polymer  

 nummeret EF-numrene er opbygget som en talrække af typen  

 xxx-xxx-x.
EINECS-numrene findes i intervallet 200-001-8 til og med  

 310-192-0.
 ELINCS-numrene starter med nummer 400-010-9.
No-longer polymer numrene starter med 500-001-0 Stoffer med ELINCS-nummer er blevet anmeldt i henhold til  

 direktiv 67/548/EØF.
Producenter og importører, som ikke  

 tidligere har anmeldt disse stoffer, henvises til Miljø- og  

 Energiministeriets regler om anmeldelse af nye kemiske stoffer, hvis de  

 ønsker at sælge eller importere disse stoffer.
6. kolonne: Index-nr Her er det nummer angivet, hvorunder stoffet er optaget i  

 bilag I til direktiv 67/548/EØF.
 Nummereringen er baseret på benyttelsen af en  

 talrække af typen: ABC-RST-VW-Y med følgende betydning:
 ABC er enten det mest karakteristiske grundstofs  

 atomnummer med et eller to foranstående nuller for at  

 fuldstændiggøre grundtalrækkefølgen, eller det  

 konventionelle nummer, der karakteriserer den gruppe, som det organiske stof  

 hører ind under.
 RST er en løbende nummerering af stofferne  

 anført under ABC.
 VW repræsenterer en af de former, hvorunder  

 det pågældende stof fremstilles eller markedsføres.
 Y er kontroltallet (check-digit) for hele den  

 forudgående talrække beregnet efter ISBN-metoden (International  

 Standard Book Number).
7. kolonne: Anmærkninger I denne kolonne er det tilkendegivet med  

 anmærkninger, hvis der for et stof gælder særlige  

 bestemmelser.
 Anmærkningerne H-P gælder kun for de i bind 2  

 anførte stoffer.
 Betydningen af anmærkningerne er  

 følgende:
Ae: Stoffer med anmærkningen Ae må ikke  

 anvendes i spraydåser (aerosolbeholdere), medmindre der er fastsat  

 særlige bestemmelser herom i anden lovgivning, jf. § 7 i Miljø-  

 og Energiministeriets bekendtgørelse nr. 1042 af 17. december 1997  

 samt ændringsbekendtgørelserne nr. 380 af 19. juni 1998 og 297  

 af 22. april 2000 om begrænsning af salg og anvendelse af visse farlige  

 kemiske stoffer og produkter til specielt angivne formål.
Af samme  

 bestemmelse fremgår, at spraydåser ikke må indeholde meget  

 giftige eller giftige stoffer.
Alle meget giftige og giftige stoffer i listen  

 er, for at minde om dette, forsynet med anmærkningen Ae.
Denne  

 anmærkning er således relevant, sålænge stoffet som  

 følge af klassificeringen skal mærkes »meget giftig« eller  

 »giftig«.
Falder "meget giftig" eller "giftig"  

 mærkningen bort, f.eks. på baggrund af opfyldelse af en af  

 mærkningerne J-P er Ae-anmærkningen ikke længere  

 relevant.
D: Stoffer med anmærkning D har en  

 tilbøjelighed til spontan polymerisation eller nedbrydning, men  

 markedsføres almindeligvis i stabiliseret tilstand.
Det er i denne  

 form, de er opført på listen.
I tilfælde, hvor disse  

 stoffer markedsføres i ustabiliseret form, skal producenten eller  

 importøren angive stoffets navn på etiketten efterfulgt af  

 angivelsen »(ikke stabiliseret)«, f.eks. »methacrylsyre (ikke  

 stabiliseret)«.
E: Anmærkningen E knytter sig til en række af  

 de stoffer, der er klassificeret som kræftfremkaldende, mutagene eller  

 reproduktionstoksiske i kategori 1 eller 2 og tildelt en eller flere af  

 R-sætningerne R45, R46, R49, R60 og R61. For stoffer med  

 anmærkning E skal ordet »også« tilføjes før  

 R-sætningerne R20, R21, R22, R23, R24, R25, R26, R27, R28, R39, R40,  

 R48 og R65samt alle kombinationer af disse R-sætninger.
F.eks.
R23:  

 »Også giftig ved indånding«, R27/28: »Også meget giftig ved  

 hudkontakt og ved indtagelse«.  

 På fareetiketten skal R-sætningerne R45, R46, R60 og R61  

 anføres først blandt R-sætningerne.
F: Anmærkning F knytter sig til stoffer, der kan  

 indeholde en stabilisator.
Hvis stabilisatoren ændrer stoffets farlige  

 egenskaber, som de er angivet i listen, skal der klassificeres og  

 mærkes i overensstemmelse med klassificeringsbekendtgørelsens  

 regler for klassificering og mærkning af produkter.
G: Anmærkning G knytter sig til stoffer, der kan  

 markedsføres i en eksplosiv form.
I sådanne tilfælde skal  

 stoffet vurderes med passende undersøgelsesmetoder, og de eksplosive  

 egenskaber skal angives på etiketten.
H: Anmærkning H knytter sig til stoffer, der kun er  

 vurderede for deres kræftfremkaldende egenskaber og/eller deres evne  

 til at fremkalde kemisk betinget lungebetændelse.
Kravet i  

 klassificeringsbekendtgørelsen om selvvurdering med henblik på  

 klassificering og mærkning gælder derfor fortsat for eventuelle  

 andre farlige egenskaber ved stoffet end de, der afspejler sig i den i listen  

 angivne klassificering.
 J: Anmærkning J indebærer, at stoffet skal  

 klassificeres som kræftfremkaldende som anført i listen.  

 Klassificeringen som kræftfremkaldende kan dog undlades, såfremt  

 det kan påvises, at stoffet indeholder mindre end 0,1 vægtprocent  

 benzen (EINECS-nr. 200-753-7). I sådanne tilfælde er  

 S-sætningerne S53-45 ikke nødvendigvis relevante.
K: Anmærkning K indebærer, at stoffet skal  

 klassificeres som kræftfremkaldende som anført i listen.  

 Klassificeringen som kræftfremkaldende kan dog undlades, såfremt  

 det kan påvises, at stoffet indeholder mindre end 0,1 vægtprocent  

 buta-1,3-dien (EINECS-nr. 203-450-8). I sådanne tilfælde er  

 S-sætningerne S53-45 ikke nødvendigvis relevante.
Anvendes  

 S53-45 ikke, skal i det mindste S-sætningerne S(2), S9 og S16  

 benyttes.
 L: Anmærkning L indebærer, at stoffet skal  

 klassificeres som kræftfremkaldende som anført i listen.  

 Klassificeringen som kræftfremkaldende kan dog undlades, såfremt  

 det kan påvises, at stoffet indeholder mindre end 3 % DMSO-ekstrakt som  

 målt ved IP 346. I sådanne tilfælde er S-sætningerne  

 S53-45 ikke nødvendigvis relevante.
 M: Anmærkning M indebærer, at stoffet skal  

 klassificeres som kræftfremkaldende som anført i listen,  

 Klassificeringen som kræftfremkaldende kan dog undlades, såfremt  

 det kan påvises, at stoffet indeholder mindre end 0,005  

 vægtprocent benzo(a)pyren = benzo[def]chrysen (EINECS-nr. 200-028-5). I  

 sådanne tilfælde er S-sætningerne S53-45 ikke  

 nødvendigvis relevante.
N: Anmærkning N indebærer, at stoffet skal  

 klassificeres som kræftfremkaldende som anført i listen.  

 Klassificeringen som kræftfremkaldende kan dog undlades, såfremt  

 hele raffineringsforløbet kendes, og det kan påvises, at  

 stoffet, hvoraf det er fremstillet, ikke er kræftfremkaldende.
I  

 sådanne tilfælde er S-sætningerne S53-45 ikke  

 nødvendigvis relevante.
P: Anmærkning P indebærer, at stoffet skal  

 klassificeres som kræftfremkaldende og som sundhedsskadelig med R65,  

 som anført i listen.
Anmærkning E finder ligeledes anvendelse.  

 Klassificeringen som kræftfremkaldende og brugen af anmærkning E  

 kan dog undlades, såfremt det kan påvises, at stoffet indeholder  

 mindre end 0,1 vægtprocent benzen (EINECS-nr. 200-753-7). I  

 sådanne tilfælde er S-sætningerne S53-45 ikke  

 nødvendigvis relevante.
Anvendes S53-45 ikke, skal i det mindste  

 S-sætningerne S(2), S23, S24 og S62 anvendes.
S62 kan dog undlades  

 på aerosolbeholdere og beholdere, der er forsynet med en uaftagelig  

 sprayanordning.
 Q: Anmærkning Q indebærer, at stoffet skal  

 klassificeres kræftfremkaldende som anført i listen.  

 Klassificeringen som kræftfremkaldende kan dog udelades, såfremt  

 det kan påvises, at stoffet opfylder en af følgende  

 betingelser:
 -	en kortvarig biopersistensprøve ved inhalation har vist at  

 fibre, der er længere end 20 µm, har en vægtet halveringstid  

 på mindre end 10 dage.
-	en kortvarig biopersistensprøve ved intratracheal instillation  

 har vist, at fibre, der er længere end 20 µm, har en vægtet  

 halveringstid på mindre end 40 dage -	en egnet intra-peritoneal prøve ikke har vist  

 kræftfremkaldende virkning, eller -	en egnet langvarig inhalationsprøve ikke har vist relevante  

 sygdomsfremkaldende virkninger eller neoplastiske forandringer.
 R: Anmærkning R indebærer, at stoffet skal  

 klassificeres kræftfremkaldende som anført i listen.  

 Klassificeringen som kræftfremkaldende kan dog udelades, såfremt  

 det kan påvises, at fibrene har en længdevægtet geometrisk  

 middeldiameter minus to standardafvigelser på over 6 µm.
S: Anmærkning S indebærer at dette stof ikke  

 nødvendigvis kræver nogen etiket i henhold til §24 i  

 klassificeringsbekendtgørelsen Anmærkningerne 1-6 knytter sig til visse stoffer,  

 til brug ved klassificering af kemiske produkter, jf. nedenfor i afsnit 4 om  

 klassificering af kemiske produkter.
1:	Den fastsatte individuelle koncentration er vægtprocenten af  

 det metalliske grundstof beregnet på grundlag af produktets samlede  

 vægt.
Hvis en individuel koncentrationsgrænse ikke er fastsat,  

 lægges de generelle koncentrationsgrænser fastsat i  

 klassificeringsbekendtgørelsen til grund.
 2:	Den fastsatte koncentration af isocyanater er vægtprocenten af  

 den frie monomer beregnet på grundlag af produktets samlede  

 vægt.
 3:	Den fastsatte koncentration er vægtprocenten af chromationer  

 beregnet på grundlag af produktets samlede vægt.
 4:	Anmærkning 4 knytter sig til stoffer, der er klassificerede  

 på grund af deres evne til at fremkalde kemisk betinget  

 lungebetændelse.Produkter, der indeholder disse stoffer, skal  

 klassificeres som sundhedsskadelige med R 65, hvis de opfylder kriterierne i  

 bilag 1 punkt 3.2.1.3 i klassificeringsbekendtgørelsen.
 5:	Koncentrationsgrænserne for gasformige produkter udtrykkes som  

 volumenprocent.
 6: Produkter, der indeholder disse stoffer, skal klassificeres med R67,  

 hvis de opfylder kriterierne i klassificeringsbekendtgørelsens bilag  

 1, punkt 3.2.8.
3. Stofnavn på etiketten Når navnet på et stof, der er optaget på  

 listen, skal deklareres på etiketten for stoffet eller for et kemisk  

 produkt, hvori stoffet indgår, jf. § 13, nr. 4 i  

 klassificeringsbekendtgørelsen, skal et af de navne benyttes, for  

 hvilke der i listen er angivet en fuld klassificering.
Det vil sige, at de  

 stofnavne, som i listen er forsynet med en »se«-henvisning, ikke kan benyttes  

 på etiketten.
For stoffer, der er optaget på listen under en  

 fællesbetegnelse, f.eks. »...forbindelser« eller »...salte«  

 gælder, at det korrekte navn på det konkrete stof skal angives  

 på etiketten, f.eks.: »berylliumchlorid« for denne konkrete  

 berylliumforbindelse.
Så vidt muligt bør EINECS/ ELINCS-navnet  

 eller anden internationalt anerkendt nomenklatur anvendes.
I tilfælde, hvor der i listen anvendes en generel  

 betegnelse af typen »...% [stof]«, f.eks. » % salpetersyre« skal etiketten  

 forsynes med angivelse af koncentrationen i procent, f.eks. »45%  

 salpetersyre«, når stoffet markedsføres i vandig  

 opløsning.
Ved procent forstås vægtprocent, når  

 andet ikke er angivet.
Andre betegnelser kan benyttes, f.eks. massefylde,  

 grader Baumé og lign. eller en beskrivelse (f.eks. rygende...,  

 is-).
Organiske stoffer kan forekomme i handelen som klart  

 definerede isomere eller som en blanding af flere isomere.
I listen er  

 undertiden anvendt en almen betegnelse, f.eks. »xylenol«.
I disse  

 tilfælde skal det klart angives på etiketten, om det drejer sig  

 om en bestemt isomer eller om blandinger af isomere, f.eks. enten  

 »2,4-xylenol« eller »xylenol, blanding af isomere«.
For kul- og olieafledte stoffer kan det gruppenavn,  

 stoffet er anført under i bind 3 benyttes i stedet for stofnavnet i  

 bind 2, såfremt EF-nummeret (EINECS/ELINCS-nummer) anføres.
For  

 mineraluld og keramiske fibre er der tilføjet yderligere oplysninger i  

 kantede parenteser for at lette identificering af stofferne.
Disse yderligere  

 oplysninger skal ikke medtages på etiketten.
4. Klassificering af kemiske produkter I 1. kolonne er der for en række stoffer under  

 stofnavnet angivet koncentrationsintervaller.
For hvert af disse intervaller  

 er der i 2. kolonne angivet en klassificering.
Disse intervaller og  

 klassificeringer skal bruges, når et kemisk produkt, der indeholder det  

 pågældende stof, skal klassificeres for sundhedsfare i henhold  

 til beregningsreglerne i bilag 1, afsnit 3.3. i  

 klassificeringsbekendtgørelsen.
Intervallerne træder i stedet  

 for de generelle koncentrationsgrænser, der er angivet i  

 klassificeringsbekendtgørelsen.
 Hvis produktet er en vandig opløsning eller i  

 øvrigt kun indeholder dette ene farlige stof, kan klassificeringen af  

 produktet aflæses direkte i listen.
Hvis produktet også indeholder andre farlige  

 stoffer, skal der også tages hensyn til disse ved beregningen af  

 klassificeringen.
For produkter, der indeholder mere end et stof, der skal  

 klassificeres for akut dødelige virkninger, undtagen R65, (dvs.
R20,  

 R21, R22, R23, R24, R25, R26, R27 eller R28), skal koncentrationerne af  

 stofferne adderes efter reglerne i bilag 1, afsnit 3.3.1.2. i  

 klassificeringsbekendtgørelsen.
Vedrørende klassificering af  

 produkter som sundhedsskadelige med R65 se bilag 1, afsnit 3.2.1.3 i  

 klassificeringsbekendtgørelsen.
 For produkter, der indeholder mere end et stof, der skal  

 klassificeres for ætsende eller lokalirriterende virkninger (R34, R35,  

 R36, R37, R38 eller R41), skal koncentrationerne af stofferne adderes efter  

 reglerne i bilag 1, afsnit 3.3.4.2. i  

 klassificeringsbekendtgørelsen.
I disse tilfælde skal stoffernes koncentrationer  

 indsættes i de relevante additionsformler i  

 klassificeringsbekendtgørelsen sammen med stoffernes nedre  

 koncentrationsgrænser for klassificering i de pågældende  

 fareklasser eller med de pågældende R-sætninger.
For  

 stoffer, hvor der er fastsat individuelle koncentrationsgrænser i  

 listen, kan den grænse, der skal bruges i en bestemt additionsformel  

 aflæses i kolonne 1 som den nedre grænse i det interval, hvor  

 stoffet skal have den pågældende klassificering.
 For enkelte stoffer, hvor brugen af  

 koncentrationsgrænserne og den tilsvarende klassificering kan give  

 anledning til tvivl, er der i marginen ud for det relevante  

 koncentrationsinterval sat følgende signaturer:
+NOTER+++ 1)   

  Bekendtgørelsen indeholder bestemmelser, der gennemfører  

 Kommissionens direktiv nr. 93/72, EF-Tidende 1993 L 258 A, Kommissionens  

 direktiv nr. 93/101, EF-Tidende 1994 L 13, Kommissionens direktiv nr. 94/69,  

 EF-Tidende 1994 L 381, Kommissionens direktiv nr. 96/54, EF-Tidende 1996 L  

 248, Kommissionens direktiv nr. 97/69, EF-Tidende 1997 L 343, Kommissionens  

 direktiv nr. 98/73/, EF-Tidende 1998, L 305, Kommissionens direktiv nr.  

 98/98/EF, EF-Tidende 1998, l355 og Kommissionens direktiv nr. 2000/32/,  

 EF-Tidende 2000, L36.
