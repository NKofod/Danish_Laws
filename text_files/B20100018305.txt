Bilag 1 Bekendtgørelse om ændring af bekendtgørelse om forskellige forhold vedrørende Statstidende § 1 I bekendtgørelse nr. 932 af 6. oktober 2005 om forskellige forhold vedrørende Statstidende, som ændret ved bekendtgørelse nr. 859 af 4. juli 2007, foretages følgende ændring:
 1. Bilag 1 affattes som bilaget til denne bekendtgørelse.
§ 2 Bekendtgørelsen træder i kraft den 1. marts 2010.
IT- og Telestyrelsen, den 22. februar 2010 Jørgen Abild Andersen / Jimmy Kevin Pedersen Bilag 1 Bilaget beskriver, hvilken type oplysninger (meddelelsestyper - kolonne A) der optages og offentliggøres via Statstidendedatabasen.
Bilaget opdateres, som det fremgår af § 4, stk. 2, en gang årligt af IT- og Telestyrelsen.
Hvis kolonne B er udfyldt, vurderes det, at meddelelser af typen nævnt i kolonne A kan omfatte oplysninger om personer, som i anden sammenhæng ville blive anset for fortrolige.
Kolonne B beskriver da, hvilke dele af oplysningerne der identificerer den eller de personer, som det fortrolige forhold vedrører.
Ifølge lov om Statstidende § 5, stk. 2, må sådanne oplysninger ikke kunne fremsøges på personidentifikationen i et længere tidsrum end 1 år fra offentliggørelse.
