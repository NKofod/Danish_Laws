Nr BTL 145 Betænkning over Forslag til lov om ændring af lov om indkomstbeskatning af  

 aktieselskaber m.v. (Afsluttende ansættelse ved et selskabs fraflytning til  

 Grønland og skattefritagelse for TV 2 m.v.)   

 Nr L 145 1986-87, 1. samling Blad nr 574 Afgivet af skatte- og afgiftsudvalget Afgivet: 19870218 Udvalget har behandlet lovforslaget i en række møder.
Herefter indstillet et FLERTAL (udvalget med undtagelse af Fremskridtspartiets medlem) lovforslaget til VEDTAGELSE UÆNDRET.
Et MINDRETAL INDEN FOR FLERTALLET (Socialistisk folkepartis medlemmer af udvalget) udtaler, at mindretallet er mindre begejstret for, at det nye reklamefinansierede TV 2-selskab skal fritages for skat.
Imidlertid er der efter mindretallets opfattelse tale om en teknisk opfølgning af det lovforslag, Folketinget vedtog i foråret, og hvori reklameselskabet bag TV 2 fritoges for skat.
Mindretallet beklager i øvrigt, at lovforslaget om fritagelse af reklameselskabet for skattebetaling dengang ikke blev udvalgsbehandlet i skatte- og afgiftsudvalget.
Den anden del af lovforslaget, der vedrører opstramningen af reglerne, når selskaber flytter til Grønland, kan mindretallet varmt støtte.
Et MINDRETAL (Fremskridtspartiets medlem af udvalget) indstiller lovforslaget til FORKASTELSE ved 3. behandling.
HAGEN HAGENSEN (KF) COLLET (KF) STETTER (KF) FOGH RASMUSSEN (V) SKRUMSAGER SKAU (V) BENTE JUNCKER (CD) OVE JENSEN (FP) KOFOD-SVENDSEN (KRF) nfmd.
JYTTE HILDEN (S) HANS HÆKKERUP (S) CAMRE (S) LOHMANN (S) STAVAD (S) fmd.
TASTESEN (S) RUTH OLSEN (SF) THOFT (SF) BERNHARD BAUNSGAARD (RV) Partiet VS havde ikke medlemmer i udvalget.
