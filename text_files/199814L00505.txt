Betænkning afgivet af Forskningsudvalget  

 den 12. maj 1999 Betænkning over Forslag til lov om ændring af lov om  

 universiteter m.fl. (universitetsloven) Udvalget har behandlet lovforslaget i nogle møder  

 og har herunder stillet spørgsmål til forskningsministeren, som  

 denne har besvaret skriftligt.
Nogle af udvalgets spørgsmål til  

 forskningsministeren og dennes svar herpå samt en henvendelse fra  

 Landssammenslutningen af Moderate Studenter er optrykt som bilag til  

 betænkningen.
 Endvidere har udvalget modtaget skriftlige henvendelser  

 fra:
Foreningen af Danske Civiløkonomer, Jeppesen, Henrik, Københavns Universitet, Det naturvidenskabelige  

 Fakultet, Landssammenslutningen af Moderate Studenter og Studenterrådet ved Odense Universitet.
 Der er af forskningsministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et mindretal  

 (Socialdemokratiets, Socialistisk Folkepartis og Det Radikale Venstres  

 medlemmer af udvalget) lovforslaget til vedtagelse med de af  

 forskningsministeren stillede ændringsforslag.
Et mindretal inden for mindretallet (Socialistisk  

 Folkepartis medlemmer af udvalget) opfatter disse ændringer af  

 universitetsloven som mindre justeringer og ikke som en reform.
Det  

 hjælper lidt, at der trods alt er kommet lidt mere reel  

 studenterindflydelse med i ændringerne til lovforslaget.
SF deler ikke ministerens opfattelse, at de frivillige  

 udviklingskontrakter er udtryk for »et  

 paradigmeskifte« og henviser til svaret på  

 spørgsmål 2, som er optrykt som bilag til betænkningen,  

 hvoraf det da også fremgår, at frivillige udviklingskontrakter  

 ikke behøver en lovændring.
SF ser stadig, at det helt  

 afgørende problem for udviklingskontrakternes succes er, at de dels er  

 bundet op på årlige finanslovsbevillinger, dels at de  

 indføres i en situation, hvor universiteterne er meget presset  

 økonomisk.
Forskningsministeren har ved flere lejligheder udtalt, at  

 Folketinget har mistillid til universiteterne, og derfor ønsker  

 Folketinget mere hånd i hanke med dem.
Disse udtalelser må  

 stå for ministerens egen regning.
Dansk forskning står fint  

 sammenlignet med anden international forskning.
Problemet er et andet, nemlig  

 at der er et velbegrundet politisk ønske om, at stadig flere unge skal  

 have en videregående uddannelse, men ressourcerne følger ikke  

 med.
Derfor er der en diskussion om undervisningens kvalitet, som på  

 sigt både kan føre til dårligere kandidater og et  

 dårligere rekrutteringsgrundlag for fremtidens forskere.
Samtidig  

 skæres der i universiteternes egne basisbevillinger til forskning.
Det  

 gør det umuligt for universiteterne at gennemføre omstillinger  

 og prioriteringer, fordi de bliver helt afhængige af, hvor mange  

 eksterne midler   ofte styret via programmer   de kan hente hjem.
Efter SF s opfattelse bør fireårige  

 udviklingskontrakter følges op af flerårige budgetaftaler.
SF  

 vil endnu en gang opfordre forskningsministeren og undervisningsministeren  

 til at tage initiativ til en ny flerårsaftale om universiteternes  

 økonomi.
SF beklager også, at ændringerne af  

 universitetsloven, herunder udviklingskontrakter, ikke er blevet koordineret  

 mellem de to ministerier, der nu deles om ansvaret for universiteterne.
De to  

 ressortområder burde være tænkt sammen, da forskning og  

 undervisning gennem den forskningsbaserede undervisning netop skal ses i  

 sammenhæng.
 Et andet mindretal (Venstres, Det  

 Konservative Folkepartis, Dansk Folkepartis og Kristeligt Folkepartis  

 medlemmer af udvalget) indstiller lovforslaget til vedtagelse med de  

 stillede ændringsforslag.
 Et tredje mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet kan dog stemme for de af forskningsministeren stillede  

 ændringsforslag.
Mindretallet lægger vægt på, at  

 udviklingskontrakterne ifølge bemærkningerne til lovforslaget og  

 ministerens svar på spørgsmål 19, som er optrykt som bilag  

 til betænkningen, skal bruges til at »afprøve« nye  

 ledelsesformer med kontraktansatte ledere, som ikke er demokratisk valgt  

 på institutionen.
Ministeren lægger op til kontraktansatte  

 ledelser på universiteterne og vil bruge erfaringerne herfra til  

 måske   at gennemtvinge ændringer i universiteternes  

 ledelsesformer.
 Ministerens ord om, at udviklingskontrakter er frivillige,  

 bliver hule, når ministeren så entydigt i bemærkninger og  

 svar lægger op til nye, udemokratiske ledelsesformer.
 Det var mindretallets opfattelse, at bemærkningerne  

 om kontraktansatte ledelser var en smutter, men svaret på  

 spørgsmål 19 gør det helt klart, at det er en bevidst  

 strategi fra ministerens side at underminere de valgte ledelser for at  

 strømline og markedsgøre universiteterne.
 Derfor kan Enhedslisten ikke støtte  

 lovforslaget.
Enhedslisten anerkender de små demokratiske  

 fremskridt, der gøres for de studerendes indflydelse i  

 studienævnet.
At næstformanden i studienævnet får  

 reel indsigt og medindflydelse på beslutningerne mellem møderne,  

 er et reelt fremskridt.
Enhedslisten savner en langsigtet budgetgaranti til de  

 videregående uddannelser.
Hvis Folketinget ønsker udvikling af  

 de videregående uddannelser, er det centralt at give uddannelserne den  

 sikkerhed for det økonomiske grundlag, der ligger i en flerårig  

 budgetgaranti, i stedet for at uddannelserne er en del af det årlige  

 finanslovscirkus, hvor nedskæringer pludselig kommer på bordet i  

 sene nattetimer.
Ændringsforslag Til § 1 Af	forskningsministeren, tiltrådt af  

udvalget:
 1) Før nr. 1 indsættes som nyt nummer:
» 2) I nr. 1 indsættes efter det foreslåede §  

 2, stk. 3, som nyt stykke:
» Stk. 3 og 4 bliver herefter stk. 5 og 6.
 3) Nr. 13 affattes således:
» »Studienævnet vælger af  

 sin midte blandt de studerende en næstformand.
 4) Efter nr. 13 indsættes som nyt nummer:
» » 5) Efter nr. 13 indsættes som nyt nummer:
» » Af	et mindretal (KRF), tiltrådt af et mindretal (V,  

 KF og DF):
 6) I det under nr. 14 foreslåede § 12, stk. 3,  

 1. pkt., indsættes efter »og andre« ordene: »offentlige eller private«.
 Af	forskningsministeren, tiltrådt af  

udvalget:
 7) Efter nr. 14 indsættes som nyt nummer:
» » Bemærkninger Til nr. 1 Ændringsforslaget er dels en konsekvens af  

 lovforslagets § 1, nr. 1, som fremsat, dels en konsekvens af  

 ændringsforslag nr. 2.
Til nr. 2 Ved kgl. resolution af 23. marts 1998 overgik  

 universiteter og andre højere uddannelsesinstitutioner, der hidtil  

 havde ligget under undervisningsministerens forretningsområde, til  

 forskningsministerens forretningsområde.
Det gjaldt dog ikke Danmarks  

 Lærerhøjskole, der forblev under undervisningsministerens  

 forretningsområde.
 Undervisningsministeren har efterfølgende  

 foreslået, at lovteksten præciseres, sådan at det  

 udtrykkeligt fremgår, at Danmarks Lærerhøjskole er  

 undervisningsministerens forretningsområde.
 Som følge af ressortfordelingen tilkommer adgangen  

 til at indgå udviklingskontrakter med Danmarks  

 Lærerhøjskole undervisningsministeren, for så vidt  

 angår institutionens samlede virksomhed og udvikling.
 Der vil ikke blive igangsat arbejde med indgåelse af  

 udviklingskontrakter med lærerhøjskolen, før der er  

 truffet beslutning om strukturen på det pædagogiske uddannelses-  

 og forskningsområde som led i opfølgning på  

 Evalueringscenterets evaluering af institutionen og arbejdet med  

 institutionsstrukturen på det videregående uddannelsesniveau.
Til nr. 3 Med ændringsforslaget ønskes det at  

 præcisere studenternæstformandens rolle i  

 studienævnsarbejdet, således at det sikres, at der ikke mellem  

 møderne i studienævnet træffes beslutninger uden om  

 næstformanden.
Med ændringsforslaget understreges det, at  

 studienævnsformanden ikke kan træffe beslutninger, uden at  

 næstformanden er inddraget.
Studienævnsformanden er, jf. § 8, stk.7, tillige  

 studieleder.
Studielederens beføjelser berøres ikke af  

 ændringsforslaget, som alene regulerer arbejdstilrettelæggelsen i  

 studienævnet.
Til nr. 4 Bestemmelsen tydeliggør, at studienævnet  

 allerede i dag ikke bare har ret, men også pligt til at behandle og  

 reagere på alle former for evaluering af uddannelse og undervisning.  

 Dette sikrer, at studienævnet har et tilstrækkeligt grundlag for  

 i tilfælde af dårlig undervisning at undlade at godkende  

 studielederens rekvirering af undervisning i henhold til undervisningsplanen.  

 Det skal derfor også af undervisningsplanen fremgå, hvilke  

 lærere der underviser på de enkelte fag.
Det er institutlederen,  

 der beslutter, hvem der skal forestå undervisningen, og kun i  

 tilfælde af dårlig undervisning kan studielederen som  

 opfølgning på studienævnets manglende godkendelse anmode  

 om en anden underviser eller rekvirere undervisning fra anden side.
 En eventuel beslutning om at undlade at godkende en  

 bestemt undervisning på grund af personspørgsmål vil dog  

 være en forvaltningsakt, som skal følge forvaltningslovens krav  

 om en saglig begrundelse og være underlagt rektors legalitetskontrol.
Til nr. 5 Den foreslåede bestemmelse hjemler universiteternes  

 samarbejde med forskerparker, studenterboghandler, forlag og  

 kantinevirksomheder m.v.
Den nuværende ordning forudsætter, at  

 der sker en konkret godkendelse i ministeriet i hvert enkelt tilfælde.  

 Ordningen har imidlertid vist sig vanskelig at administrere, jf.  

 således Rigsrevisors beretning 18/95 til de af Folketinget valgte  

 statsrevisorer om erhvervsdrivende fonde ved handelshøjskoler og  

 særlige forhold ved Vestsjællands Handelshøjskolecenter  

 (VHC). I beretningen opfordrer Rigsrevisor til, at det overvejes, om der er  

 behov for at fastsætte eksplicitte regler om bl.a. universiteternes  

 samarbejde med selvejende institutioner med erhvervsmæssigt sigte.  

 Efterfølgende har Forskningsministeriet gennemført en  

 undersøgelse af samarbejdet.
Undersøgelsen har vist, at der i  

 praksis fortsat er vanskeligheder i forhold til bevillingsreglerne, herunder  

 at samarbejdet i visse tilfælde kan have været  

 konkurrenceforvridende.
Det foreslås derfor, at den nuværende  

 konkrete godkendelsesordning afløses af et generelt regelsæt,  

 der klart og gennemskueligt opstiller grænserne for samarbejdet.
Det er  

 ikke hensigten at ændre ved, hvilke former for samarbejde  

 universiteterne kan indgå.
Det foreslåede regelsæt skal  

 blot lovfæste ministeriets nuværende godkendelsespraksis,  

 sådan at universiteterne fremover bedre selv kan forvalte  

 området.
Til nr. 6 Den foreslåede ændring er begrundet i et  

 ønske om at få inddraget private institutioner i loven i videst  

 muligt omfang.
Til nr. 7 Der henvises til bemærkningerne til  

 ændringsforslag nr. 2.
Helen Beim (S)  

 Susanne Fast Jensen (S)  

 Lise Hækkerup (S) nfmd.  

 Inger Bierbaum (S) Ole Hækkerup (S)  

 Christine Antorini (SF)     Jørn Jespersen (SF)  

   Elisabeth Arnold (RV) Søren Kolstrup (EL)  

 Hanne Severinsen (V) fmd.     Tove Fergo (V)  

     Preben Rudiengaard (V) Jens Rohde (V)  

 Brian Mikkelsen (KF)     Tom Beck (KF)  

 Klaus Kjær (DF) Tove Videbæk (KRF) Fremskridtspartiet og Centrum-Demokraterne havde ikke  

 medlemmer i udvalget.
Bilag 1 Nogle af udvalgets spørgsmål til  

 forskningsministeren og dennes svar herpå Spørgsmål 2:
 Ministeren bedes redegøre for, hvad der forhindrer  

 de frivillige udviklingskontrakter i at blive gennemført under den  

 eksisterende universitetslov, og hvorfor det er nødvendigt med  

 lovændringer.
 Svar:
Rent principielt kan der som for øvrige  

 statsinstitutioner indgås en udviklingskontrakt mellem ministerium og  

 universitet, uden at det kræver lovhjemmel.
Udviklingskontrakterne er  

 ikke kontrakter i juridisk forstand, men hensigtserklæringer mellem en  

 institution og en minister, jf. bemærkningerne til lovforslaget.
Når jeg alligevel har ønsket at  

 indføre konceptet ved lov, er det for at skaffe en bred politisk  

 accept af udviklingskontrakterne som styreform i forhold til universiteterne.  

 Visionen med udviklingskontrakterne er at gå bort fra en model, hvor  

 alle universiteter styres ens, og i stedet åbne for, at de enkelte  

 universiteter i samarbejde med ministeriet kan indrette sig efter egne  

 ønsker og behov.
Derfor er der også lagt op til, at  

 udviklingskontrakterne kan benyttes som alternativ til traditionel  

 regeludstedelse som bekendtgørelser.
I stedet for at foreskrive  

 bestemte handlemåder i en bekendtgørelse vil jeg gerne  

 afprøve styringsformer, hvor man i udviklingskontrakterne blot  

 opstiller målene for universitetets virksomhed.
Det er herefter op til  

 universitetet selv at finde den bedste måde at nå målet  

 på.
 Hvis udviklingskontrakterne skal kunne bruges på  

 denne måde, kræver det efter min vurdering lovhjemmel.
 Spørgsmål 14:
Ministeren bedes redegøre for, hvorvidt  

 universitetslovens nuværende udformning betyder, at studienævnet  

 kun kan undgå rekvirering af én dårlig underviser ved at  

 forkaste hele undervisningsplanen.
Såfremt dette er tilfældet,  

 finder ministeren det så hensigtsmæssigt? Svar:
 Nej, studienævnet kan godt undlade at godkende et  

 enkelt undervisningsforløb ved én bestemt underviser, uden at  

 undervisningsplanen dermed forkastes.
 Jeg skal imidlertid understrege, at studienævnet  

 skal have en saglig begrundelse herfor, jf. mit svar på  

 spørgsmål 9.
 Spørgsmål 18:
Ministeren bedes kommentere henvendelsen af 10. maj 1999  

 fra Landssammenslutningen af Moderate studenter, jf.
L 205   bilag 20.
 Svar:
 Landsforeningen af Moderate Studenter foreslår i  

 henvendelsen, at universitetsloven præciserer studienævnenes  

 kompetence på tre områder:
 Ad studenternæstformand:
 Med hensyn til LMS  forslag om uddybning af posten som  

 studenternæstformand i studienævnet henviser jeg til mit svar  

 på spørgsmål 16, hvormed jeg sendte regeringens  

 ændringsforslag til L 205. Forslaget skulle imødekomme LMS  

  ønsker.
 Ad evaluering af undervisningen:
Som det fremgår af mit svar på  

 spørgsmål 5, ad 3, er undervisningsministeren og jeg  

 imødekommende over for ønsket om, at studienævnene  

 inddrages, når undervisningen evalueres.
Jeg sender derfor samtidig med  

 dette svar et ændringsforslag, der præciserer, at  

 studienævnene har både ret og pligt til at behandle og reagere  

 på alle former for evaluering af uddannelse og undervisning.
Med  

 ændringsforslaget skulle LMS  ønsker være  

 imødekommet.
 Ad godkendelse af undervisningsplanen:
Idet jeg henviser til mit svar på  

 spørgsmål 9, kan jeg tilslutte mig, at studienævnets  

 godkendelse af undervisningsplanen også omfatter en godkendelse af den  

 konkrete bemanding af de enkelte dele af planen.
Jeg har derfor valgt at  

 præcisere denne fortolkning i bemærkningerne til ovennævnte  

 ændringsforslag.
 Spørgsmål 19:
Ministeren bedes kommentere henvendelsen af 10. maj 1999  

 fra FDC   Danske Civiløkonomer, jf.
L 205   bilag 22.
 Svar:
 FDC peger i deres henvendelse på tre områder,  

 hvor de finder, at der er behov for præciseringer i forhold til  

 udviklingskontrakterne:
 Ad Gensidigheden mellem universiteterne og  

 ministerium.
Jeg vil gerne understrege, at tanken med  

 udviklingskontrakterne netop er at skabe en fleksibel og dialogbaseret  

 målformulering mellem universiteterne og ministerium.
Det er også  

 derfor, jeg har foreslået, at de konkrete mål formuleres  

 individuelt for det enkelte universitet og ikke som en standard, der presses  

 ned over alle universiteterne.
Det er også i det lys, at man skal se muligheden for  

 justeringer undervejs.
På den ene side skal der være plads til  

 ændringer, hvis forholdene tilsiger det, men på den anden side  

 må der være den fornødne ro om målsætningerne,  

 sådan at universiteterne har en realistisk chance for at realisere  

 dem.
 Ad tilpasning af aftaleindgåelsen til  

 universiteternes særlige organisation.
Jeg mener, at det er vigtigt at fastholde, at ministeriets  

 forhandlingspart er rektor, jf. universitetslovens § 4, og at konsistorium  

 skal godkende de endelige udviklingskontrakter, jf. lovforslagets § 1, nr. 3.  

 Med hensyn til behovet for en tilpasning af modellen til universiteternes  

 særlige organisation vil jeg gerne pege på, at modellen for  

 udviklingskontrakterne netop er udviklet for og i et samarbejde med  

 universiteterne.
Både undervisningsministeren og jeg lægger  

 vægt på, at alle personalegrupper og de studerende inddrages i  

 processen, men de konkrete forhandlinger om kontrakterne må naturligvis  

 gennemføres af universiteternes og ministeriernes ansvarlige ledelser,  

 jf. de almindelige bemærkninger under »udviklingskontrakter«.
 Ad ændringer i universiteternes ledelse.
Udviklingskontrakterne lægger netop op til, at det  

 enkelte universitet kan afprøve nye styrelses- og ledelsesformer, jf.  

 de almindelige bemærkninger under »udviklingskontrakter «.
Hvis  

 et universitet ønsker det, vil det således også være  

 muligt at afprøve en ledelsesmodel, hvor der sondres mellem  

 driftsopgaver og faglige opgaver som foreslået af FDC.
 Jeg ser meget gerne, at universiteterne i forbindelse med  

 udviklingskontrakterne benytter muligheden for at afprøve nye  

 ledelsesmodeller, sådan at vi kan høste nogle konkrete  

 erfaringer med forskellige måder at styre universiteter på.  

 Først når vi har et sådant erfaringsgrundlag, vil jeg  

 overveje om der generelt er behov for ændringer i universiteternes  

 ledelsesstruktur.
Bilag 2 Henvendelse fra Landssammenslutningen af Moderate  

 Studenter Landssammenslutningen af Moderate Studenter, LMS Mejlgade 30 B 8000 Århus C   Danmark Den 10. maj 1999 Angående forslag til universitetslov LMS skal hermed knytte nogle kommentarer til det forslag  

 til universitetslov, der er stillet af forskningsministeren.
Forslaget  

 indeholder positive tiltag til forbedring af de studerendes indflydelse, men  

 ændrer desværre ikke på studienævnenes mulighed for  

 at opfylde deres forpligtelse til sikring af undervisningskvaliteten.
LMS  

 skal hermed foreslå tre områder, hvor en præcisering af  

 studienævnskompetencen kan give et afgørende løft i denne  

 mulighed.
Studenternæstformand Det er et positivt signal, at der fremover skal  

 vælges en næstformand for studienævnet blandt de  

 studerende, men LMS frygter, at forslagets formulering vil betyde, at  

 næstformandens virke og betydning vil blive yderst begrænset.  

 Skal en studenternæstformand give de studerende større  

 indflydelse, er det afgørende, at vedkommende ikke blot er  

 mødeleder på enkelte studienævnsmøder, men  

 derimod inddrages i arbejdet med uddannelsestilrettelægning mellem  

studienævnsmøderne.
Derigennem vil de studerendes repræsentanter blive  

 sikret en større indsigt i arbejdet med  

 uddannelsestilrettelægningen og dermed have større mulighed for  

 at påvirke studienævnsarbejdet konstruktivt.
Vi vil derfor  

 foreslå en omformulering af lovteksten, så det fremgår, at  

 studielederen forpligtes til at inddrage studenternæstformanden,  

 når der skal træffes væsentlige beslutninger om  

 uddannelsens tilrettelæggelse.
Godkendelse af undervisningsplan Studienævnets hovedmiddel til at sikre uddannelsens  

 kvalitet ligger i kompetencen til at godkende undervisningsplanen, herunder  

 rekvirering af undervisning.
Imidlertid er der udbredte forskelle i praksis  

 på dette område, ligesom der hersker forvirring om, præcis  

 hvor vidtgående kompetencen er.
Det er en udbredt opfattelse blandt  

 studenterrepræsentanter i studienævnene, at den reelle mulighed  

 for at bruge dette redskab til at agere over for dårlig undervisning er  

 yderst begrænset.
Ønsker man, at studienævnene skal have reel  

 mulighed for at gribe ind over for dårlig undervisning, er det derfor  

 nødvendigt at præcisere universitetslovens bestemmelser på  

 området.
Det bør gøres klart, at studienævnene skal  

 godkende en undervisningsplan, der dækker al undervisning  

 på uddannelsen og indeholder oplysninger om, hvilke undervisere  

 der skal forestå undervisningen.
Det bør ligeledes sikres, at  

 studienævnene kan undlade at godkende rekvireringen af en enkelt  

 underviser, såfremt der f.eks. foreligger dårlige  

 evalueringer.
 Det er vores opfattelse, at universitetspersonale generelt  

 leverer glimrende undervisning, og det vil derfor være en langt mere  

 hensigtsmæssig reaktionsmulighed at kunne afvise enkelte dårlige  

 undervisere end en situation, hvor studienævnet er nødsaget til  

 at afvise den samlede undervisningsplan   inklusive en lang række  

 kvalificerede undervisere.
Evaluering af undervisningen Også når det gælder evaluering af  

 undervisning, er der stor forskel på studienævnspraksis.
Det er  

 vores indtryk, at der gennemføres evalueringer af stort set alle  

 undervisningsforløb, men det er desværre udbredt, at  

 studienævnene enten slet ikke får forelagt  

 evalueringsresultaterne eller blot får underviserens kommentar til  

 disse   også selv om de studerende mange steder har anmodet om  

 at se sammentællinger af de studerendes svar på  

 evalueringerne.
Det kan være ganske udmærket, at underviseren  

 spiller en væsentlig rolle i evalueringssammenhæng, men  

 ovennævnte praksis sikrer ikke mulighed for studienævnsindgriben  

 i de tilfælde, hvor der er alvorlige problemer med undervisningen.
Har  

 studienævnet ikke mulighed for at se evalueringsresultaterne, har man  

 desuden ikke et tilstrækkeligt grundlag for at benytte ovennævnte  

 mulighed for at undlade at godkende rekvireringen af undervisning.
 Vi skal derfor foreslå, at man i universitetsloven  

 fastslår, at studienævnene som de ansvarlige for undervisningens  

 kvalitet og evalueringen af undervisning skal have adgang til alle  

 resultater af evalueringer af undervisningsforløb.
 Afslutningsvis skal det pointeres, at ovenstående  

 kommentarer skal ses som et sammenhængende forsøg på at  

 give studienævnene reel mulighed for at virke som kvalitetsgaranter.  

 Indsigt i evalueringsresultater og en studenternæstformand med mulighed  

 for reel indflydelse kan give studienævnsmedlemmerne den  

 nødvendige baggrund for at bruge godkendelse af undervisningen som en  

 løftestang for kvalitetsforbedringer.
Det skal også understreges, at forslagene efter  

 vores opfattelse ligger i forlængelse af intentionerne bag den  

 gældende universitetslov, som netop beskriver studienævnene   og  

 de studerendes repræsentanter i disse   som garanter for  

 uddannelseskvaliteten.
Imidlertid er den konkrete formulering af  

 studienævnenes kompetence så upræcis, at en studerende, der  

 ønsker at anvende denne kompetence, ofte møder den holdning, at  

 universitetsloven skal fortolkes så indskrænkende, at kompetencen  

 bliver uanvendelig.
