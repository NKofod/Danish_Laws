Kendelse fra Pressenævnet i sag nr.  

 138/1995 En mand har klaget til Pressenævnet over en artikel  

 bragt i Morgenposten Fyens Stiftstidende den 20. november 1995, idet han  

 finder, at god presseskik er overtrådt.
 Der er endvidere klaget over, at bladet har afslået  

 at bringe et genmæle.
 I artiklen hedder det under overskriften:  

"Restauratør får ikke en krone trods millionkrav"  

 følgende:
"Boogie i Nørregade måtte lukke i en periode  

 efter nej til at forny bevillingen.
Indehaveren har tabt sag mod Odense  

 Kommune og skal dække kommunens omkostninger med 120.000 kroner.
 En restauratør i Odense får ikke en krone,  

 selv om han har krævet 5,8 mio. kroner i erstatning af Odense Kommune.  

 Restaurant Boogie i Nørregade måtte holde lukket i nogle  

 få måneder, fordi først det lokale bevillingsnævn og  

 derefter Odense Byråd sagde nej til at forny bevillingen til driften af  

 restauranten.
Det mente restauratør [navn], Odense, gav ham et  

 tab, som han beregnede til de nævnte 5,8 mio. kroner.
Derfor rejste han  

 en sag mod Odense Kommune med krav om pengene, men ved retten i Odense er  

 kommunen blevet pure frifundet.
Tværtimod skal sagens taber af med  

 120.000 kroner til dækning af sagens omkostninger, og dertil kan uden  

 tvivl lægges et ganske pænt beløb til hans egen  

 advokat.
Flere selskaber [Navn] har drevet restauranten i Nørregade siden  

 1979 enten som privatperson eller gennem forskellige selskaber under hans  

 kontrol.
Selskaberne kom ind i billedet af skattemæssige årsager,  

 fortalte hans selv under sagens behandling i retten.
På grund af de  

 skiftende ejerforhold var bevillingen som oftest begrænset til et  

 år.
I foråret 1991 lå ejerskabet og bevillingen  

 til driften af "The All Nigth Boogie Dance Cafe/Cafe Birdy", der er  

 forretningens fulde betegnelse i selskabet [efternavn] Enterprises A/S.
Dette  

 selskab havde imidlertid ondt i økonomien. [Navn] valgte først  

 og fremmest at betale sine leverandører og lønnen til de  

 ansatte, mens told- og skattevæsenet blev sorteper.
I den periode  

 opholdt han sig en del i Australien og havde sat andre personer til at lede  

 Boogie.
Selv trak [navn] sig på et tidspunkt som direktør.
Han  

 følte, at han havde fået et dårligt navn, men han vendte  

 tilbage til direktørposten igen.
Politiet ind De økonomiske problemer i [efternavn] Enterprises  

 A/S gjorde, at bevillingsnævnet i april 1991 sagde nej til en  

 ansøgning om fornyet bevilling.
Selskabet endte med at gå  

 konkurs, og som den eneste kreditor stod told- og skattevæsenet med et  

 tab på 750.000 kroner.
Op til konkursen havde [navn] flyttet driften af  

 restauranten over i et andet selskab med navnet Boogie Dance Cafe ApS.
Nu  

 søgte dette selskab om at få bevilling, men  

 bevillingsnævnet sagde nej og gav en frist på tre måneder  

 til at afvikle forretningen. [Navn] benyttede sig af denne ret til at klage  

 til Odense Byråd over afslaget.
Noget usædvanligt var sagen på byrådets  

 dagsorden hele fem gange, før byrådsmedlemmerne i slutningen af  

 juni 1992 godkendte bevillingsnævnets nej.
Allerede dagen efter dukkede  

 politiet op på Boogie om aftenen, bad gæsterne gå og  

 lukkede restauranten.
Afslaget fra først bevillingsnævnet og  

 derefter Odense Byråd blev begrundet med problemer med at få de  

 nødvendige oplysninger om både [navn]s personlige økonomi  

 og økonomien bag flere af hans forskellige selskaber.
Som et vidne  

 udtrykte det i retten "kørte det hele i ring". Bevillingsnævnet  

 ønskede sikkerhed for, at [navn] sad i den ansvarlige ledelse for det  

 selskab, der fik bevilling.
Store tab Det endte med, at restauratøren selv søgte  

 om og fik en bevilling til at drive restauranten.
Efter at have været  

 lukket i nogle måneder kunne Boogie og Birdy åbne igen.  

 Sådan har det været siden, og restauranten hører til et af  

 de foretrukne steder i Odense, når unge skal ud at more sig.
Efter [navn]s opfattelse kom den midlertidige lukning til  

 at koste ham et betydeligt tab.
Egentlig berørte forholdet formelt og  

 juridisk det konkursramte [efternavn] Enterprises A/S, men formeldest en  

 krone overtog [navn] personligt det påståede krav mod Odense  

 Kommune og rejste sag.
Kravet på 5,8 mio. kroner i erstatning blev  

 afvist af kommunen, som nu har fået medhold ved retten i Odense.
Dommen  

 lyder på frifindelse og tager overhovedet ikke stilling til kravets  

 størrelse.
Efter rettens afgørelse har Odense Kommune ikke  

 pådraget sig nogen pligt om at yde erstatning." Klageren har fremlagt kopier af:
- brev af 13. december 1995 til bladet, - dombogsudskrift vedrørende deldom afsagt af  

 retten i Odense, 8. afdeling, den 10. november 1995, - udkast til processkrift af 26. november 1993, - skrivelse af 11/11-1985, 11/11-1987, 14/11-1988,  

 13/2-1990, 19/4-1991, 11/11-1991 og 14/4-1992 fra Odense Kommunes  

 Bevillingsnævn, - brev af 26. september 1990 fra advokat Kurt  

 Liliengren, - skrivelse af 16. maj 1991 fra Odense Magistrat, 7.  

 afdeling, - artikel fra Morgenposten Fyens Stiftstidende af 22.  

 februar 1991, - kronik skrevet af  Verner  Dalskov, - side af dagsorden for møde i Odense Byråd  

 den 1. november 1995, - skrivelse af 20. februar 1990 fra Politimesteren i  

 Odense, - indkaldelse til retsmøde af 20. december  

 1989, - anklageskrift af 15. november 1989, - artikel fra bladet den 22. april 1990, - "internt notatark" af 6/2-1992, - udskrift af skifteprotokollen for skifteretten i Odense  

 vedrørende et møde den 13/12-1993 og - udskrifter fra Erhvervs- og Selskabsstyrelsen.
 Til støtte for klagen om overtrædelse af god  

 presseskik har klageren anført, at der i artiklen refereres fra  

 en retssag, hvor journalisten ikke har været til stede, og at  

 oplysningerne derfor må stamme fra en ufuldstændig domsudskrift  

 med faktuelle fejl, at klageren ikke har haft mulighed for at  

 kommentere eller korrigere oplysningerne, og at der er grove faktuelle  

 fejl i artiklen, som er krænkende og agtelsesforringende og egnet til  

 at påføre klageren skade.
 Klageren har anmodet om følgende genmæle:
"I artiklen den 20/11 1995 er [navn] refereret for at  

 mene, at en lukning af hans restaurant i nogle måneder gav ham et tab  

 beregnet til 5,8 mio. kr.
Dette har han ikke udtalt, og den nævnte  

 retssag mod Odense kommune drejede sig om, hvorvidt kommunen har handlet  

 ansvarspådragende ved behandlingen af en ansøgning om  

 alkoholbevilling.
Det er ikke et forhold, der formelt og juridisk  

 berørte selskabet [efternavn] Enterprises A/S, som det er oplyst i  

 artiklen.
Det berørte selskabet Boogie Dance Cafe ApS.
 [Navn] har ikke på noget tidspunkt trukket sig som  

 direktør for sit selskab [efternavn] Enterprises A/S og har derfor  

 heller ikke udtalt, at følte, at han havde fået et  

 dårligt navn". Han har slet ikke udtalt sig til pressen om denne  

 sag, idet han ikke er blevet spurgt.
 Han har ikke flyttet driften af sin restaurant fra  

 ovennævnte selskab over i selskabet Boogie Dance Cafe ApS. "op til  

 konkursen" i [efternavn] Enterprises A/S som påstået i  

 artiklen, idet sidstnævnte selskab først bliver opløst 2  

 år og 5 måneder efter overdragelsen.
 Bevillingsnævnet har ikke ønsket sikkerhed  

 for, at [navn] sad i den ansvarlige ledelse for det selskab der søgte  

 bevilling, som oplyst i artiklen.
Selskabet [efternavn] Enterprises A/S havde ingen  

 økonomiske problemer førend kommunens afslag på fornyelse  

 af bevillingen i april 1991, som skrevet i artiklen, og kommunen har heller  

 ikke begrundet et afslag på en bevillingsansøgning med denne  

 påstand." I en udtalelse om klagen har Morgenavisen Fyens  

 Stiftstidende anført, at der ikke af klageren er påvist fejl i  

 artiklen, som berettiger til genmæle, og at der ikke er sket en  

 overtrædelse af god presseskik.
 Bladet har endvidere oplyst, at journalisten ikke var  

 tilstede under retssagen, at artiklen er baseret på den afsagte deldom  

 og journalistens kendskab til sagen, og at klageren ikke er hørt inden  

 offentliggørelsen.
 Følgende nævnsmedlemmer har deltaget i sagens  

 behandling: Axel Kierkegaard, Jørgen Flindt Pedersen, Kate Bluhme og  

 Ole Askvig.
 Pressenævnet udtaler:
Oplysningerne i en offentligt tilgængelig  

 domsudskrift må normalt kunne lægges til grund og gengives i  

 medierne.
Det forhold, at de i dommen angivne oplysninger ikke har  

 været forelagt klageren forud for offentliggørelsen i bladet,  

 indebærer derfor ikke en overtrædelse af god presseskik.
 Tilsvarende kan den omstændighed, at artiklens  

 forfatter ikke har været til stede under sagens behandling i retten,  

 heller ikke have til følge, at der påhviler bladet en  

 særlig pligt til efterprøvelse af de i dommen gengivne  

 oplysninger.
Pressenævnet finder, at oplysningerne i artiklen har  

 fornøden støtte i den afsagte deldom af 10. november 1995 fra  

 retten i Odense.
Pressenævnet finder ikke, at der i artiklen er bragt  

 sådanne forkerte oplysninger, at klageren er berettiget til  

 genmæle, og tiltræder derfor, at bladet har meddelt klageren  

 afslag herpå.
 Bladet har imidlertid i forbindelse med afslaget på  

 genmæle ikke givet klagevejledning, jf. medieansvarslovens § 40 stk. 1,  

 hvilket burde være sket.
 Afsagt den 29. februar 1996.
