Klage  

 over afslag på ansøgning om tidsubegrænset dispensation fra bopælspligten Direktoratet  

 for FødevareErhvervs skrivelse af 25. april 2006  

  

 , j.nr. 3101-042-06-3146.
»--- I  

 brev af 11. januar 2006 har De klaget over, at Jordbrugskommissionen for Fyns  

 Amt den 15. december 2005 har meddelt afslag på en ansøgning om  

 tidsubegrænset  

 dispensation fra bopælspligten fra Deres landbrugsejendom S på 11,8 ha.
Direktoratets afgørelse Direktoratet  

 for FødevareErhverv ophæver hermed Jordbrugskommissionen for Fyns Amts  

 afgørelse  

 af 15. december 2005 om afslag på Deres ansøgning om tidsubegrænset  

 dispensation fra bopælspligten på landbrugsejendommen S, da det er en retlig  

 fejl, at jordbrugskommissionen ikke har foretaget en vurdering af sagen ud  

 fra  

 et proportionalitetssynspunkt, jf. nedenfor.
 Samtidig  

 meddeler direktoratet Dem tidsubegrænset dispensation fra bopælspligten på  

 landbrugsejendommen S, jf. § 17, stk. 1, i lov nr. 435 af 9. juni 2004 om  

 landbrugsejendomme.
 Direktoratet  

 giver Dem hermed medhold i Deres klage.
 Direktoratets  

 afgørelse kan efter § 16, stk. 3, i bekendtgørelse nr. 863 af 19. august 2004  

 om regionale jordbrugskommissioner mv. ikke påklages til anden administrativ  

 myndighed.
Redegørelse for sagen I  

 brev af 1. december 2000 meddelte Direktoratet for FødevareErhverv  

 dispensation  

 indtil den 1. september 2004 fra bopælspligten på landbrugsejendommen S på  

 11,8  

 ha, som De havde erhvervet i 1996.
 I  

 brev af 1. marts 2005 har De søgt Jordbrugskommissionen for Fyns Amt om  

 ophævelse af bopælspligten på ejendommen, der ligger på -ø.
 De  

 oplyser, at det desværre har vist sig umuligt for Dem at kunne opretholde en  

 daglig forbindelse til Fyn pga. vejrforholdene (vandstand, vind og vejr), og  

 at  

 dette har været et problem især for de to af Deres piger, der også bor på øen  

 og dagligt arbejder i Odense.
Efter  

 at have boet på -ø næsten et halvt år, må De konstatere, at De ikke kan  

 opretholde et normalt familieliv med samvær med børn/børnebørn.
De redegør  

 for,  

 at De f.eks. har været i livstruende situationer under transport mellem Fyn  

 og  

 -ø efter mørkets frembrud, hvor De næsten ikke kunne finde land.
De oplyser  

 endvidere, at De har oplevet en del dage i vinterhalvåret, hvor De har været  

 isoleret på øen eller ude af stand til at komme tilbage til øen efter besøg  

 på  

 Fyn.
 De  

 fortæller, at De og deres familie er de eneste, der bor på øen, idet den  

 anden  

 halvdel ejes af en landmand, der bor på Fyn, og at Deres landbrugsejendom  

 ligger brak, da det pga. transportproblemerne samt jordens lille størrelse  

 ikke  

 kan betale sig at udnytte den.
 Jordbrugskommissionen  

 har den 15. december 2005 meddelt afslag på det ansøgte i henhold til  

 landbrugslovens § 17 og § 29 i cirkulæret til loven.
Kommissionen  

 begrunder afgørelsen med, at det i praksis ikke skønnes at være umuligt at  

 opfylde bopælspligten en stor del af året, da der findes en ebbevej mellem  

 øen  

 og fastlandet, som det er muligt at færdes på jævnligt.
Endvidere lægger  

 kommissionen vægt på, at det er muligt at frastykke ejendommens arealer til  

 sammenlægning med landbrugsejendomme umiddelbart nord for -ø efter  

 landbrugslovens regler, således at landbrugspligten på restparcellen kan  

 ophæves.
 I  

 brev af 11. januar har De klaget over afgørelsen.
De  

 anfører, at De står uforstående overfor svaret, da det er nødvendigt at tjene  

 penge.
De spørger, hvor mange arbejdsgivere, der vil finde sig i, at man  

 dukker  

 op på jobbet »jævnligt«, når man helst skulle møde dagligt.
 De  

 gør gældende, at det jo faktisk er nødvendigt at kunne passere vandet dagligt  

 enten i waders, i båd eller kørende på traktor, hvilket ikke er muligt, og at  

 det om vinteren også er et stort problem med nyis og is i det hele taget,  

 indtil den kan bære.
 De  

 konkluderer, at -ø med sine helt specielle forhold må være et enkeltstående  

 tilfælde, der berettiger en dispensation.
 Jordbrugskommissionen  

 har den 16. februar 2006 fremsendt klagen hertil, idet kommissionen  

 fastholder  

 afgørelsen.
Redegørelse for direktoratets afgørelse Af  

 § 17, stk. 1, i lov nr. 435 af 9. juni 2004 følger det, at der kan  

 dispenseres  

 fra bestemmelserne i §§ 12-16, når særlige forhold taler for det, herunder i  

 de  

 i stk. 2-7 nævnte forhold.
Der  

 kan ifølge § 29 i cirkulære nr. 36 af 3. juni 2005 om lov om  

 landbrugsejendomme, bortset fra visse tilfælde, hvor en landbrugsejendom i  

 længere tid har været i slægtens eje, kun i ganske særlige tilfælde meddeles  

 tilladelse efter lovens § 17, stk. 1, til erhvervelse af en landbrugsejendom  

 med tidsubegrænset dispensation fra kravet om bopælspligt efter lovens §§  

 12-15. Det gælder f.eks., hvor det på grund af beliggenhedsforholdene er  

 umuligt at opfylde bopælspligten en stor del af året.
Bestemmelsen skal  

 administreres restriktivt.
 Afgørelsen  

 af, om der kan meddeles tidsubegrænset dispensation fra bopælspligten, beror  

 på  

 et skøn, der udøves af jordbrugskommissionen.
 I  

 alle tilfælde, hvor der træffes en afgørelse, gælder det imidlertid, at der  

 skal være et rimeligt forhold mellem de mål, der forfølges, og de midler der  

 anvendes (proportionalitet). Dette indebærer bl.a., at afgørelsen skal stå i  

 rimeligt forhold til de konsekvenser, som afgørelsen har for ansøger og til  

 de  

 formål, som den pågældende myndighed skal varetage.
Af  

 lovens § 1 følger, at formålet med loven er at - sikre en forsvarlig og  

 flersidig anvendelse af landbrugsejendomme under hensyn til  

 jordbrugsproduktion,  

 natur, miljø og landskabelige værdier, - sikre en bæredygtig  

 udvikling af jordbrugserhvervene og en forbedret konkurrenceevne i disse  

 erhverv, - tilgodese bosætning og  

 udvikling i landdistrikterne og - bevare selvejet som  

 den overvejende besiddelses- og driftsform i jordbruget samt sikre det  

 fornødne  

 produktionsgrundlag for jordbrugserhvervene.
Bopælskravet  

 er et af midlerne til at opnå dette mål.
Bopælskravet er ikke absolut, da det  

 efter lovens § 17, stk. 1, er muligt at dispensere fra kravet, når særlige  

 forhold taler herfor.
Da  

 det fremgår af sagen, at det store dele af året er problematisk at komme til  

 og  

 fra - ø, at De og Deres familie er de eneste, der bor på øen, og at Deres  

 landbrugsjord ligger brak, finder direktoratet, at jordbrugskommissionens  

 afslag på Deres ansøgning om tidsubegrænset dispensation fra bopælspligten  

 har  

 for indgribende konsekvenser for Dem.
Direktoratet finder derfor, at en  

 anvendelse af proportionalitetsprincippet ville have ført til, at  

 kommissionen  

 burde have givet tidsubegrænset dispensation fra bopælspligten på Deres  

 ejendom.
 På  

 denne baggrund ophæver direktoratet Jordbrugskommissionen for Fyns Amts  

 afgørelse af 15. december 2005 om afslag på Deres ansøgning om tidsubegrænset  

 dispensation fra bopælspligten på landbrugsejendommen S.
 Samtidig  

 meddeler direktoratet Dem tidsubegrænset dispensation fra bopælspligten på  

 landbrugsejendommen S, jf. § 17, stk. 1, i lov nr. 435 af 9. juni 2004 om  

 landbrugsejendomme.
 Direktoratet  

 giver Dem hermed medhold i Deres klage.
Med venlig hilsen ---« 1  

 Peter Mortensen, Landbrugsloven  Landbrugets retsforhold II (2005), s.  

 169 ff.
