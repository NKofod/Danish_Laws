1. Indledning 1.1. Problemstilling og arms længde-princippet 1.2. Forholdet til skattemyndighederne 1.3. Skattesubjekter omfattet af arms længde-princippet 2. Vejledning for det indledende revisionsarbejde 2.1. Generelt 2.2. Klarlæggelse af strukturen i et MNF 2.3. Internt materiale der kan anvendes ved revisionen 2.4. Eksternt materiale der kan anvendes ved revisionen 3. Prisfastsættelse af råvarer, halvfabrikata og  

 færdigvarer 3.1. Generelt 3.2. Arms længde-princippet og dets anvendelse i specielle situationer 3.2.1. Almindelige betragtninger 3.2.2. Levering til "unormale" priser 3.2.3. Tab 3.2.4. Introduktionspriser eller "dumping"-priser 3.2.5. Statslige reguleringer 3.3. Metoder til fastsættelse af en arms længde-pris 3.3.1. Generelt 3.3.2. Den "fri markedspris"-metode 3.3.3. "Videreforhandlingspris"-metoden 3.3.4. "Produktionsomkostninger plus fastsat avance"-metoden 3.3.5. Sammenlignelige avancer 4. Overførsel af teknologi m.v.
4.1. Generelt 4.2. Patenter og know-how 4.3. Omkostninger ved forskning og udvikling 4.4. Varemærker 4.4.1. Kontraktstyper 4.5. Vilkår 4.6. Metoder 5. Overførsel af tjenesteydelser 5.1. Generelt 5.2. Fordeling af omkostninger 5.3. Den skattemæssige behandling af tjenesteydelser 5.4. Nyttebetragtning 5.5. Dokumentation 5.6. Betalingsform 6. Finansieringsvilkår 6.1. Generelt 6.2. Lån, forrentning, egenkapital m.v.
6.3. Renteniveauet Forord Denne revisionsmeddelelse, der bl.a. er udarbejdet på grundlag af Report  

 of the OECD Committee on Fiscal Affairs (1979): "Transfer pricing and  

 multinational entreprises" skal tjene til støtte og vejledning for de  

 lokale skattemyndigheders arbejde, hvor der under revisionsarbejdet  

 forekommer problemer med prisfastsættelse af transaktioner, der finder sted  

 mellem selskaber inden for en multinational koncern.
 Revisionsmeddelelsen giver ikke et entydigt svar på alle spørgsmål, der  

 kan opstå i forbindelse hermed, men må betragtes som en introduktion til  

 emnet.
 Rapporten forhandles gennem Munksgaards Boghandel, Nørregade 6, 1165  

 København K (ISBN 92-64-11947-7).
1. Indledning 1.1. Problemstilling og arms længde-princippet I multinationale foretagender, i det følgende benævnt MNF, forekommer der  

 almindeligvis omsætning mellem medlemmer af koncernen i form af varesalg,  

 tjenesteydelser, lån m.v.
I et MNF medfører den centrale styring, at der kan  

 fastsættes pris- og aftalevilkår, der ikke ville forekomme mellem uafhængige  

 foretagender.
 OECD-rapporten definerer arms længde-priser i overensstemmelse med OECD's  

 modelkonvention til undgåelse af dobbeltbeskatning (1977) som de priser,  

 uafhængige foretagender ville have handlet samme eller lignende varer under  

 samme eller lignende omstændigheder.
1.2. Forholdet til skattemyndighederne Det må anses for sandsynligt, at et MNF interesserer sig mere for  

 koncernens samlede nettoindtægt, end for den måde nettoindtægten fremkommer  

 på, dvs. om den indgår som royalties, honorarer for tjenesteydelser,  

 fortjeneste ved salg af omsætnings- og anlægsaktiver, udbytte fra  

 datterselskaber el.lign.
 Som led i den centrale styring af koncernens indtjening kan det herudover  

 forekomme, at man ved fastsættelse af priser, kreditforhold m.m. ved  

 transaktioner mellem foretagender i et MNF fastsætter disse også ud fra  

 kendskabet til beskatningen i de respektive lande.
 Det bør derfor ved ligningen sikres, at transaktioner mellem koncernled i  

 et MNF finder sted efter arms længde-princippet.
 Et udenlandsk MNF kan vælge at sælge varer til et datterselskab her i  

 landet til priser højere end arms længde-priser for derved at nedbringe  

 skatten her i landet.
 Afregningsprisen kan også fastsættes højt af andre grunde, men hvad  

 grunden end er, er det sandsynlige resultat, at fortjenesten flyttes fra det  

 ene selskab til det andet inden for koncernen, og at selskabernes  

 skattetilsvar derved forvrides.
 Problemer af denne art løses i almindelighed efter retningslinierne i art.  

 9, stk. 1 i OECD's modelkonvention af 1977.
 Artikel 9, stk. 1 lyder:
"I tilfælde, hvor og der i et af disse tilfælde mellem de to foretagender er aftalt eller  

 fastsat vilkår vedrørende deres kommercielle eller financielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed." Nyere dobbeltbeskatningsoverenskomster mellem OECD's medlemsstater og  

 mellem OECD's medlemsstater og andre er i overensstemmelse hermed.
 I denne forbindelse kan det nævnes, at arms længde-princippet har fået  

 tilslutning i FN's ekspertgruppe vedrørende skattekonventioner.
 Det er en betydningsfuld og vanskelig lignings- og kontrolopgave  

 skattemæssigt at vurdere priser og vilkår i samhandelen mellem selskaber i et  

 MNF.
 Den foreliggende litteratur og retspraksis på området yder kun sporadisk  

 vejledning, se afsnit SE 3 i ligningsvejledningen for selskaber m.v. 1982.
1.3. Skattesubjekter omfattet af arms længde-princippet Det er uden betydning for adgangen til at anvende arms længde-princippet,  

 om de pågældende foretagender ejes af fysiske eller juridiske personer,  

 herunder selskaber, foreninger, fonde m.v.
 I OECD's modelkonvention er princippet fastslået såvel i relation til det  

 økonomiske "samkvem" mellem forskellige foretagender i  

 kontraherende stater (artikel 9) som med hensyn til tilfælde, hvor et  

 foretagende i en af de kontraherende stater driver virksomhed i den anden  

 kontraherende stat gennem et der beliggende fast driftssted (artikel 7, stk.  

 2).
Man må være opmærksom på de forskelle, der er mellem artikel 7 og 9 med  

 hensyn til den nærmere anvendelse af princippet.
Særlig må bemærkes de  

 forbehold, som fremgår af artikel 7 og kommentarerne hertil, bl.a. hvad angår  

 behandlingen af betalinger, som under betegnelse som "renter, royalties  

 osv." foretages af et fast driftssted til foretagendets hovedsæde som  

 vederlag for dettes ydelser af lån eller overladelse af patentrettigheder  

 m.v. til det faste driftssted.
Sådanne betalinger vil i almindelighed ikke  

 være fradragsberettigede ved opgørelsen af den skattepligtige indkomst for  

 det faste driftssted.
Endvidere er det i det konkrete tilfælde alene teksten  

 i dobbeltbeskatningsoverenskomsten mellem Danmark og vedkommende stat, der  

 kommer i betragtning.
 Det er almindeligt antaget, at den interne danske skattelovgivning  

 indeholder fornøden hjemmel til at anvende arms længde-princippet mellem  

 parter, der ikke er uafhængige.
 For danske datterselskaber og filialer af udenlandske selskaber gælder  

 endvidere bestemmelsen i selskabsskattelovens § 12, stk. 1 og 2. Herom  

 henvises til ligningsvejledningen for selskaber m.v. 1982, afsnit SE 3.
2. Vejledning for det indledende revisionsarbejde 2.1. Generelt Udgangspunkt for en undersøgelse af overførselspriser vil ofte være en  

 formodet uoverensstemmelse mellem selskabers driftsresultat og det resultat,  

 et tilsvarende uafhængigt selskab har vist.
Man kan ikke forvente, at et uafhængigt selskab i et længere tidsrum  

 fortsætter med at drive underskudsforretning.
Dette gælder også for selskaber  

 i et MNF.
 Denne revisionsmeddelelse bygger hovedsagelig på et arms længde-princip  

 som metode til brug ved opgørelsen af den skattepligtige indkomst for  

 indbyrdes forbundne foretagender i forskellige stater.
2.2. Klarlæggelse af strukturen i et MNF Når man analyserer de vilkår og priser, der er anvendt mellem selskaber i  

 et MNF, er det nødvendigt at gøre sig bekendt med de forskellige selskabers  

 funktioner.
Kendskab til strukturen og organisationen i gruppen samt kendskab  

 til placeringen af ansvaret for de forskellige aktiviteter er af stor  

 vigtighed for skattemyndighedernes vurdering.
Det er vigtigt at klarlægge hvilke selskaber, der udfører forskellige  

 funktioner: forskning, udvikling, fabrikation, montage, service, reklame,  

 distribution, markedsundersøgelse, salgsarbejde, transport m.v. og hvilke  

 selskaber, der ejer varemærker og andre immaterielle aktiver.
Det er også  

 vigtigt at konstatere det reale indhold af disse funktioner - f.eks. med  

 hensyn til salgsaktiviteten: bæres risici herved, oppebæres det fulde  

 overskud fra denne aktivitet, er selskabet et agentur med begrænset risiko? Følgende bør foreligge oplyst, før en dyberegående revision iværksættes:
2.3. Internt materiale der kan anvendes ved revisionen Fleksibiliteten i interne aftaler kan skabe problemer både for koncernen  

 og for skattemyndighederne.
 Hvis der ikke fremlægges tilstrækkelige beviser for en transaktions  

 gennemførelse i form af dokumenter udfærdiget på det pågældende tidspunkt, er  

 det vanskeligere for MNF'et at overbevise skattemyndighederne om, at disse  

 forretninger har fundet sted i den form og på den måde, som det påstås.
 Det interne materiale, der især kan benyttes, er:
2.4. Eksternt materiale der kan anvendes ved revisionen Hvor importør (køber) og eksportør (sælger) er indbyrdes afhængige,  

 ansætter toldvæsenet toldværdien efter særlige regler.
 Der kan herom henvises til Direktoratet for Toldvæsenets vejledning af 1.  

 juli 1980 - "Nye Toldværdiregler".
 Nationalbanken registrerer pengeoverførsler mellem Danmark og udlandet,  

 herunder ved optagelse af lån, betaling for varer, tjenesteydelser og  

 kapitalindskud.
 Oplysninger fra udenlandske skattemyndigheder kan indhentes skriftligt fra  

 eller ved direkte samarbejde med en skattemyndighed i udlandet, se herom  

 Revisionsmeddelelse 1982-1 af 29. januar 1982.
 Oplysninger kan også indhentes fra Aktieselskabs-Registeret,  

 Monopoltilsynet, Eksportkreditrådet, oplysningsbureauer og brancheforeninger.
3. Prisfastsættelse af råvarer, halvfabrikata og  

 færdigvarer 3.1. Generelt Under dette punkt belyses nogle af de problemer, som skattemyndighederne  

 møder i relation til vareprisfastsættelsen.
Der omtales salg af råmaterialer,  

 komponenter, halvfabrikata og færdigvarer.
 Transaktioner, der fremstår som køb og salg af varer, kan ved en  

 undersøgelse vise sig at være ydelse af sevice.
 Visse forhandleres funktioner er så minimale, og den risiko de løber så  

 lille, at deres virksomhed er mere at regne som agentur eller  

 kommissionsforretning.
3.2. Arms længde-princippet og dets anvendelse i specielle situationer 3.2.1. Almindelige betragtninger Ved anvendelse af arms længde-princippet er der generelle forhold, som  

 skal tages i betragtning.
Man bør ikke tage som udgangspunkt, at afregningspriser inden for et MNF  

 aldrig er arms længde-priser.
Den linie, som et MNF følger ved  

 prisfastsættelsen, kan være markedsorienteret.
Hvor forskellige foretagender  

 inden for koncernen selv har ansvaret for regnskabsresultatet, er de ofte  

 frit stillet med hensyn til at kontrahere enten med andre selskaber i  

 koncernen eller med trediemand.
Det kan dog være vanskeligt fuldt ud at gennemføre en sådan linie, hvor  

 f.eks. komponenter eller halvfabrikata, som ikke kan erhverves på det  

 uafhængige marked, sælges inden for konernen.
En koncerns produktionsapparat  

 kan i stor udstrækning være samordnet, således at produktionen er fordelt  

 mellem forskellige koncernselskaber på en måde, der ikke ville være anvendt  

 af uafhængige foretagender.
3.2.2. Levering til "unormale" priser Varer kan leveres for ingen eller for usædvanlig lav betaling eller kan  

 være leveret til en produktionspris, der giver mindre end sædvanligt overskud  

 eller endog tab.
Dette er ikke usædvanligt for selskaber i en koncern,  

 såfremt varerne er prøver eller udsalgsvarer.
Sammenlignelige forhold i og  

 uden for en koncern er ofte ikke til stede.
3.2.3. Tab Et selskab i et MNF kan ligesom et uafhængigt foretagende lide et reelt  

 tab, der ikke har sammenhæng med overførselspriser fra et selskab til et  

 andet i koncernen.
Etablering af virksomhed og produktudvikling kan resultere  

 i tab.
Tab gennem flere år bør dog give anledning til undersøgelse.
3.2.4. Introduktionspriser eller "dumping"-priser Såfremt en sælger ønsker at introducere en ny vare, kan lave priser udgøre  

 arms længde-priser.
3.2.5. Statslige reguleringer Prisfastsættelser kan påvirkes af statslig kontrol og indflydelse på en  

 række områder: lønindgreb, tilskud, priskontrol m.v.
3.3. Metoder til fastsøttelse af en arms længde-pris 3.3.1. Generelt Metoder til at fastsætte en arms længde-pris med hensyn til varesalg m.v.  

 omtales mere indgående i de følgende afsnit.
Det er givet, at den "fri markedsprismetode" er at foretrække  

 frem for andre metoder, fordi bevisførelsen er tæt knyttet til en arms  

 længde-pris.
Der forekommer tilfælde, hvor bevisførelsen for  

 "videreforhandlingspristillægget",  

 "produktionsomkostninger" eller andre data måske er bedre og  

 lettere at fremskaffe end et diskutabelt "bevis" for en pris opnået  

 på det frie marked.
Muligheden for at vælge netop den metode som i et bestemt tilfælde  

 fremskaffer det stærkeste bevis, skulle derfor være til stede.  

 Vanskelighederne ved at fastsætte en arms længde-pris gør, at man i mange  

 tilfælde må prøve at nå til noget, der er rimeligt tæt derpå.
Det vil ofte  

 være nyttigt at tage mere end en metode i brug.
3.3.2. Den "fri markedspris"-metode Priserne på et frit marked for de samme eller tilsvarende varer lægges til  

 grund.
Metoden kræver, at de frie markedsforhold studeres og sammenlignes med  

 den konkrete transaktion.
 Et antal faktorer påvirker priserne:
- For at priser på varer kan sammenlignes, er det nødvendigt at kende  

 priser på varer solgt på markeder, som er økonomisk sammenlignelige.
Markeder  

 kan kun sammenlignes, hvis de økonomiske betingelser er de samme, eller hvis  

 forskelligheder let kan elimineres.
Det er sjældent muligt umiddelbart at  

 fatsætte en arms længde-pris på basis af en markedspris.
 - For at priser kan sammenlignes, er det nødvendigt at sammenligne varer  

 solgt samme sted i kæden fra producent til forbruger.
 - Direkte sammenligning af salg inden for et MNF med salg på det frie  

 marked vil være betinget af, at varer så vidt muligt er fysisk identiske.  

 Også hvor der er betydelige forskelle på varerne, kan en sammenligning dog  

 være nyttig.
 - At fastlægge frie markedspriser for halvfabrikata eller komponenter vil  

 ofte være yderst vanskeligt eller umuligt, idet producenterne ofte har  

 specialiseret sig og ikke optræder på et åbent marked.
- Forbrugerefterspørgslen kan også influere på prisen, idet  

 differentieringen af produkter ofte er baseret på visse karakteristika som  

 eksklusivt design, varemærker, speciel pakning, speciel kvalitet, farve eller  

 stil.
Sådanne forskelle kan være virkelige eller fiktive, men så længe det  

 fører til præferancer, giver det udslag i prisen.
- Mængden af solgte varer har effekt på prisen.
Salgstidspunktet skal  

 ligeledes være sammenligneligt.
 - Når salg mellem selskaber inden for et MNF skal sammenholdes med et frit  

 salg, er det nødvendigt at overveje, om sælger yder særlig service, og  

 hvorvidt immaterielle aktiver såsom patenter, know-how, good will, varemærker  

 etc. er overført i forbindelse med salget af varen.
3.3.3. "Videreforhandlingspris"-metoden Her tages udgangspunkt i den pris, til hvilken varerne af en køber inden  

 for en koncern (videreforhandleren) er solgt til uafhængige kunder.
Herfra  

 fradrages et beløb svarende til en uafhængig købers bruttofortjeneste.
Derved  

 fremkommer arms længde-prisen for varen for den oprindelige sælger.
 Det kan være vanskeligt at værdiansætte den passende bruttofortjeneste.  

 Lettest er det, hvor køberen (videreforhandleren) ikke i væsentlig grad  

 forøger produktets værdi.
 Metoden kan anvendes i tilfælde, hvor der ikke kan fremskaffes bevis for  

 et tilsvarende salg på det frie marked, og hvor det er den oprindelige  

 sælger, der skaber hovedparten af varernes værdi.
Metoden vil være til mindre nytte, hvor varerne, før de sælges videre,  

 forarbejdes yderligere eller indgår i en mere kompliceret proces.
Her kan de  

 ikke længere identificeres, eller de får en anden karakter (f.eks. hvor  

 komponenter føjes sammen i færdigvarer eller halvfabrikata) med det resultat,  

 at varernes andel af værdien af det færdige produkt ikke på en simpel måde  

 lader sig bestemme.
Medens den "frie markedspris"-metode kræver anvendelse af  

 sammenlignelige priser, kræver "videreforhandlingspris"-metoden en  

 anvendelse af sammenlignelige bruttofortjenester.
Fastsættelsen af sælgerens  

 og videreforhandlerens priser er ikke så vanskelig som fatsættelse af  

 fortjenesten, der skal indgå i bruttofortjenesten.
 Her spiller også forskellige øvrige faktorer ind som nævnt foran under  

 3.3.2.
3.3.4. "Produktionsomkostninger plus fastsat avance"-metoden Der tages udgangspunkt i sælgerens kostpris, hvortil lægges en passende  

 bruttofortjeneste.
Herved kommer man frem til videreforhandlerens arms  

 længde-købspris.
Det er en metode, der rejser problemer både med hensyn til  

 vurdering af omkostninger og den fortjeneste, der indgår i  

 bruttofortjenesten.
Metoden kan være hensigtsmæssig i specielle situationer,  

 hvor andre metoder ikke kan anvendes.
 Metoden kan være en støtte ved vurderingen af arms længde-priser, når  

 halvfabrikata sælges mellem indbyrdes forbundne parter, eller når forskellige  

 foretagender inden for et MNF har indgået aftaler om udnyttelse af anlæg i  

 fællesskab eller om langfristede købs- og leveringsordninger, eller når  

 koncernselskaber hovedsageligt virker som underentreprenører.
Det kan være vanskeligt at fastsætte de relevante omkostninger, også fordi  

 bogholderibegreberne varierer fra land til land og fra virksomhed til  

 virksomhed.
Skattemyndighederne må finde ud af, hvilke kalkulationsmetoder  

 der rent faktisk har været anvendt.
 Uanset hvilke kalkulationsmetoder der er anvendt, må de salgspriser, der  

 derved fremkommer ved forretninger afsluttet mellem foretagender inden for et  

 MNF, bestå ikke alene af de direkte omkostninger ved indkøb af råmaterialer,  

 komponenter, halvfabrikata, lønomkostninger og andre omkostninger ved  

 forarbejdningen, men også af faste eller indirekte omkostninger, ligesom en  

 passende andel i udgifter til forskning og udvikling skal indgå.
3.3.5. Sammenlignelige avancer Skattemyndighederne kan tillige finde nogen støtte ved at sammenligne et  

 foretagendes driftsresultat med andre tilsvarende foretagenders  

 driftsresultat under de samme eller lignende forhold.
Avanceniveauerne i en  

 branche er ofte tilpassede, og afvigelser fra dette mønster kan være et  

 udtryk for, at avancer overflyttes ved kunstige overførselspriser.
 4. Overførsel af teknologi m.v.
4.1. Generelt Begrebet "immaterielle aktiver" dækker bl.a. ejendomsretten til  

 patenter, know-how, varemærker, design og modeller samt litterære og  

 kunstneriske ophavsrettigheder (copyrights). Nedenfor omtales hovedsagelig de  

 problemer vedrørende patenter, know-how samt varemærker, som  

 skattemyndighederne ofte støder på i forbindelse med undersøgelser af et MNF.
4.2. Patenter og know-how Et patent er en eneret til, i et begrænset tidsrum, at udnytte en  

 industriel opfindelse.
Udtrykket know-how er et lidt mindre nøjagtigt præciseret begreb.
I  

 kommentaren til OECD-modelkonventionen defineres know-how som hele den  

 tekniske viden, som ikke er gjort offentligt tilgængelig, uanset om der kan  

 udtages patent på den viden, der er nødvendig for, at et produkt kan  

 reproduceres industrielt, eller for at en fremgangsmåde industrielt kan  

 gentages direkte og under de samme forhold.
Eftersom denne viden er  

 fremkommet gennem erfaring, repræsenterer know-how det, som en fabrikant ikke  

 kan skaffe sig at vide blot ved at undersøge produktet eler gennem blot og  

 bar viden om tekniske fremskridt.
I tilfælde hvor betaling for udnyttelse af immaterielle aktiver sker  

 mellem selskaber inden for et MNF, bør det undersøges, hvorvidt vederlag  

 udredes på samme vilkår som mellem uafhængige parter.
Der betales  

 sædvanligvis royalty eller licens for udnyttelse af rettigheder af denne art,  

 fastsat som en periodisk ydelse i forhold til brugerens produktion, salg  

 eller fortjeneste.
Vederlaget kan også være fastsat som en samlet sum en gang  

 for alle, eventuelt kombineret med en periodisk ydelse.
4.3. Omkostninger ved forskning og udvikling Forskning- og udviklingsomkostninger afholdt af et koncernselskab fordeles  

 ofte blandt flere eller alle selskaber i et MNF enten før, under eller efter  

 udviklingsarbejdet.
Denne metode til at få forsknings- og  

 udviklingsomkostninger betalt er i de senere år set anvendt ved store og  

 kostbare forskningsaktiviteter.
Ofte er også andre omkostninger indbefattet,  

 f.eks. teknisk assistance, ledelsesomkostninger og omkostninger ved  

 administration.
 Ordninger, som tilsigter en fordeling af omkostninger mellem  

 koncernselskaber, kan deles i to hovedgrupper:
a.
Ordninger, hvor koncernmedlemmer aftaler at dele de faktisk afholdte  

 udgifter og de risici, der konstateres ved gennemførelsen af forskning og  

 udvikling til gavn for koncernen.
Hvert selskab påtager sig herefter dets  

 andel af omkostninger og risici og er til gengæld berettiget til en andel af  

 alle anvendelige resultater af forskning og udvikling.
b. "Omkostningsfonde", ved hvilke medlemmerne på en mere generel  

 måde bidrager til omkostningerne i forbindelse med koncernens forsknings- og  

 udviklingsprogram.
Denne omkostningsfordeling vil være meget ualmindelig  

 mellem uafhængige foretgender.
Bidrag har sædvanligvis form af en afgift og  

 vil ikke kunne henføres til de faktiske omkostninger ved bestemte forsknings-  

 og udviklingsaktiviteter.
 Resultaterne af forskningen vil formelt tilhøre forskningsselskabet, også  

 selvom forskningsresultaterne i almindelighed står til rådighed for alle  

 selskaber i koncernen.
Aftaler om fordeling af forsknings- og udviklingskomkostninger vil ofte  

 være nedfældet i kontrakter.
Vilkårene bør være nøjagtigt angivet, og  

 deltagerne bør kunne føre bevis for eller kunne sandsynliggøre, at bidrag til  

 forskning og udvikling, som de betaler til, er kontraktligt fastlagt og til  

 "reel nytte" for modtageren.
Omkostningsfond-ordninger frembyder vanskeligheder, idet det er muligt at  

 overføre fortjeneste tilsløret som fradrag for omkostninger.
Dette forstærker  

 behovet for en snæver fortolkning af begrebet "reel nytte" af  

 rettighederne, da det må kunne bevises eller sandsynliggøres, at kun  

 udgifter, som virkelig vedrører forskning og udvikling udført i deltagernes  

 interesse, debiteres disse.
 Ikke kun direkte omkostninger, men også visse indirekte omkostninger  

 vedrørende forskning og udvikling, kan deles mellem de deltagende selskaber.
 Indirekte omkostninger er sådanne, som ikke specielt lader sig henføre til  

 en bestemt forskning- eller udviklingsaktivitet (omkostninger vedrørende  

 tilsyns-, kontor- og administrationsaktiviteter og andre generelle  

 aktiviteter).
 Omkostninger, der har karakter af kapitalinvesteringer, f.eks. udgifter  

 til bygninger, maskiner og andre aktiver, der er nødvendige til forskning,  

 kan fordeles på samme grundlag som forskningsomkostningerne iøvrigt.
4.4. Varemærker Varemærker og patenter er fundamentalt forskellige.
Den væsentligste  

 forskel består i, at varemærker er salgsfremmende virkemidler, mens patenter  

 først og fremmest angår retten til at fremstille varer.
Et patent giver  

 eneret til at udnytte en konkret opfindelse i et tidsrum, der kan være  

 begrænset.
Varemærker giver ejerne ret til i et tidsrum at anvende  

 karakteristiske kendetegn til at udskille en bestemt fabrikants eller  

 forhandlers produkter samt til at forbyde, at varemærkerne anvendes af andre.
4.4.1. Kontraktstyper Der er to hovedkategorier af kontrakter vedrørende varemærker:
 Erhververen af retten til at bruge varemærket kan være en forhandler, som  

 får tilladelse til at anvende dette ved forhandlingen af produkter, som er  

 fabrikeret af ejeren af rettighederne.
 Endvidere kan ejeren af rettighederne til et varemærke mod en afgift  

 overdrage retten til at anvende et varemærke til andre, som agter at bruge  

 dette til varer, som de selv producerer eller køber af trediemand.
4.5. Vilkår Vilkår i aftaler om immaterielle aktiver, herunder varemærker kan være  

 vidt forskellige.
Komplicerede og vidtspændende ordninger vil være almindelige i et MNF,  

 f.eks. om brugsretten til varemærker.
Når man forsøger at finde frem til arms  

 længde-prisen for retten til at anvende et varemærke, må man gribe sagen an  

 på en noget anden måde, end hvis det f.eks. drejer sig om afgift for et  

 patent.
Det er afgørende, hvilken nytte selskabet får af afgiften.
Ved besvarelse  

 heraf må de forpligtelser og omkostninger, der ligger i aftalen, vurderes.
Vederlaget for udnyttelse af immaterielle aktiver kan være indeholdt i den  

 fysiske vares pris, f.eks. hvor et selskab sælger halvfabrikata og samtidig  

 stiller erfaring med hensyn til videreforarbejdning af disse produkter til  

 rådighed.
Det må derfor i det konkrete tilfælde undersøges, hvorvidt  

 betalingen tillige indeholder betaling for immaterielle rettigheder.
 En måde at gribe sagen an på er at foretage et skøn over tendensen i et  

 selskabs overskud igennem en længere periode og sammenligne denne med  

 tendensen hos uafhængige selskaber.
Det er ofte formålstjenligt at se på de omkostninger, som indehaveren af  

 rettighederne har afholdt til udvikling.
Immaterielle rettigheders  

 "pris" på det frie marked behøver ikke at have sammenhæng med  

 udviklingsomkostningerne.
Omkostningerne ved heldigt gennemført forskning vil  

 ofte også indeholde omkostningerne ved mislykket forskning.
 De usikkerhedsmomenter, der er kædet sammen med den forventede nytte af  

 udgifter til forskning og udvikling, og den tid, i hvilken teknologien kan  

 udnyttes kommercielt, vil sammenlagt med det eneretselement, der ligger i  

 overdragelse af rettighederne, gøre det vanskeligt alene at henvise til  

 omkostningsskøn.
 Desuden kan det være vanskeligt at afgøre, hvad udviklingsomkostningerne  

 for et immaterielt aktiv har været, når forskningen er foregået inden for et  

 MNF.
 Størrelsen af de omkostninger, som indehaveren af rettigheder har afholdt  

 til udviklingen m.v. kan indvirke på størrelsen af det beløb for benyttelse  

 af varemærket, som afkræves.
4.6. Metoder For at fastsætte arms længde-priser kan man anvende den "fri  

 markedsprismetode", hvis der kan påvises tilfælde, hvor brugsretten til  

 f.eks. et varemærke overdrages til en uafhængig trediemand.
Man kan beregne arms længde-prisen ved at se på tilsvarende kontrakter,  

 som indehaveren af rettighederne har indgået med uafhængige parter om de  

 samme eller lignende rettigheder.
Det kan være vanskeligt at finde  

 sammenligningsmuligheder på det frie marked, fordi indehaveren af  

 rettighederne (og navnlig indehaveren af et patent) ofte ikke handler med  

 uafhængige foretagender.
Det vil næppe være formålstjenligt at se på omkostningerne ved udvikling  

 af f.eks. et varemærke som grundlag for denne beregning, eftersom disse  

 omkostninger normalt ikke vil være relevante.
Det kan derimod meget vel være  

 relevant at tage hensyn til omkostningerne ved at bevare varemærkets værdi,  

 herunder omkostninger i forbindelse med reklame og kvalitetskontrol.
Hvis der  

 ikke findes fyldestgørende dokumentation, kan der være nogen hjælp at hente i  

 en sammenligning af omsætningsstørrelse, opnåede priser og for varer solgt  

 under varemærke med de tilsvarende priser for lignende varer solgt uden  

 varemærke.
Hvis der ikke er tale om et datterselskab, men alene om en filial, der  

 fungerer som fast driftssted for et udenlandsk selskab, vil der som nævnt  

 under 1.3. som hovedregel ikke være fradragsret for nogen del af vederlag  

 (royalties), som filialen betaler til hovedsædet for patentrettigheder m.v.,  

 som dette har stillet til rådighed for filialen.
I sådanne tilfælde vil en  

 konkret arms længde-vurdering altså normalt ikke være påkrævet.
5. Overførsel af tjenesteydelser 5.1. Generelt Her behandles de skattemæssige problemer i forbindelse med vurdering af  

 vederlag for tjenesteydelser, specielt administrative, tekniske og  

 kommercielle, som typisk stilles til rådighed selskaberne imellem i et MNF.
 Tjenesteydelserne kan deles i to kategorier:
5.2. Fordeling af omkostninger Praksis for debitering af tjenesteydelser m.v. varierer fra koncern til  

 koncern.
Følgende retningslinier for fordeling af omkostningerne vedrørende  

 tjenesteydelser kan nævnes:
a.
Direkte formålsbestemte tjenesteydelser eller omkostninger debiteres  

 det modtagende selskab direkte fra det ydende selskab.
I dette tilfælde er  

 debiteringen let at følge, men det må påses, at den samme omkostning ikke  

 indgår i andre fordelinger.
b.
Omkostningerne fordeles efter en eller flere fordelingsnøgler, f.eks. i  

 forhold til produktion, omsætning m.v.
c.
Endelig kan omkostningerne være inkluderet som tillæg til salgsprisen.
5.3 Den skattemæssige behandling af tjenesteydelser Tjenesteydelsernes art må klarlægges, og det må afgøres, om ydelserne er  

 udført, og om et vederlag herfor er passende.
Der må forlanges fremlagt  

 fyldestgørende dokumentation for leverede tjenesteydelser og afholdte  

 omkostninger i forbindelse hermed.
5.4. Nyttebetragtning Fradrag for udgift til tjenesteydelser bør kun tillades, når køberen opnår  

 en nyttevirkning, der står i et rimeligt forhold til omkostningen.
Det kan forekomme, at et selskab inden for et MNF holder personale eller  

 materiel klar til at levere særlige "tilkaldetjenesteydelser" af  

 forskellig art.
Her afholdes omkostningen i koncernselskabernes interesse, og  

 selskaberne vil normalt kunne debiteres for disse tjenesteydelser, dog under  

 hensyntagen til faktisk brug af disse.
Udgifter afholdt af et moderselskab til styring og beskyttelse af dets  

 investeringer samt til den centrale samordning og styring af koncernen i  

 egenskab af hovedaktionær kan ikke med skattemæssig virkning debiteres  

 medlemmer af koncernen.
Der kan også være andre udgifter afholdt af  

 moderselskabet, som heller ikke med rette kan debiteres de øvrige medlemmer  

 af koncernen.
5.5. Dokumentation Der må fremlægges fyldestgørende dokumentation for nyttevirkningen af  

 tjenesteydelsen og den dermed forbundne omkostning.
Ved "omkostningsfordelings"-metoden må det forventes, at der  

 fremlægges skriftlige aftaler om tjenesteydelser eller skriftlige aftaler om  

 fordeling af omkostningerne, hvori arten af aktiviteterne og de dermed  

 forbundne omkostninger er præciseret.
Denne dokumentation indbefatter  

 fakturering, redegørelse for medgået tid, dokumentation for rejseudgifter  

 etc.
5.6. Betalingsform Betaling for tjenesteydelser, der stilles til rådighed for medlemmer af et  

 MNF, sker ofte i form af et honorar med en fast pris pr. ydelse.
 Vederlaget for tjenesteydelser til et selskab i koncernen kan være  

 indeholdt i prisen for andre overførsler, f.eks. i vederlag for udnyttelse af  

 et patent eller know-how, indeholdt i betaling for tjenesteydelser i form af  

 teknisk assistance eller indeholdt i betaling for rådgivning vedrørende  

 markedsføring.
Hvor det ikke er muligt at sammenligne honoraret for tjenesteydelser inden  

 for et MNF med prisen på det frie marked, kan en omkostningsvurdering  

 tilvejebringe et grundlag for arms længde-priser.
Et skøn må i disse tilfælde  

 indeholde hensyntagen til alle relevante omkostninger, både direkte og  

 indirekte samt avance.
6. Finansieringsvilkår 6.1. Generelt Finansielle mellemværender mellem selskaber inden for et MNF opstår på  

 mange måder, f.eks. ved direkte pengelån til dækning af kapitalbehov,  

 tilgodehavender for vareslag, betaling for levering af tjenesteydelser og  

 finansiering af aktiver.
Finansielle mellemværender rummer mulighed for  

 omplacering af overskud, f.eks. ved for høje rentesatser, ved "tynd  

 kapitalisering", jf. 6.2.4., og ved fastsættelse af kredittidslængde.
Hvis der ikke er tale om et datterselskab, men alene om en filial, der  

 fungerer som fast driftssted for et udenlandsk selskab, vil der som nævnt  

 under 1.3. som hovedregel ikke være fradragsret for nogen del af renter, som  

 filialen betaler til hovedsædet.
I sådanne tilfælde vil en konkret arms  

 længde-vurdering altså normalt ikke være påkrævet.
 6.2. Lån, forrentning, egenkapital m.v.
Det er kun renter af gæld, der er fradragsberettiget ved  

 indkomstopgørelsen.
Er der derimod ikke tale om et reelt udlån til et  

 selskab, men om indskud af kapital, der i lighed med den registrerede  

 aktie-/anpartskapital og reservefonds m.v. må henregnes til selskabets  

 egenkapital, vil afkast heraf - selv om det beregnes som en rente - ikke være  

 fradragsberettiget, idet det i så fald må ligestilles med udbytte.
Man må være opmærksom på, at alternativet til et udlån ikke nødvendigvis  

 vil være indskud af kapital, idet der efter omstændighederne kan være tale om  

 ydelse af et driftstilskud, som er skattepligtig indkomst.
Ved bedømmelsen af  

 om der rettelig må antages at foreligge et driftstilskud, kan det være af  

 betydning, hvorvidt yderen i sit hjemland har fået fradrag for beløbet.
 Ved afgørelsen af, om et finansieringsmellemværende kan accepteres som et  

 rentebærende låneforhold og ikke som tilførsel af egenkapital, bør der i  

 almindelighed lægges vægt på følgende forhold:
6.2.1. Der skal foreligge dokumentation for en aftale om betaling af forud  

 bestemte beløb på bestemte forfaldstidspunkter.
Den del af de stipulerede  

 ydelser, der ikke er afdrag/tilbagebetaling, skal være fastsat som en bestemt  

 procentdel af den til enhver tid værende restgæld.
Det kan dog ikke udelukkes, at også en forud fastsat andel af  

 debitorselskabets overskud i visse tilfælde må sidestilles med en egentlig  

 rente af lån, jf. pkt. 18 i kommentaren til artikel 11 i OECD's  

 modelkonvention.
Dette vil være tilfældet, hvis aftalen efter sin almindelige  

 karakter klart er udtryk for et låneforhold, jf. nedenfor.
I så fald må der  

 på tilsvarende måde som hvor der foreligger en egentlig rente, jf. 6.3.  

 nedenfor - foretages en vurdering af, hvilket beløb en arms  

 længde-overskudsandel udgør.
I de her omhandlede tilfælde vil der ikke foreligge begrænset skattepligt  

 for kreditor i henhold til selskabsskattelovens § 2, stk. 1a, eller  

 kildeskattelovens § 2, stk. 1d.
Såfremt overskudsandelen overstiger et arms  

 længde-beløb, vil der i henhold til selskabsskattelovens § 2, stk. 1c, eller  

 kildeskattelovens § 2, stk. 1f, kunne statueres begrænset skattepligt for  

 kreditor, for så vidt angår det overskydende beløb.
Se Københavns byrets dom  

 af 15. februar 1982 omtalt i afsnit A 2.6. i ligningsvejledningen 1982.
6.2.2. Det bør undersøges, om låneaftalen indeholder vilkår, der afviger  

 fra det normale med hensyn til debitors og kreditors mulighed for at bringe  

 mellemværendet til ophør før tiden eller forlænge den oprindeligt aftalte  

 periode.
Hvis det f.eks. fremgår af aftalen, at kreditor ensidigt kan  

 bestemme varigheden af mellemværendet, vil dette efter omstændighederne være  

 et indicium for, at der reelt er tale om kapitalindskud.
 6.2.3. Det bør ligeledes undersøges, hvorledes retsstillingen er i  

 tilfælde af konkurs.
6.2.4. Det må påses, om der foreligger et rimeligt (normalt) forhold  

 mellem den del af selskabets samlede kapitalbehov, der finansieres gennem  

 egenkapital, og den del, der finansieres gennem lånekapital (fremmedkapital),  

 som er stillet til rådighed af MNF.
Hvis lånekapitalen - i forhold til hvad  

 der er normalt for sammenlignelige uafhængige selskaber - må anses for  

 uforholdsmæssig stor, og egenkapitalen altså uforholdsmæssig lille,  

 foreligger der såkaldt "tynd kapitalisering", jf. pkt. 15d i  

 kommentaren til artikel 10 i OECD's modelkonvention, som alt andet lige vil  

 have den effekt, at et selskabs skattepligtige indkomst nedbringes i forhold  

 til, hvad der ville have været tilfældet for et uafhængigt selskab med  

 normale finansieringsvilkår.
I tilfælde som det beskrevne må der skattemæssigt foretages en  

 "tilpasning" af den samlede finansiering i selskabet, således at en  

 til det normale svarende andel heraf henregnes til egenkapitalen, medens  

 lånekapitalen reduceres tilsvarende.
Herefter må der foretages en vurdering  

 af, hvilket beløb en arms længde-rente ville udgøre af et lån svarende til  

 den reducrede lånekapital.
Til støtte for det i så henseende fornødne skøn  

 kan der også henses til størrelsen af det udbytte, aktionærer i almindelighed  

 ville kunne forvente af en egenkapital, der er tilpasset som ovenfor anført.
6.2.5. Hvis långiver i stedet for rente har ret til afkast i form af en  

 andel i et selskabs årlige overskud, kan dette være et indicium for, at der  

 reelt foreligger indskud af egenkapital.
Men som anført under 6.2.1. må der  

 foretages en samlet vurdering af aftalens almindelige karakter.
6.2.6. For at en låneaftale skattemæssigt kan godkendes, må der foreligge  

 dokumentation for, at der faktisk er ydet et lån, som modsvarer den af  

 selskabet påtagne gældsforpligtelse.
Såfremt låneprovenuet er mindre end  

 gældsforpligtelsen, må kurstabet naturligvis tages i betragtning ved  

 vurderingen af, om den ydede effektive rente er i overensstemmelse med arms  

 længde-princippet.
6.3. Renteniveauet Såvel i Danmark som i udlandet udgør renteniveauet til enhver tid et bredt  

 interval af forskellige rentesatser, der er bestemt af de nærmere vilkår for  

 de enkelte arter af låneforhold, jf. 6.3.2.
 Det danske renteniveau er p.t. højere end de fleste andre landes  

 renteniveau.
 6.3.1. Ved vurderingen af om de aftalte rentevilkår kan anses for at være  

 i overensstemmelse med arms længde-princippet, må der tages udgangspunkt i de  

 nærmere betingelser og vilkår for det enkelte låneforhold: Hovedstol,  

 løbetid, kurstab, sikkerhed m.v., formål og nærmere karakter (handelskredit,  

 almindelig kredit, anlægsfinansiering m.v.), den valuta, lånet er optaget i  

 (stærk eller svag i forhold til den danske krone) og dermed følgende  

 kursrisiko for henholdsvis debitor og kreditor, debitors kreditværdighed  

 o.s.v.
6.3.2. Maksimum for en arms længe-rente af lån i udenlandsk valuta må som  

 hovedregel være det beløb (i danske kr.), som et tilsvarende lån m.v.,  

 optaget på samme tidspunkt i Danmark, ville have kostet.
Ved sammenligningen  

 må der dog tages hensyn til de på lånets optagelsestidspunkt foreliggende  

 økonomiske vilkår, som en fornuftig låntager kunne have taget i betragtning.  

 Det kan således ikke udelukkes, at en efterfølgende kraftig stigning i kursen  

 på vedkommende valuta i visse tilfælde kan medføre, at det beløb, der skal  

 betales i danske kr. i hele låneperioden, kommer til at overstige, hvad et  

 tilsvarende lån i Danmark ville have kostet.
 I sådanne tilfælde må det undersøges, om der har foreligget økonomisk  

 mulighed for at indfri lånet før tiden, samt om en uafhængig debitor under  

 tilsvarende forhold ville have haft ret hertil.
6.3.3. Arms længde-renten vil i mange tilfælde være lavere end det under  

 6.3.2. omtalte maksimum.
Det afgørende må principielt være, hvorledes et  

 uafhængigt foretagende ville have dækket sit lånebehov.
I det omfang det er  

 normalt at optage lån i udenlandsk valuta, må der således tages udgangspunkt  

 i den rente, der sædvanligvis betales af sådanne udenlandske lån.
