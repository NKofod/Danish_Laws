Bekendtgørelse  

 om genoptræningsplaner og om patienters  

  

 valg af genoptræningstilbud efter udskrivning fra sygehus I medfør af § 84 og § 140, stk. 4 i  

 sundhedsloven, lov nr. 546 af 24. juni 2005, fastsættes:
 § 1.  

  

 Regionsrådet skal tilbyde en  

 individuel genoptræningsplan til patienter, der har et lægefagligt begrundet  

 behov for genoptræning efter udskrivning fra sygehus.
Stk. 2.  

  

 Genoptræningsplanen  

 skal være skriftlig, og den skal udarbejdes i samarbejde med patienten.
For  

 en  

 patient, der varigt mangler evnen til at give informeret samtykke, kan  

 informeret samtykke gives i henhold til reglerne i sundhedslovens § 18.
Stk. 3.  

  

 Genoptræningsplanen skal senest  

 udleveres til patienten på udskrivningstidspunktet, og den skal samtidig  

 efter aftale med patienten sendes til  

 patientens bopælskommune samt til patientens alment praktiserende læge.
I  

 tilfælde, hvor en patient efter udskrivning fra sygehus har behov for  

 specialiseret genoptræning på et sygehus, jf. § 2, stk. 4, skal  

 genoptræningsplanen efter aftale med patienten også sendes til det valgte  

 sygehus.
 § 2.  

  

 Genoptræningsplanen skal som  

 minimum indeholde en beskrivelse af patientens tidligere funktionsevne, en  

 beskrivelse af patientens funktionsevne på udskrivningstidspunktet samt en  

 beskrivelse  

 af patientens genoptræningsbehov på udskrivningstidspunktet, herunder af  

 hvilke  

 begrænsninger i funktionsevnen, som genoptræningen skal rette sig imod.
 Stk.  

  

    

  

 2.  

  

 Genoptræningsplanen skal angive det  

 seneste tidspunkt for bopælskommunens første kontakt til patienten med  

 henblik på  

 tilrettelæggelse af det fortsatte genoptræningsforløb, herunder rådgivning om  

 patientens mulighed for at vælge mellem genoptræningstilbud, jf. § 4. I  

 tilfælde, hvor en patient efter udskrivning fra sygehus har behov for  

 specialiseret genoptræning på et sygehus, jf. stk. 4., skal  

 genoptræningsplanen dog angive det seneste tidspunkt for det valgte  

 regionssygehus` første kontakt til patienten med henblik på tilrettelæggelse  

 af  

 det fortsatte genoptræningsforløb.
 Stk. 3.  

  

 Genoptræningsplanen  

 skal angive, hvorvidt patienten efter udskrivning fra sygehus har behov for  

 genoptræning, som skal ydes på et sygehus, jf. stk. 4.
 Stk. 4.  

  

 Genoptræning  

 skal ydes på et sygehus, hvis patienten har behov for genoptræningsydelser,  

 der  

 kræver et samtidigt eller tæt tværfagligt samarbejde på speciallægeniveau med  

 henblik på en tæt koordinering af genoptræning, udredning og behandling.  

 Genoptræning  

 skal endvidere ydes på et sygehus, hvis patienten har behov for  

 genoptræningsydelser, der af hensyn til patientens sikkerhed forudsætter  

 mulighed for bistand fra andet sundhedsfagligt personale, som kun findes i  

 sygehusregi.
 § 3.  

  

 Regionsrådet  

 og kommunalbestyrelsen udpeger hver en kontaktperson med ansvar for  

 koordinationen af genoptræningsforløb i forbindelse med udskrivningen af  

 patienter  

 med et genoptræningsbehov.
 Stk. 2.  

  

 Genoptræningsplanen  

 skal indeholde oplysninger om, hvordan bopælsregionen og bopælskommunen kan  

 kontaktes.
 § 4.  

  

 Patienter, der har et lægefagligt begrundet behov for genoptræning efter  

 udskrivning fra et sygehus, kan vælge mellem de genoptræningstilbud,  

 bopælskommunen  

 har etableret ved egne institutioner eller indgået aftaler om med andre  

 myndigheder eller private, og kan også vælge genoptræningstilbud på andre  

 kommuners institutioner, jf. dog stk. 2 og 3.
 Stk. 2.  

  

 En kommunes  

 genoptræningsinstitution kan af kapacitetsmæssige årsager afvise at modtage  

 fritvalgspatienter, der har bopæl i en anden kommune, herunder hvis  

 institutionen har væsentlig længere ventetider til genoptræning end andre  

 kommunale genoptræningsinstitutioner, og hvis væsentlige hensyn til patienter  

 fra egen kommune ellers vil blive tilsidesat.
 Stk. 3.  

  

 Personer,  

 der efter udskrivning fra et sygehus har behov for genoptræning, som skal  

 ydes  

 på et sygehus, jf. § 2, stk. 4., kan vælge mellem enhver regions  

 sygehuse, jf. §§ 11-13 og §§ 15-18 i bekendtgørelse nr. 109 af 21.  

 februar 2006 om ret til sygehusbehandling og befordring m.v.
 § 5.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 1009 af 9. juni 2003 om udarbejdelse af genoptræningsplaner ved  

 udskrivning  

 fra sygehus.
