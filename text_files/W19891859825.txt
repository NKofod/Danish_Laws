Ved frasalg af en del af ejendom havde en pantekreditor forlangt  

 samtlige sine pantebreve indfriet til pari.
Kun den del af kurstabet herved,  

 der svarede til den frasolgte del af hele ejendommen, kunne indgå i  

 avanceopgørelsen ved salget.
 A klagede for indkomståret 1985 over den af de stedlige skattemyndigheder  

 foretagne ansættelse af hendes skattepligtige særlige indkomst, der var  

 opgjort således:
Det var oplyst, at klageren i 1979 havde købt en ejendom, bestående af en  

 beboelsesdel og et garageanlæg med 30 garager.
I forbindelse med handelen var  

 oprettet 5 stk. pantebreve, henholdsvis 4 pantebreve a 58.000 kr. og 1 a  

 57.544 kr.
I 1985 havde klageren frasolgt garageanlægget af den nævnte ejendom, og i  

 forbindelse hermed havde pantebrevskreditor forlangt de 5 pantebreve  

 indfriet, da sikkerheden ville blive forringet.
Pantebrevene, hvis restgæld  

 på indfrielsestidspunktet i alt havde udgjort 216.686 kr., var indfriet til  

 kurs pari.
 De stedlige skattemyndigheder havde ved opgørelsen af fortjenesten ved  

 salget af ejendommen alene medtaget en forholdsmæssig del af kurstabet ved  

 indfrielsen af pantebrevene, svarende til garageanlæggets andel af den  

 samlede ejendom.
 Klagerens revisor gjorde over for Landsskatteretten gældende, at hele  

 kurstabet ved pantebrevsindfrielsen var fradragsberettiget i  

 anvanceopgørelsen, således at fortjenesten ved salget skulle nedsættes fra  

 60.310 kr. til 23.640 kr.
 Han anførte, at indfrielsen var sket på kreditors forlangende, og at  

 kurstabet kunne sidestilles med de for handelens gennemførelse i øvrigt  

 nødvendige udgifter.
Landsskatteretten fandt imidlertid at måtte være enig med de stedlige  

 skattemyndigheder i, at alene den del af kurstabet, svarende til den  

 frasolgte ejendoms andel af den samlede ejendom, kunne medtages i  

 avanceopgørelsen.
Den påklagede ansættelse blev derfor stadfæstet.
 LV 1988, H. 4.2.
