Kendelse fra Pressenævnet [En mand   K] har ved advokat  Finn  Walther  Petersen    

 klaget til Pressenævnet over, at Computerworld Online har afvist at  

 bringe et genmæle.
 I en artiklen bragt på Computerworld Online den 13.  

 december 2001 med overskriften "[K] sigtet for milliontyveri"  

hed det i en brødtekst:
"Lyngby Politi har sigtet den kontroversielle  

 internet-mand [K] for flere tilfælde af skyldnersvig,  

 bedrageriforsøg og medvirken til tyveri.
Det kom frem under et  

 retsmøde torsdag ved byretten i Lyngby." I artiklen hed det:
"Grundlæggeren af det kuldsejlede teleselskab  

 Dixa Net, [K], iscenesatte selv et anmeldt tyveri af bærbare computere,  

 mobiltelefoner og netværksudstyr fra Dixa Nets hovedsæde i  

 Vedbæk i oktober efter firmaets kollaps.
Tyveriet skete dagen  

 før Told & Skats besøg.
Det mener Lyngby Politi.
Som omtalt i Computerwold Online i sidste uge er den  

 tidligere formand for Foreningen af Internet-leverandører sigtet i  

 tyverisagen sammen med syv andre personer.
Deriblandt [Ks] svigersøn,  

 der i øvrigt sidst i 80 erne var formand for Danmarks Kommunistiske  

 Ungdom.
 På et retsmøde ved Byretten i Lyngby torsdag  

 kom det frem, at politiet sigter [K] for to tilfælde af skyldnersvig,  

 forsøg på bedrageri og opfordring til tyveri for tilsammen flere  

 millioner kroner.
Kæmpede for navneforbud Under retsmødet kæmpede [Ks] beskikkede  

 forsvarer, advokat  Finn  Walther  Petersen, i halvanden time en heroisk kamp  

 for at få nedlagt forbud imod, at pressen nævner navnet på  

 og hans forskellige selskaber i tilknytning til tyveri-sagen.
 Efter nogle timers betænkningstid afsagde dommer  

  Hanne  Ekstrand klokken 14 imidlertid kendelse om, at pressen uden forbehold  

 kan fortælle læserne om sagen, der i sidste uge første til  

 voldsom debat blandt en del af Computerworld Onlines læsere.
 Ifølge politiet er forløbet dette: [K]  

 indgav i midten af oktober en anmeldelse til politiet om, at ukendte  

 gerningsmænd var brudt ind hos Dixa Net på Enrum Slot i  

 Vedbæk og havde fjernet edb-udstyr til en anslået værdi af  

 mindst én million kroner.
 Ifølge oplysninger fremlagt på  

 retsmødet fik efterforskerne umiddelbart efter anmeldelsen et anonymt  

 tip om, hvor de kunne finde gerningsmændene til tyveriet.
Tyve: [K] står bag Tippet resulterede i anholdelsen af to unge mænd i  

 tyverne, og de har ifølge politiet tilstået at have brudt ind  

 på Enrum Slot og stjålet edb-udstyret.
Hvad der ikke tidligere  

 har været fremme er, at mændene også fortalte, at de var  

 blevet tilskyndet til tyveriet af [K] selv.
 Herefter fik Lyngby Politi fat i en dommerkendelse og  

 ransagede en række adresser, herunder [Ks] private bopæl på  

 Skodsborg Strandvej.
Hvad angår sigtelserne for skyldnersvig, så  

 går de på, at [K] har solgt for millioner af kroner dyrt  

 edb-udstyr til CyberCity for en slik og derved snydt kreditorerne i Dixa Net  

 for deres tilgodehavender.
Derudover har han   stadig ifølge politiet  

   fjernet computere for et millionbeløb fra Dixa Net.
Internet-udbyderen CyberCity bekræfter overfor  

 Computerworld Online at have købt netværksudstyr og brugte pc er  

 for 200.000 kroner af [K].
Handelen skulle være foregået med Told  

 & Skats vidende.
Ifølge internetfirmaet stod skattemyndighederne  

 faktisk og så på, mens Cybercity købte IT-udtyret som  

 eneste interesserede køber.
Udstyret skulle være op mod 1,5 millioner kroner  

 værd, men det har Cybercity ingen holdning til.
Prisen på 200.000  

 kroner var, hvad firmaet mente udstyret var værd, hedder det.
 - Vi kom simpelthen derud og så noget udstyr, vi  

 godt kunne bruge, og så købte vi det, siger  

 finansdirektør  Roland  Andersen fra Cybercity i dag.
CyberCity vil returnere udstyr Han har ingen erindring om, hvordan Cybercity fandt ud af,  

 at det fallerede firma Dixa Net havde brugt udstyr til salg.
Han mener, at  

 Told & Skat kontaktede Cybercity.  Roland  Andersen fastslår, at  

 firmaet selvfølgelig leverer udstyret tilbage, hvis det viser sig at  

 være blevet solgt uretmæssigt.
 Det har ikke været muligt at træffe Told &  

 Skat for en kommentar.
Den fjerde og sidste sigtelse drejer sig som nævnt  

 om forsøg på bedrageri og handler om, at [K] i strid med  

 sandheden har anmeldt udstyr for en halv million kroner stjålet til  

 forsikringsselskabet Danica.
Sådan lyder i hvert fald politiets version  

 af sagen.
 Forespurgt sit syn på sigtelserne mod ham,  

 ønskede [K] efter retsmødet ikke at kommentere sagen, men hans  

 forsvarer, advokat  Finn  Walther  Petersen, fastslog overfor dommeren, at  

 "sigtelserne i sagen bygger på et særdeles løst  

 grundlag".
Kriminalinspektør  Jørn  Moos fra Lyngby  

 Politi ønsker ikke at uddybe indholdet af sagen mod [K] ud over, hvad  

 der kom frem på retsmødet." Ved breve af 3. og 24. januar 2002 anmodede klager  

 indklagede om at bringe følgende genmæle:
"GENMÆLE Urigtige oplysninger i artiklen med den ledende overskrift  

 "[K] sigtet for milliontyveri", offentliggjort den 13. december  

 2001 kl. 16.10.
 I ovennævnte artikel anføres  

 følgende:
"Tyve: [K] står bag Tippet resulterede i anholdelsen af to unge mænd  

 i tyverne, og de har ifølge politiet tilstået at have brudt ind  

 på Enrum Slot og stjålet edb-udstyret.
Hvad der ikke tidligere  

 har været fremme er, at mændene også fortalte, at de var  

 blevet tilskyndet til tyveriet af [K] selv.
 Herefter fik Lyngby Politi fat i en dommerkendelse og  

 ransagede en række adresser, herunder [Ks] private bopæl på  

 Skodsborg Strandvej.
 1. Det er ikke korrekt, at tyvene har fortalt, at de var  

 tilskyndet til tyverierne af [K] selv.
2. Det er ikke korrekt, at Lyngby Politi foretog  

 ransagningerne på baggrund af en dommerkendelse." Den 10. januar 2002 bragte indklagede en artikel med  

 overskriften "[K] klager over ransagning", hvori det i  

 brødteksten hed:
"[K], eksformand for Foreningen af  

 Internetleverandører og eks-direktør i det nu krakkede Dixa  

 Net, har klaget over Lyngby Politis ransagning af hans privatadresse i sagen  

 om milliontyveriet af computerudstyr.
Ransagningen var ulovlig, politiet  

 skulle have haft en dommerkendelse, mener han." I artiklen hed det:
 "Dixa Nets nu detroniserede stifter og topchef [K]  

 har protesteret over Lyngby Politis rangsagning af hans hjem i forbindelse  

 med efterforskningen af et indbrud i Dixa Net.
Spørgsmålet om ransagningens lovlighed skulle  

 have været for retten før jul, men druknede dengang i  

 diskussionen om et eventuelt navneforbud.
I stedet er der berammet et nyt  

 retsmøde i sagen mandag, hvor politiet skal fremlægge sit  

 materiale i sagen over for en dommer.
Kritik af ransagning Computerworld Online har tidligere skrevet, at Lyngby  

 Politi gennemførte ransagningen via en dommerkendelse, men dette er  

 ikke korrekt, anfører [Ks] advokat  Finn  Walther  Petersen.
 Politiet havde ikke en dommerkendelse, da det  

 trængte ind på [Ks] privatadresse på Skodsborg Strandvej  

 med det formål at lede efter tyvekoster.
 Loven giver imidlertid politiet mulighed for at  

 gennemføre ransagninger uden en kendelse   en såkaldt  

 øje-med-ransagning   hvis der er risiko for, at den mistænkte  

 vil fjerne bevismateriale, og det er den regel, der blev benyttet i [Ks]  

 tilfælde.
I sådanne sager skal retten dog høres  

 indenfor 24 timer efter ransagningen, hvilket også skete.
Hverken [K]  

 eller hans advokat  Finn  Walter  Petersen  har over for Computerworld  

 ønsket at uddybe deres synspunkter omkring ransagningen, idet de ikke  

 ønsker sagen omtalt.
Sigtet som bagmand Ved indbruddet blev der stjålet computerudstyr for  

 over en million kroner fra Dixa Nets hovedkontor på Enrum Slot i  

 Vedbæk.
To unge mænd i begyndelsen af tyverne er sigtet for selve  

 tyveriet, mens [K] er sigtet for at have bestilt dem til at gøre  

 arbejdet.
Han er desuden, som tidligere omtalt i Computerworld  

 Online, sigtet for skyldnersvig og forsøg på bedrageri.
Fem  

 andre er sigtet i sagen for andre forhold.
 [Ks] advokat  Finn  Walther  Petersen påpeger i den  

 forbindelse, at de to sigtede mænd i tyverne ikke, som Computerworld  

 Online skrev, har indrømmet over for politiet, at [K] tilskyndede dem  

 til tyveriet.
Det er udelukkende politiets opfattelse, at tingene  

 hænger sammen på den måde, understreger  Finn  Walther  

  Petersen.
Heller ikke det forhold ønsker hverken [K] eller hans  

 advokat at uddybe." Indklagede korrigerede efterfølgende de forkerte  

 oplysninger i den oprindelige artikel fra den 13. december 2001, idet man i  

 brødteksten indledningsvis anførte "Rettet". Efter  

 brødteksten og før den oprindelige artikeltekst var indsat  

 følgende afsnit:
 "Rettet: [Ks] advokat har efter publiceringen af  

 nedenstående artikel gjort opmærksom på to faktuelle  

 fejl.
Vi skrev oprindeligt, at Lyngby ransagede [Ks]  

 privatadresse med en dommerkendelse i hånden.
Politiet havde ikke en  

 dommerkendelse.
Ifølge gældende regler kan politiet under visse  

 omstændigheder foretage en ransagning uden en kendelse, hvorefter sagen  

 skal indbringes for retten inden for 24 timer.
Det var en sådan  

 ransagning, der her var tale om.
Vi skrev desuden, at to unge mænd, der er sigtet for  

 tyveriet, har tilstået over for politiet, at [K] tilskyndede dem til at  

 ulovlighederne.
Det er politiets opfattelse, at det forholder sig  

 sådan, men de har ikke tilstået over for politiet, at [K] har  

 opfordret dem til det." Endvidere var et af de oprindelige afsnit i artiklen af  

 13. december 2001 ændret, således at det nu heri hed:
"Tyve: [K] står bag Tippet resulterede i anholdelsen af to unge mænd i  

 tyverne, og de har ifølge politiet tilstået at have brudt ind  

 på Enrum Slot og stjålet edb-udstyret.
Politiet mener, at  

 mændene blev tilskyndet til tyveriet af [K] selv.
Lyngby Politi ransagede efterfølgende en  

 række adresser herunder [Ks] private bopæl på Skodsborg  

 ." Klageren har anført, at artiklen indeholder  

 urigtige oplysninger.
Det er således forkert, at tyvene har fortalt, at  

 de var tilskyndet til tyverierne af klager, og at Lyngby Politi foretog  

 ransagningerne på baggrund af en dommerkendelse.
Klageren har nærmere anført, at de urigtige  

 oplysninger er egnet til at påføre klager økonomisk eller  

 anden skade af betydning.
Det forholder sig som bekendt sådan, at  

 politiets anskuelser, om der er begået kriminelle forhold, kan  

 være funderet i mere eller mindre løse antagelser og  

 gætterier.
I et meget stort antal sager vedrørende  

 økonomisk kriminalitet i form af bedrageri og skyldnersvig rejses der  

 aldrig tiltale, allerede af den grund at de forhold, der har været  

 undersøgt, ikke er omfattet af straffeloven, eller fordi man ikke kan  

 bevise, at der er begået et strafbart forhold.
I en sag  

 vedrørende tyveri, hvor det oplyses, at tyvene over for politiet har  

 oplyst, at en anden person, i det her tilfælde klager, har anstiftet  

 tyveriet, har sigtelsen til gengæld en sådan konsistent karakter,  

 at den er egnet til at påvirke såvel klagers finansielle grundlag  

 samt relationer til forretningsforbindelser, familie og omgangskreds.
Netop  

 disse oplysninger har voldt klager betydelige kvaler i forbindelse med en  

 række forhandlinger, der for tiden pågår, ligesom der i  

 klagers sociale netværk rejses spørgsmål om hans  

 hæderlighed.
Tilsvarende gør klager gældende, at  

 oplysningen om, at ransagningerne eller beslaglæggelserne er foretaget  

 efter prøvelse af en dommer kan have betydning for omgivelsernes  

 vurdering af klagers hæderlighed.
 Indklagede har afvist klagers anmodning om at få  

 offentliggjort genmælet.
 Indklagede har gjort opmærksom på, at de to  

 forkerte oplysninger er korrigeret i en senere artikel bragt den 10. januar  

 2002. Den oprindelige artikel er også rettet, og det forklares tydeligt  

 i starten af denne, at artiklen er rettet.
Indklagede har anført, at klager ikke har krav  

 på at få offentliggjort udtrykket "ledende overskrift"  

 i genmælet, da overskriften ikke er ledende.
Overskriften er i  

 overensstemmelse med sandheden, da klager er sigtet for forsøg  

 på bedrageri, skyldnersvig og opfordring til tyveri.
Indklagede har desuden anført, at klager kun har  

 krav på et genmæle, såfremt han har lidt anden skade end  

 økonomisk skade af betydning.
Klager har kun lidt bagatelagtig   om  

 nogen   skade, og derfor har han ikke krav på genmæle.
Dette  

 skyldes, at man alene må se på, om de oplysninger om tyvenes  

 udtalelser og eksistensen af en dommerkendelse isoleret set fra artiklens  

 andre oplysninger om objektivt korrekte sigtelser for strafbare forhold  

 udgør en skade af mere end bagatelagtig størrelse.
Den skade,  

 som klager muligvis led på grund af offentliggørelsen af  

 nævnte oplysninger, er af mindre betydning, når man sammenligner  

 de nævnte oplysninger med den lange række af strafbare forhold,  

 som klager er sigtet for.
Oplysningerne om tyvenes udtalelser og eksistensen  

 af en dommerkendelse berettiger derfor ikke   isoleret set   klager til  

 genmæle.
 Indklagede har endelig anført, at hverken klager  

 eller dennes forsvarer har ønsket at uddybe deres holdninger i  

 interviews, som indklagede har tilbudt adskillige gange.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Det følger af medieansvarslovens § 36, at anmodning  

 om genmæle over for oplysninger af faktisk karakter, som er egnet til  

 at påføre nogen økonomisk eller anden skade af betydning,  

 skal tages til følge, medmindre oplysningernes rigtighed er  

 utvivlsom.
 Pressenævnet finder, at de pågældende  

 oplysninger er af en sådan karakter, at der ikke er grundlag for  

 genmæle.
Nævnet bemærker i denne forbindelse  

 yderligere, at indklagede i indledningen til den påklagede artikel  

 efterfølgende har indsat nye afsnit, hvor de urigtige oplysninger  

 korrigeres, ligesom indklagede har tilrettet de afsnit i artiklen, hvor de  

 urigtige oplysninger var anført.
Endvidere har indklagede i en artikel  

 bragt den 10. januar 2002 korrigeret de pågældende  

 oplysninger.
 Afsagt den 10. april 2002.
