Fremsat den 11. februar 2000 af  

 Flemming Hansen (KF), Brian Mikkelsen (KF), Mariann   

 Fischer Boel (V) og Kim Andersen (V) Forslag til folketingsbeslutning om forhøjelse af det skattefri bundfradrag for  

 ydelser fra godkendte fonde m.v., hvis formål det er at støtte  

 socialt eller sygdomsbekæmpende arbejde Folketinget pålægger regeringen at  

 fremsætte lovforslag, der opjusterer det skattefri bundfradrag for  

 ydelser fra sociale fonde, stiftelser, foreninger m.v., hvis formål det  

 er at støtte socialt eller sygdomsbekæmpende arbejde.  

 Bundfradraget foreslås hævet fra 10.000 kr. til 25.000 kr.
Bemærkninger til forslaget Det er forslagsstillernes opfattelse, at  

 ydelser fra fonde, stiftelser og foreninger, som er godkendt af  

 socialministeren og hvis formål det er at støtte socialt eller  

 sygdomsbekæmpende arbejde, bør være skattefri op til et  

 loft på 25.000 kr.
Hvis en person bliver involveret i en trafikulykke,  

 får man krisehjælp.
Hvis en person derimod har været udsat  

 for incest eller har haft spiseforstyrrelser, tilbyder det offentlige  

 imidlertid kun støtte af begrænset omfang.
 Hvor det offentlige ikke påtager sig hele  

 forpligtelsen, tilbyder en række private organisationer at betale for  

 supplerende behandlingsforløb, ofte af længerevarende karakter.  

 Det kunne f.eks. dreje sig om længerevarende og sammenhængende  

 behandling hos en psykolog.
Ydelserne fra godkendte organisationer er i dag skattefrie  

 i det omfang, de ikke overstiger 10.000 kr. årlig.
Hvis modtageren  

 får mere end én ydelse fra samme organisation,  

 sammenlægges indkomstårets ydelser.
Hvis værdien af  

 årets samlede ydelser fra den pågældende organisation  

 overstiger bundfradraget på 10.000 kr., beskattes det overskydende  

 beløb efter de almindelige regler.
Der sker derimod ikke  

 sammenlægning af årets ydelser fra forskellige  

 organisationer.
Patienten ser aldrig pengene, som går direkte til  

 behandleren.
Men alligevel bliver beløbet takseret som skattepligtig  

 indkomst, når beløbet er over 10.000 kr.
Det betyder, at  

 værdigt trængende ofte bliver nødt til at takke nej til  

 yderligere behandling, fordi de ikke kan overskue den efterfølgende  

 beskatning.
Hvis de ikke får hjælp fra fonde, stiftelser m.v., er  

 der risiko for, at patienterne bliver ude af stand til at gennemføre  

 en uddannelse eller passe et job.
Det skattefri bundfradrag på oprindelig 5.000 kr.  

 blev med vedtagelsen af lovforslag nr.
L 44 den 2. december 1999, jf. lov nr.  

 946 af 20. december 1999, opreguleret til 10.000 kr.
Det Konservative  

 Folkeparti og Venstre mener, at den nye grænse er for lav og ikke  

 løser det ovennævnte problem.
Ved at hæve beløbet  

 til 25.000 kr. ville flere borgere få økonomisk mulighed for at  

 modtage behandlingstilbud betalt af private fonde m.v.
Forslaget ligger i  

 forlængelse af lovforslag nr.
L 15 fra 1987 om at lempe beskatningen  

 for disse særlige midler (jf. ligningslovens § 7, litra z, indsat ved  

 lov nr. 839 af 18. december 1987) - se Folketingstidende 1987-88, 1. samling,  

 tillæg A 335, og Folketingets forhandlinger sp. 81, 527, 3363, 3701,  

 tillæg B 67 og 81 og tillæg C 93.
Ifølge skatteministerens svar af 23. november 1999  

 på et spørgsmål fra Folketingets Skatteudvalg (jf.
L 44  

 bilag 5), findes der ikke tilgængelige oplysninger om hverken antallet  

 af personer, der har modtaget ydelser fra godkendte fonde til  

 sygdomsbekæmpende eller sociale formål, eller om de samlede  

 ydelser.
Skriftlig fremsættelse Flemming Hansen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forhøjelse  

 af det skattefri bundfradrag for ydelser fra godkendte fonde m.v., hvis  

 formål det er at støtte socialt eller sygdomsbekæmpende  

 arbejde.
(Beslutningsforslag nr.
B 97).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
