Bekendtgørelse om  

 provstiudvalgenes virksomhed I medfør af § 17a, stk. 8, og § 17c,  

 stk. 3, i lov om folkekirkens økonomi, jf. lovbekendtgørelse nr. 537 af  

 24. juni 1997, som ændret ved lov nr. 437 af 10. juni 2003, fastsættes  

 følgende  

 regler:
§ 1.  

  

 Provstiudvalgets  

 beslutninger træffes i møder.
Provstiudvalgets formand leder provstiudvalgets  

 møder og afstemninger.
Stk. 2.  

  

 Formanden  

 kan på provstiudvalgets vegne afgøre sager, som ikke tåler opsættelse eller  

 ikke giver anledning til tvivl.
Sådanne afgørelser forelægges provstiudvalget  

 til efterretning på næste møde.
 Stk. 3.  

  

 Provstiudvalget  

 kan bemyndige provsten til at ekspedere en konkret sag eller bestemte arter  

 af  

 sager efter udvalgets nærmere vedtagelse.
Stk. 4.  

  

 Offentlige  

 møder bekendtgøres så vidt muligt forud i den lokale presse efter  

 provstiudvalgets bestemmelse.
Provstiudvalget sender herudover meddelelse om  

 mødernes afholdelse direkte til formændene for provstiets menighedsråd.
 Stk. 5.  

  

 Provstiudvalget  

 er beslutningsdygtigt, når mindst halvdelen af medlemmerne er til stede.  

 Beslutninger træffes ved almindelig stemmeflerhed.
Stk. 6.  

  

 Provstiudvalgets  

 beslutninger indføres i en beslutningsprotokol, der ved slutningen af mødet  

 underskrives af de medlemmer, der har deltaget i mødet.
Ethvert af disse  

 medlemmer kan forlange sit særstandpunkt kort tilført beslutningsprotokollen  

 og  

 ved sager, der skal fremsendes til anden myndighed, kræve, at denne samtidig  

 gøres bekendt med indholdet af protokollen.
§ 2.  

  

 Et  

 provstiudvalgsmedlem er udelukket fra at deltage i udvalgets forhandling og  

 afstemning i konkrete enkeltsager, der vedrører et sogn, i hvilket den  

 pågældende er medlem af menighedsrådet.
Medlemmet har dog ret til at udtale  

 sig  

 i sådanne sager.
Stk. 2.  

  

 Provstiudvalget  

 træffer beslutning om, hvorvidt et medlem i øvrigt har en sådan interesse i  

 en  

 sag, at medlemmet er afskåret fra at deltage i udvalgets forhandling og  

 afstemning om sagen.
Det pågældende medlem er ikke udelukket fra at deltage i  

 forhandling og afstemning om sin habilitet.
 Stk. 3.  

  

 Et medlem,  

 der er erklæret inhabilt, skal forlade mødelokalet under forhandling og  

 afstemning i den pågældende sag.
 Stk. 4.  

  

 Et medlem  

 skal underrette udvalget, hvis der foreligger forhold, der kan give anledning  

 til tvivl om medlemmets habilitet.
 § 3.  

  

 Bortset  

 fra bestemmelserne i §§ 1 og 2 fastsætter provstiudvalget selv sin  

 forretningsorden.
 § 4.  

  

 En  

 stedfortræder indtræder i provstiudvalget, når et medlem dør eller udtræder  

 af  

 udvalget.
 Stk. 2.  

  

 Når  

 provstiudvalgets formand får meddelelse om eller på anden måde får kendskab  

 til, at et medlem vil være forhindret i at varetage sit hverv i en forventet  

 periode af mindst 2 måneder, indkalder formanden stedfortræderen til  

 førstkommende møde i provstiudvalget.
 Stk. 3.  

  

 Når  

 medlemmet på ny kan varetage sit hverv, udtræder stedfortræderen af  

 provstiudvalget.
 Stk. 4.  

  

 Findes der  

 ved et medlems afgang eller forfald, jf. stk. 2, ingen stedfortræder til  

 at indtræde i medlemmets plads, afgør stiftsøvrigheden efter indhentet  

 erklæring fra de øvrige medlemmer af rådet, om besættelsen af den ledige  

 plads  

 kan udsættes til næste almindelige valg, eller om udfyldningsvalg skal finde  

 sted.
§ 5.  



  

 Provstiudvalget fastsætter efter  

 budgetsamrådet rammebevilling for kirkekassens driftsudgifter og bevilling  

 for  

 kirkekassens anlægsudgifter.
Hvis der i et sogn eller et pastorat er oprettet  

 en præstegårdskasse, fastsætter provstiudvalget denne kasses rammebevilling  

 for  

 driftsudgifter og bevilling for anlægsudgifter.
Stk. 2.  

  

 Provstiudvalget  

 påser, at kirke- og præstegårdskassernes budget er i overensstemmelse med de  

 fastsatte rammer og bevillinger, jf. stk. 1. Er dette ikke tilfældet  

 korrigerer provstiudvalget budgettet.
Korrektionen foretages i  

 rammebevillingen  

 til driftsudgifter eller i bevillingen til anlægsudgifter.
 Stk. 3.  

  

 Provstiudvalget  

 udøver legalitetskontrol af kirke- og præstegårdskassernes budget.  

 Provstiudvalget kan træffe beslutning om ændring af en budgetpost begrundet i  

 legalitetshensyn.
 § 6.  

  

 Provstiudvalget  

 vælger uden for sin midte en bygningskyndig til sammen med provsten at  

 foretage  

 syn over kirke og kirkegård, præsteboliger og anden fast ejendom, der  

 bestyres  

 af menighedsrådet på kirkens eller præsteembedets vegne.
 Stk. 2.  

  

 Når det i  

 stk. 1 omtalte syn vedrører provstens tjenestebolig, beskikker  

 stiftsøvrigheden en anden provst til at lede synsforretningen.
Stk. 3.  

  

 Den  

 bygningskyndige må ikke påtage sig lønnet arbejde for menighedsrådene i  

 provstiet.
Stiftsøvrigheden kan dispensere fra denne regel.
Stk. 4.  

  

 Dispensationen  

 efter stk. 3 kan kun gives på vilkår, at stiftsøvrigheden eller  

 provstiudvalget  

 efter stiftsøvrighedens bemyndigelse ved næste ordinære provstesyn udpeger en  

 anden bygningskyndig til at foretage synet over det pågældende arbejde.
Denne  

 synsforretning må tidligst finde sted et år efter arbejdets afslutning.
 §   

  

 7.  

  

 Provstiudvalget skal afgive erklæring i følgende sager:
 1)  

 	  

    

 Sager om køb, salg,  

 opførelse, nedrivning, istandsættelse eller ombygning af fast ejendom, som  

 efter de gældende regler skal forelægges stiftsøvrigheden eller  

 Kirkeministeriet til godkendelse.
 2)  

 	  

    

 Øvrige sager af væsentlig  

 økonomisk betydning for de kirkelige kasser.
 Stk. 2.  

  

 Kirkeministeriet og stiftsøvrigheden kan indhente udtalelse fra  

 provstiudvalget  

 i andre sager.
 § 8.  

  

 Provstiudvalget  

 fører tilsyn med, at der udfærdiges regulativer for ansatte funktionærer ved  

 kirker  

 og kirkegårde, og skal herunder påse, at menighedsrådenes aftaler om  

 kirkebetjeningens ansættelsesforhold er i overensstemmelse med de  

 bestemmelser,  

 der er fastsat af Kirkeministeriet.
§ 9.  

  

 Provstiudvalget  

 kan antage kontormedhjælp (provstisekretær) efter de af Kirkeministeriet til  

 enhver tid fastsatte bestemmelser herom.
Ansættelse sker efter offentligt  

 opslag.
 Stk. 2.  

  

 Der  

 tilkommer udvalgets medlemmer diæter for deltagelse i møder efter de  

 bestemmelser, Kirkeministeriet fastsætter herom.
§ 10.  

  

 Provstiudvalgets  

 afgørelse om størrelsen af hver enkelt kirke- og præstegårdskasses  

 rammebevilling til driftsudgifter og bevilling til anlægsudgifter, jf.  

 § 5, er endelig.
I øvrigt kan provstiudvalgets afgørelser i medfør af  

 denne bekendtgørelse påklages til stiftsøvrigheden.
 Stk. 2.  

  

 Stiftsøvrighedens  

 afgørelser i medfør af stk. 1 kan ikke indbringes for anden  

 administrativ  

 myndighed.
 § 11.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Følgende  

 bekendtgørelser ophæves:
 1)  

 	  

    

 Kirkeministeriets  

 bekendtgørelse nr. 838 af 20. oktober 1993 om provstiudvalgenes virksomhed.
 2)  

 	  

    

 Kirkeministeriets  

 bekendtgørelse nr. 232 af 22. marts 1996 om ændring af bekendtgørelse om  

 provstiudvalgenes virksomhed.
