 Bekendtgørelse om ændring af bekendtgørelse om støtte til almene boliger m.v.
§ 1 I bekendtgørelse nr. 1226 af 14. december 2011 om støtte til almene boliger m.v., som ændret ved bekendtgørelse nr. 1173 af 30. september 2015, bekendtgørelse nr. 345 af 12. april 2016 og bekendtgørelse nr. 422 af 28. april 2017, foretages følgende ændringer:
 1. Indledningen affattes således:
»I medfør af § 73, stk. 4, § 100, stk. 4, § 102, § 112, § 113, stk. 1, § 115, stk. 10, § 118, stk. 4, § 143, stk. 3, § 149, § 157, stk. 4, § 160, § 178, stk. 3 og 4, og § 184 i lov om almene boliger m.v., jf. lovbekendtgørelse nr. 1116 af 2. oktober 2017, fastsættes efter bemyndigelse i henhold til § 8, stk. 1, i bekendtgørelse nr. 982 af 28. juni 2018 om Trafik-, Bygge- og Boligstyrelsens opgaver og beføjelser samt klageadgang på boligområdet:« 2. Overalt i bekendtgørelsen ændres »Ministeriet for By, Bolig og Landdistrikter« til »Trafik-, Bygge- og Boligstyrelsen« og »Ministeriet for By, Bolig og Landdistrikters« til »Trafik-, Bygge- og Boligstyrelsens«.
3. I § 4, stk. 4, indsættes som 2. og 3. pkt.: »Indberettes et tilsagn ikke rettidigt, skal kommunalbestyrelsen underrette Trafik-, Bygge- og Boligstyrelsen herom.
Trafik-, Bygge- og Boligstyrelsen kan træffe beslutning om, at tilsagnet kan indberettes i BOSSINF-STB.« 4. § 15, stk. 3, affattes således:
»Stk. 3. Kommunalbestyrelsen kan uanset bestemmelsen i stk. 2 tillade, at almene familieboliger opføres med et boligareal større end 115 m² med henblik på udlejning af boligerne til husstande med mindst 4 medlemmer, hvoraf mindst et medlem er stærkt bevægelseshæmmet.
Boliger efter 1. pkt. indregnes med et areal på højst 110 m2 inklusive eventuelle fælleslokaler for hver bolig i byggeriets boligareal, jf. stk. 1. Indgår der fælleslokaler i byggerier med familieboliger efter 1. pkt. fordeles arealet af fælleslokalerne ligeligt på hver bolig uanset deres størrelse.« § 2 Bekendtgørelsen træder i kraft den 1. januar 2019.
