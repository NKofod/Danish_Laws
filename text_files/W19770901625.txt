Ankestyrelsens principafgørelse O-176-77 om sociale myndigheders adgang til at foretage tilbageholdelse i uddannelsesstøtte for hjælp ydet med tilbagebetalingspligt efter bistandsloven Resume:
 Uddannelsesstøtte kunne normalt ikke gøres til genstand for lønindeholdelse efter kildeskattelovens § 73 for beløb ydet med tilbagebetalingspligt efter bistandsloven.
 Kassation:
Der er kommet nye regler på området Love:
Kildeskatteloven - lovbekendtgørelse nr. 519 af 22. juni 1995 - § 7, stk. 2, § 27, stk. 2 og § 73, nr. 1 Sagsfremstilling:
 Statens Uddannelsesstøtte har anmodet skattedepartementet om en udtalelse om, hvorvidt der efter kildeskattelovens § 73 er hjemmel til i uddannelsesstøtte, der ydes dels som lån, dels som stipendium, at tilbageholde beløb, der er ydet i henhold til forsorgsloven - nu bistandsloven - med tilbagebetalingspligt.
 Afgørelse:
Kildeskattedirektoratet har udtalt, at de omhandlede stipendier, men ikke lånene, efter direktoratets opfattelse principielt er omfattede af bestemmelsen i kildeskattelovens § 73, stk. 4. Direktoratet finder imidlertid, under hensyn til formålet med og størrelsen af støtten, at den ikke bør gøres til genstand for lønindeholdelse efter § 73. Der kan dog undtage herfra, såfremt restancen vedrører indkomstår, hvor støtten indgår i den skattepligtige indkomst.
Der skal i denne forbindelse foretages en samlet bedømmelse af restantens indkomstforhold.
 Skattedepartementet har henholdt sig hertil.
