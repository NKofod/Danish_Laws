 Under 23. december 1958 er der i Prag afsluttet følgende overenskomst  

 mellem Danmark og Czekoslovakiet om en erstatningsordning vedrørende danske  

 interesser i Czekoslovakiet:
OVERENSKOMST mellem Kongeriget Danmark og Republikken Czekoslovakiet om regulering af  

 visse krav.
 Kongeriget Danmark og Republikken Czekoslovakiet, der ønsker at regulere  

 visse krav mellem de to lande, er blevet enige om følgende bestemmelser:
 Artikel 1.
 Den czekoslovakiske regering vil til den danske regering betale et beløb  

 på 1.222.865,00 danske kroner som globalerstatning, dels for dansk ejendom og  

 danske rettigheder og interesser, som er blevet berørt af czekoslovakisk  

 nationalisering, ekspropriation eller andre lignende restriktive eller  

 likviderende foranstaltninger med hensyn til sådan ejendom og sådanne  

 rettigheder og interesser truffet i forbindelse med forandringerne i  

 Czekoslovakiets økonomiske struktur efter den anden verdenskrig, dels for  

 endnu uregulerede danske krav vedrørende eller hidrørende fra ejendom,  

 rettigheder og interesser, som blev konfiskeret under besættelsen.
 Den nævnte erstatning skal også dække danske krav imod debitorer i  

 Czekoslovakiet, hvis ejendom er blevet berørt af nogen af de i det foregående  

 afsnit nævnte foranstaltninger, såvel som danske interesser i ejendom berørt  

 af alle sådanne foranstaltninger.
 Artikel 2.
 Det i artikel 1 nævnte beløb skal overføres til finansministeriet i  

 København, når denne overenskomst træder i kraft og i overensstemmelse med  

 bestemmelserne i de noter, der er udvekslet i forbindelse med nærværende  

 overenskomst.
 Artikel 3.
 I denne overenskomst forstås ved dansk ejendom og danske rettigheder og  

 interesser, ejendom, rettigheder og interesser som direkte eller indirekte,  

 helt eller delvist har været ejet af fysiske eller juridiske personer,  

 selskaber, firmaer eller sammenslutninger, som var danske på tidspunktet for  

 vedkommende czekoslovakiske foranstaltning og på tidspunktet for denne  

 overenskomst ikrafttræden.
 Artikel 4.
 Efter nærværende overenskomst ikrafttræden vil den danske regering ikke  

 længere, hverken på egne vegne eller på vegne af danske statsborgere, fysiske  

 eller juridiske personer, selskaber, firmaer eller sammenslutninger over for  

 den czekoslovakiske stat eller czekoslovakiske fysiske eller juridiske  

 personer, rejse eller støtte krav eller fordringer, som enten berøres af de i  

 artikel 1 nævnte czekoslovakiske foranstaltninger, eller som har været  

 fremført af de danske myndigheder under de forhandlinger, der har ført til  

 afslutning af nærværende overenskomst, eller som er af lignende natur.
 Den danske regering garanterer at holde Republikken Czekoslovakiet  

 skadesløs for det tilfælde, at krav eller fordringer af den i foregående  

 stykke nævnte karakter efter opfyldelsen af artikel 2 måtte blive gennemført  

 enten gennem betaling, modregning eller på anden lignende måde ved hjælp af  

 ejendom, rettigheder eller interesser tilhørende den czekoslovakiske stat  

 eller czekoslovakiske fysiske eller juridiske personer uden disses samtykke.
 Artikel 5.
 Fordelingen af det i artikel 1 nævnte erstatningsbeløb skal alene tilkomme  

 den danske regering.
 Artikel 6.
 De to kontraherende parter vil så vidt muligt meddele hinanden sådanne  

 oplysninger herunder dokumentation som er nødvendig for at sætte parterne i  

 stand til at regulere de af denne overenskomst omfattede spørgsmål.
Efter at det er blevet afgjort, hvilke personer, der af den danske  

 regering skal anses som berettigede til at modtage erstatning. vil den danske  

 regering meddele den czekoslovakiske regering deres navne.
Den danske  

 regering vil overlevere til den czekoslovakiske regering eventuelle aktier,  

 obligationer og andre lignende dokumenter. som beviser de af den danske  

 regering kompenserede personers ret.
 Artikel 7.
 Ved denne overenskomsts ikrafttræden vil den czekoslovakiske regering som  

 endeligt opfyldte anse alle czekoslovakiske skattekrav, såvel som alle andre  

 krav, der vedrører ejendom, rettigheder og interesser nævnt i artikel 1,  

 hvorfor erstatning er betalt i medfør af denne overenskomsts bestemmelser.
 Artikel 8.
 Denne overenskomst og opfyldelsen af dens artikel 2 ophæver den  

 overenskomst, der blev indgået ved den under 16. marts 1948 stedfundne  

 brevveksling, og som tilstod danske fordringshavere  

 mestbegunstigelsesbehandling med hensyn til anvendelsen af czekoslovakiske  

 nationaliseringsdekreter, såvel som til de regler og bestemmelser, der gælder  

 for iværksættelse af nationalforvaltning og konfiskation af ejendom.
 Artikel 9.
 Danske erstatningskrav som måtte opstå som følge af fremtidig  

 czekoslovakisk lovgivning eller andre czekoslovakiske foranstaltninger, som  

 måtte blive iværksat efter undertegnelsen af denne overenskomst, er ikke  

 reguleret ved betalingen af den i artikel 1 nævnte sum.
 Artikel 10.
 De i forbindelse med nærværende overenskomst udvekslede noter, samt  

 vedføjede Fortolkende Bemærkninger udgør en integrerende del af  

 overenskomsten.
 Artikel 11.
 Nærværende overenskomst skal ratificeres så snart som muligt og træder i  

 kraft på datoen for ratifikationsinstrumenternes udveksling i København.
 Givet og undertegnet i Prag den 23. december 1958, i to eksemplarer i det  

 engelske sprog.
FOR KONGERIET DANMARK B.
Dons Møller.
FOR REPUBLIKKEN CZEKOSLOVAKIET V.
David.
 FORTOLKENDE BEMÆRKNINGER.
 1. Der er enighed om, at ordene'...
 fremført af de danske myndigheder i løbet af de forhandlinger, der har  

 ført til afslutning af nærværende overenskomst' i artikel 4 skal betyde  

 danske krav eller fordringer fremført af den danske forhandlingspart over for  

 den czekoslovakiske forhandlingspart i årene 1951 til 1957 og opført som  

 løbenummer 1204.
 2. Ved ordene »måtte blive gennemført« i  

 overenskomstens artikel 4, afsnit 2. skal forstås ethvert indgreb fra en  

 person, der fremfører sit krav med henblik på fyldestgørelse uden at dette  

 nødvendigvis indebærer at et sådant indgreb foretages gennem en domstol eller  

 gennem myndigheder.
 3. Bestemmelsen i artikel 9 vedrører ikke ejendom,  

 rettigheder og interesser i det omfang kravene vedrørende sådan ejendom og  

 sådanne rettigheder og interesser er reguleret af bestemmelserne i nærværende  

 overenskomsts artikel 1.
Givet og undertegnet i Prag, den 23.  

 december 1958, i to eksemplarer i det engelske sprog.
FOR KONGERIGET DANMARK B.
Dons Møller.
FOR REPUBLIKKEN CZEKOSLOVAKIET V.
David.
 Prag, den 23. december 1958.
Hr.
Udenrigsminister, Jeg har den ære at meddele Dem, at kommissarius for konfiskation af tysk  

 og japansk ejendom efter at have gennemgået de af Czekoslovakiet fremførte  

 krav frigiver et beløb på l.222.865,00 danske kroner i medfør af den ved  

 notevekslingerne af 27. juni og 11. september 1947 mellem Danmark og  

 Czekoslovakiet afsluttede overenskomst vedrørende frigivelse af  

 czekoslovakisk ejendom i Danmark.
Med frigivelsen af dette beløb er al  

 ejendom, som er omfattet af den nævnte overenskomst, og som har vist sig at  

 være czekoslovakisk, blevet frigivet af kommissarius for konfiskation af tysk  

 og japansk ejendom.
 Det ovennævnte beløb vil blive stillet til disposition for den  

 czekoslovakiske regering, så snart den under dags dato undertegnede  

 overenskomst mellem Danmark og Czekoslovakiet om regulering af visse krav er  

 trådt i kraft.
 Den danske regering går ud fra, at den czekoslovakiske regering efter  

 betalingen af det ovennævnte beløb vil betragte overenskomsten om frigivelse  

 af czekoslovakisk ejendom i Danmark - jfr. listerne I -XXVI, der senere er  

 overgivet af de czekoslovakiske myndigheder - som opfyldt fra Danmarks side.  

 Modtag, hr. udenrigsminister, forsikringen om min mest udmærkede højagtelse.
B.
Dons Møller.
Republikken Czekoslovakiets udenrigsminister, Hr.
Vaclav David, Prag.
 Prag, den 23. december 1958.
Hr.
Minister, Jeg har den ære at anerkende modtagelsen af Deres brev af dags dato af  

 følgende ordlyd:
»Jeg har den ære at meddele Dem, at kommissarius for konfiskation af  

 tysk og japansk ejendom efter at have gennemgået de af Czekoslovakiet  

 fremførte krav frigiver et beløb på 1.222.865,00 danske kroner i medfør af  

 den ved notevekslingerne af 27. juni og 11. september 1947 mellem Danmark og  

 Czekoslovakiet afsluttede overenskomst vedrørende frigivelse af  

 czekoslovakisk ejendom i Danmark.
Med frigivelsen af dette beløb er al  

 ejendom, som er omfattet af den nævnte overenskomst, og som har vist sig at  

 være czekoslovakisk, blevet frigivet af kommissarius for konfiskation af tysk  

 og japansk ejendom.
 Det ovennævnte beløb vil blive stillet til disposition for den  

 czekoslovakiske regering, så snart den under dags dato undertegnede  

 overenskomst mellem Danmark og Czekoslovakiet om regulering af visse krav er  

 trådt i kraft.
Den danske regering går ud fra, at den czekoslovakiske regering efter  

 betalingen af det ovennævnte beløb vil betragte overenskomsten om frigivelse  

 af czekoslovakisk ejendom i Danmark - jfr. listerne I -XXVI, der senere er  

 overgivet af de czekoslovakiske myndigheder - - som opfyldt fra Danmarks  

 side.« Modtag, hr. minister, forsikringen om min udmærkede højagtelse.
V.
David.
Kongeriget Danmarks gesandt, Hr.
Birger T.
V.
Dons Møller, Prag.
 Prag, den 23. december 1958.
Hr.
Minister, Ved den under dags dato stedfundne brevveksling er Republikken  

 Czekoslovakiets og Kongeriet Danmarks regeringer blevet enige om, at et beløb  

 på 1.222.865,00 danske kroner i medfør af den ved notevekslingerne af 27.  

 juni og 11. september 1947 afsluttede overenskomst mellem Czekoslovakiet og  

 Danmark vedrørende frigivelse af czekoslovakisk ejendom i Danmark skal  

 stilles til disposition for den czekoslovakiske regering, så snart den under  

 dags dato undertegnede overenskomst mellem Czekosløvakiet og Danmark om  

 regulering af visse krav er trådt i kraft.
 I betragtning heraf har jeg den ære at meddele Dem, at den czekoslovakiske  

 regering bemyndiger den danske regering til - så snart det ovennævnte beløb  

 er blevet stillet til disposition for den czekoslovakiske regering - at  

 disponere over beløbet til opfyldelse af den forpligtelse Czekoslovakiet har  

 påtaget sig i medfør af artikel 2 af den under dags dato undertegnede  

 overenskomst mellem Czekoslovakiet og Danmark om regulering af visse krav.
 Modtag, hr. minister, forsikringen om min udmærkede højagtelse.
V.
David.
Kongeriget Danmarks gesandt, Hr.
Birger T.
V.
Dons Møller, Prag Prag, den 23. december 1958.
Hr.
Udenrigsminister, Jeg har den ære at anerkende modtagelsen af Deres brev af dags dato af  

 følgende ordlyd:
 »Ved den under dags dato stedfundne brevveksling er Republikken  

 Czekoslovakiets og Kongeriet Danmarks regeringer blevet enige om, at et beløb  

 på 1.222.865,00 danske kroner i medfør af den ved notevekslingerne af 27.  

 juni og 11. september 1947 afsluttede overenskomst mellem Czekoslovakiet og  

 Danmark vedrørende frigivelse af czekoslovakisk ejendom i Danmark skal  

 stilles til disposition for den czekoslovakiske regering, så snart den under  

 dags dato undertegnede overenskomst mellem Czekoslovakiet og Danmark om  

 regulering af visse krav er trådt i kraft.
I betragtning heraf har jeg den ære at meddele Dem, at den czekoslovakiske  

 regering bemyndiger den danske regering til så - snart det ovennævnte beløb  

 er blevet stillet til disposition for den czekoslovakiske regering - at  

 disponere over beløbet til opfyldelse af den forpligtelse Czekoslovakiet har  

 påtaget sig i medfør af artikel 2 af den under dags dato undertegnede  

 overenskomst mellem Czekoslovakiet og Danmark om regulering af visse  

 krav.« Jeg tillader mig herved at meddele Dem, at den danske regering er enig i  

 indholdet af ovenciterede brev.
 Modtag, hr. udenrigsminister, forsikringen om min mest udmærkede  

 højagtelse.
B.
Dons Møller.
Republikken Czekoslovakiets udenrigsminister, Hr.
Vaclav David, Prag Prag, den 23. december 1958 Hr.
Udenrigsminister, Under de forhandlinger, som i dag er resulteret i afslutningen af  

 overenskomsten mellem vore to lande vedrørende regulering af visse krav, har  

 den danske delegation udtrykt ønske om, at de czekoslovakiske myndigheder vil  

 være villige til om fornødent at træffe foranstaltninger til lettelse af salg  

 af faste ejendomme beliggende i Czekoslovakiet og tilhørende danske  

 statsborgere.
 Den czekoslovakiske delegation, der har meddelt, at Naborovy Podnik,  

 zprostredkovatelna koupe a prodeje realit, Praha 2, Vodickova 32, er den i  

 Czekoslovakiet med henblik på køb og salg af fast ejendom oprettede  

 institution, har erklæret at ville anbefale denne institution at yde al mulig  

 bistand til danske statsborgere, som måtte henvende sig til den med henblik  

 på salg af deres faste ejendomme beliggende i Czekoslovakiet.
 Modtag, hr. udenrigsminister, forsikringen om min mest udmærkede  

 højagtelse.
B.
Dons Møller.
Republikken Czekoslovakiets udenrigsminister, Hr.
Vaclav David, Prag.
 Prag, den 23 december 1958.
Hr.
Minister, Jeg har den ære at anerkende modtagelsen af Deres brev af dags dato af  

 følgende ordlyd:
 »Under de forhandlinger, som i dag er resulteret i afslutningen af  

 overenskomsten mellem vore to lande vedrørende regulering af visse krav, har  

 den danske delegation udtrykt ønske om, at de czekoslovakiske myndigheder vil  

 være villige til om fornødent at træffe foranstaltninger til lettelse af salg  

 af faste ejendomme beliggende i Czekoslovakiet og tilhørende danske  

 statsborgere.
Den czekoslovakiske delegation, der har meddelt, at Naborovy podnik,  

 zprostredkovatelna koupe a prodeje realit, Praha 2, Vodickova 32, er den i  

 Czekoslovakiet med henblik på køb og salg af fast ejendom oprettede  

 institution, har erklæret at ville anbefale denne institution at yde al mulig  

 bistand til danske statsborgere, som måtte henvende sig til den med henblik  

 på salg af deres faste ejendomme beliggende i Czekoslovakiet.« Jeg tillader mig herved at meddele Dem, at den czeckoslovakiske regering  

 er enig i indholdet af ovenciterede brev.
 Modtag, hr. minister, forsikringen om min udmærkede højagtelse.
V.
David.
Kongeriget Danmarks gesandt, Hr.
Birger T.
V.
Dons Møller, Prag Prag, den 23. december 1958.
Hr.
Minister, Under henvisning til den under dags dato undertegnede overenskomst mellem  

 vore to lande vedrørende regulering af visse krav har jeg den ære at meddele  

 Dem, at vedkommende czekoslovakiske myndigheder er rede til at tage  

 ansøgninger om eksporttilladelser for personlig ejendom (møbler, personlige  

 effekter etc.), som tilhører danske statsborgere, under velvillig  

 overvejelse.
 Modtag, hr. minister, forsikringen om min udmærkede højagtelse.
V.
David.
Kongeriget Danmarks gesandt, Hr.
Birger T.
V.
Dons Møller, Prag.
 Prag. den 23. december 1958.
Hr.
Udenrigsminister, Jeg har den ære at anerkende modtagelsen af Deres brev af dags dato af  

 følgende ordlyd:
»Under henvisning til den under dags dato undertegnede overenskomst  

 mellem vore to lande vedrørende regulering af visse krav har jeg den ære at  

 meddele Dem, at vedkommende czekoslovakiske myndigheder er rede til at tage  

 ansøgninger om eksporttilladelser for personlig ejendom (møbler, personlige  

 effekter etc.), som tilhører danske statsborgere, under velvillig  

 overvejelse.« Modtag, hr. udenrigsminister, forsikringen om min mest udmærkede  

 højagtelse.
B.
Dons Møller.
Republikken Czekoslovakiets udenrigsminister, Hr.
Vaclav David, Prag.
 Den i overenskomstens artikel 11 forudsete udveksling af  

 ratifikationsinstrumenterne har fundet sted i København den 8. april 1960,  

 hvorefter overenskomsten er trådt i kraft den nævnte dato.
 Udenrigsministeriet, den 26. juli 1960.
 J. 0. Krag.
F.
M.
Nils Svenningsen.
