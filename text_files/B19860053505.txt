 I henhold til § 15 c, jfr. § 15 i, i loven om radio- og  

 fjernsynsvirksomhed (lov nr. 421 af 15. juni 1973, som ændret ved lov nr. 589  

 af 19. december 1985) fastsættes:
§ 1.  Indehavere af tilladelse til lokal  

 programvirksomhed skal løbende optage alle udsendelser i deres fulde  

 udstrækning på bånd.
Det vil sige alt, hvad der udsendes i sendetiden, incl.  

 annoncering og afmelding af programmer, pausesignaler, jingles osv.
Der må  

 ikke forekomme fejl og mangler i optagelserne på grund af båndskift eller  

 ringe båndkvalitet.
Stk. 2.  Båndene skal opbevares i 3 måneder og må i  

 denne periode ikke ændres, slettes eller destrueres.
Det kan pålægges  

 tilladelseshaveren at opbevare bånd i en nærmere angiven længere tid, hvis  

 behandlingen af en sag vedrørende programvirksomheden gør det nødvendigt.
 § 2.  Tilladelseshaveren er ansvarlig for  

 programmernes optagelse og opbevaring, uanset om arbejdet eventuelt efter  

 aftale udføres af andre.
§ 3.  Optagelse skal foretages samtidig med  

 udsendelsen.
Optagelse kan eventuelt finde sted via en FM-modtager.
 § 4.  Optagelserne skal være af en sådan kvalitet, at  

 indholdet ved gengivelse kan opfattes uden nogen vanskelighed, der kan  

 henføres til optageudstyret og -installationerne, lydbåndet eller udstyrets  

 betjening.
Stk. 2.  Gengivelsen skal mindst svare til god  

 telefonkvalitet med hensyn til egenstøj, fremmedstøj, mangler ved båndet,  

 forvrængning og toneområde (ca. 300 Hz - 3,4 kHz). En afvigelse fra nominel  

 båndhastighed skal være under 1 pct.
Automatisk forstærkningsregulering må  

 ikke anvendes ved optagelsen.
Der henvises i øvrigt til bilaget.
§ 5.  Ved optagelse på spolebånd skal anvendes  

 international standard båndhastighed, enten 1 7/8'» pr. sek. eller 3  

 3/4«» pr. sek., samt 1/4«» bånd.
En tyndere båndtype end  

 »double play« og spoler med en større diameter end 10 1/2'» må  

 ikke anvendes.
 Stk. 2.  Der skal anvendes en båndoptager beregnet for  

 international 2- eller 4-spors norm.
§ 6.  Ved optagelse på lydkassettebånd skal anvendes  

 standard kompaktkassetter og standard båndhastighed 1 7/8«» pr.  

 sek.
En ringere båndkvalitet end svarende til 1. klasses jernoxydbånd og  

 kassettebånd med længere spilletid end norminelt 2 x 45 min. må ikke anvendes Stk. 2.  Der skal anvendes en båndoptager beregnet for  

 international standard halvspor mono- eller 2 x kvartspor stereonorm.
Ved  

 optagelse af monolyd på stereooptagere skal samme lyd indspilles på begge  

 sammenhørende stereospor.
 § 7.  Andre båndhastigheder og optagesystemer end de,  

 der er nævnt i § 5 og § 6, vil kunne anvendes under forudsætning af, at  

 tilladelseshaveren, hvis en dertil berettiget myndighed fordrer optagelser  

 afleveret, jfr. § 10, sammen med optagelserne stiller det fornødne  

 afspilningsudstyr til rådighed.
 § 8.  Hver båndspole eller -kassette skal være  

 forsynet med oplysning om radioens navn, udsendelsesdato samt tidspunkt for  

 optagelsens begyndelse og afslutning.
§ 9.  Båndene skal opbevares under sådanne forhold, at  

 de ikke udsættes for særlige støvgener eller for fugt, væsker, skadelige  

 magnetfelter, mekaniske påvirkninger, varme - over stuetemperatur eller  

 andet, som kan forringe optagelserne eller gengivelsen af disse.
Forsendelse  

 skal ske under hensyn hertil.
 § 10.  Hvis det lokale nævn, Udvalget vedr. lokal  

 radio, Berigtigelsesnævnet eller nogen anden dertil berettiget myndighed i  

 forbindelse med behandlingen af en sag vedrørende programvirksomheden  

 pålægger tilladelseshaveren at aflevere optagelser, skal indsendelsen ske  

 omgående.
Stk. 2.  De optagelser, som indsendes til nævn m.v.,  

 skal være de originale båndoptagelser.
Båndene forbliver tilladelseshaverens  

 ejendom og tilbageleveres efter endt brug.
 § 11.  En tilladelse til lokal programvirksomhed kan  

 inddrages midlertidigt eller endeligt, hvis indehaveren tilsidesætter pligten  

 til at optage og opbevare udsendelserne på bånd eller pålæg om at aflevere  

 eller i længere tid end 3 måneder at opbevare bånd, jfr. lovens § 15 f.
 Stk. 2.  Der kan i sådanne tilfælde også idømmes bøde,  

 jfr. lovens § 22, stk. 1, nr. 4.
 § 12.  Denne bekendtgørelses regler om optagelse og  

 opbevaring af udsendelser gælder for indehavere af tilladelse til lokal  

 radiovirksomhed ved hjælp af radioanlæg eller fællesantenneanlæg i henhold  

 til lovens § 15 a.
 Stk. 2.  Reglerne gælder tilsvarende for indehavere af  

 særlig tilladelse til fordeling af lokale radio-/fjernsynsprogrammer ved  

 hjælp af fællesantenneanlæg i henhold til lovens § 3 a, nr. 3. I stedet for  

 §§ 5-7 gælder dog med hensyn til fjernsynsprogrammer, at disse skal optages  

 på videokassettebånd i systemet VHS, eventuelt Betamax eller Video 2000,  

 således at de uden særlige foranstaltninger kan afspilles på andre  

 båndmaskiner (i samme system) end dem, de er optaget på.
Ministeriet for kulturelle anliggender,  

 den 19. august 1986 P.M.V.
J.
Harder Rasmussen /Niels Yde Bilag Tekniske mindstekrav til optagelserne Ved afspilningen af optagelserne skal følgende krav være opfyldt:
 1. Wow og flutter (vejet) skal være mindre end 0,7  

 pct.
 2. Harmonisk forvrængning må højst være 5 pct.
3. Den samlede støj - dvs. lyde, der er udsendelserne  

 uvedkommende - fra optage- og afspilningsanlæg og bånd, herunder sner og brum  

 fra installationer, sus og knækstøj, skal ved gengivelsen være mindst 30 dB  

 under normalniveauet for udsendelsessignalet.
Overhøring fra nabospor på  

 båndet skal dog være mindst 26 dB under dette niveau.
 4. Frekvensgangen for det mindste toneområde, der skal  

 gengives, skal totalt forløbe fra 300 Hz til 3,4 kHz inden for et område på  

 maksimalt 12 dB.
