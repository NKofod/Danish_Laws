En graver/kirketjener skulle møde 2 gange daglig alle årets dage til  

 klokkeringning og til gudstjeneste søn- og helligdage.
Den pågældende havde  

 sideordnet et andet job ca. 4 dage pr. uge, og på vejen fra kirken til dette  

 job passerede hun hjemmet.
Arbejdet ved kirken blev anset for  

 hovedarbejdssted, idet klageren havde de fleste arbejdsdage der og havde den  

 største indtægt derfra.
For kørslen til kirken skulle befordringsfradrag  

 opgøres efter ligningslovens § 9 C, medens fradrag for kørslen til det andet  

 arbejdssted henførtes til ligningslovens § 9 B.
A klagede for indkomstårene 1988 og 1989 over, at de lokale  

 skattemyndigheder ikke havde anset hende for berettiget til  

 befordringsfradrag efter bestemmelserne i ligningslovens § 9 B, men alene  

 havde godkendt fradrag efter bestemmelserne i ligningslovens § 9 C.
Ved  

 ansættelsen var henvist til, at klageren sideløbende havde 2 jobs, der begge  

 måtte betegnes som hovedarbejdssteder.
Det var oplyst, at klageren var ansat som graver/kirketjener ved X kirke,  

 hvilket medførte, at hun skulle møde der alle årets dage (minus ferie) 2  

 gange daglig for klokkeringning og søn- og helligdage til gudstjeneste.  

 Sideløbende hermed havde hun i 200/235 dage årligt et bijob på et diakonhjem  

 i Y.
Klageren kørte i egen bil, og kørslen foregik således: Om morgenen  

 kørtes til kirken 2,5 km for klokkeringning, og der arbejdedes der til  

 omkring middag, hvorefter der 4 gange om ugen (+ enkelte dages afløsning)  

 kørtes til det andet arbejde på diakonhjemmet, en afstand på 10 km.
På vejen  

 dertil kørtes der direkte forbi hjemmet, og klageren var grundet manglende  

 omklædningsrum ved kirken nødsaget til at køre ind til hjemmet for  

 omklædning.
Om aftenen kørtes der så direkte fra diakonhjemmet og tilbage til  

 kirken for aftenringning og eventuelt andet, igen 10 km, hvorefter der kørtes  

 til hjemmet, 2,5 km.
 Det var endvidere oplyst, at klageren i de 2 stillinger havde oppebåret  

 nedenstående lønindtægter:
 Klageren påstod sig over for Landsskatteretten berettiget til for årene  

 1988 og 1989 at foretage befordringsfradrag efter ligningslovens § 9 B, idet  

 hun henviste til, at hun havde 2 arbejdssteder samme dag.
 Efter de ved sagen tilvejebragte oplysninger fandt Landsskatteretten, at  

 klagerens arbejde ved X kirke, hvor hun havde haft de fleste arbejdsdage og  

 den største lønindtægt, måtte betragtes som hendes hovedarbejdssted, medens  

 hendes arbejde på diakonhjemmet i skattemæssig henseende måtte betragtes som  

 et bijob.
Dette medførte, at klageren, for så vidt angik hendes arbejde ved kirken,  

 alene var berettiget til befordringsfradrag efter ligningslovens § 9 C.
På  

 grund af 20 kilometers begrænsningen i lovbestemmelsens stk. 2 blev fradraget  

 0.
 For så vidt angik befordringen til diakonhjemmet fandt Landsskatteretten  

 herefter, at klageren var berettiget til fradrag efter ligningslovens § 9 B,  

 samt at fradrag kun kunne indrømmes for en kørsel på 15 km (2 x 7,5 km) pr.  

 arbejdsdag, idet den del af kørslen, der faldt på strækningen mellem hjemmet  

 og kirken (2 x 2,5 km) henførtes til fradrag efter ligningslovens § 9 C.
 Efter det oplyste havde klageren arbejdet på diakonhjemmet i 235 dage i  

 1988 og 200 dage i 1989. Klagerens befordringsfradrag efter ligningslovens §  

 9 B blev herefter ansat til henholdsvis 7.262 kr. (235 dage a 15 km a 2,06  

 kr.) og 6.390 kr. (200 dage a 15 km a 2,13 kr.).
 LV 1990, U 3.2.
