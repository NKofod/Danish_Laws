Betænkning afgivet af Arbejdsmarkedsudvalget den 10. marts  

 2004 Betænkning over Forslag til lov om  

 ændring af lov om forbud mod forskelsbehandling på arbejdsmarkedet m.v.
[af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 22. oktober 2003 og var til 1.  

 behandling den 4. november 2003. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 7 møder.
Høring Lovforslaget er en uændret genfremsættelse af lovforslag nr.
L  

 152 fra folketingsåret 2002-03, og lovforslaget har derfor ikke været sendt i  

 fornyet høring.
I forbindelse med behandlingen af lovforslag nr. 152 i  

 folketingsåret 2002-03 sendte beskæftigelsesministeren den 28. januar 2003 de  

 indkomne høringssvar og et notat herom til udvalget, jf.
L 40  bilag 1.  

 Den 3.  

 december 2003 sendte beskæftigelsesministeren et supplerende høringssvar fra  

 Institut for Menneskerettigheder til udvalget.
Skriftlige henvendelser Udvalget har i forbindelse med udvalgsarbejdet modtaget tre  

 skriftlige henvendelser fra:
Dokumentations- og rådgivningscenteret om  

 racediskrimination (DRC), Kristelig Fagbevægelse og Landsforeningen for bøsser og lesbiske.
 Beskæftigelsesministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Dokumentations- og rådgivningscenteret om  

 racediskrimination (DRC), Kristelig Fagbevægelse og Landsforeningen for bøsser og lesbiske.
Spørgsmål Udvalget har stillet 9 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller lovforslaget til  

  

 vedtagelse  

  

 med det stillede ændringsforslag.
Venstres, Socialdemokratiets, Det Konservative Folkepartis og  

 Det Radikale Venstres medlemmer af udvalget finder, at gennemførelsen af  

 EU-direktiver på arbejdsmarkedsområdet i form af lovgivning som overvejende  

 hovedregel bør ske i form af såkaldt »minimumsimplementering«, dvs. at  

 gennemførelsesloven ikke indeholder mere vidtgående regler, end direktivet  

 kræver.
Loven bør heller ikke udnytte enhver undtagelsesmulighed i  

 direktivet.  

 Det er der flere grunde til.
Dels værner man på den måde bedst om det danske  

 overenskomstsystem, hvorefter arbejdsmarkedets parter i videst muligt omfang  

 selv skal have lov at regulere arbejdsmarkedets forhold ved overenskomst.  

 Dels  

 er princippet om minimumsimplementering afgørende for, at arbejdsmarkedets  

 parter selv kan gennemføre direktiver ved deres egne overenskomster, således  

 at  

 gennemførelsesloven alene omfatter de ikkeoverenskomstdækkede dele af  

 arbejdsmarkedet.
Princippet gælder alene ved selve implementeringen.
Det  

 siger  

 sig selv, at et flertal i Folketinget ikke skal være afskåret fra senere at  

 gennemføre ændringer også i lovgivning, som har sit udspring i EU-regler, som  

 man på det tidspunkt af andre grunde måtte finde påkrævede.
 V, S, KF og RV er imidlertid enige om, at selv om den  

 kompetence, Institut for Menneskerettigheder i dag har til at bistå ofre for  

 etnisk forskelsbehandling, i og for sig er tilstrækkelig til at opfylde  

 direktivet, vil det samlede regelsæt alt i alt blive enklere og mere  

 forståeligt, hvis Instituttet også i arbejdsmarkedsspørgsmål får den samme  

 kompetence, som det i dag har i andre sager om etnisk forskelsbehandling i  

 medfør af lov om etnisk ligebehandling, nemlig til at afgive udtalelse i  

 sådanne sager.
V, S, KF og RV er også enige om, at oprettelsen af et helt nyt  

 klageorgan med væsentligt udvidede beføjelser ikke er aktuelt på den givne  

 anledning.
Forslagsstillerne til L 37 vil derfor trække dette lovforslag  

 tilbage.
 Socialistisk Folkepartis og Enhedslistens medlemmer af udvalget  

 stemmer for lovforslaget med det af beskæftigelsesministeren stillede  

 ændringsforslag, fordi lovforslaget betyder forbedringer for nogle af de  

 mennesker, der bliver udsat for forskelsbehandling på arbejdsmarkedet.
For SF og EL har det været afgørende at få indført en  

 klageadgang for de mennesker, som udsættes for klageadgang i situationer,  

 hvor  

 de faglige organisationer ikke kan eller vil føre fagretlige sager.
Med  

 ændringsforslaget er der nu indført en klageadgang gennem Institut for  

 Menneskerettigheder, for så vidt angår forskelsbehandling på grund af race  

 eller etnisk oprindelse.
SF og EL vil dog fremhæve, at det stadig ikke er  

 tilfredsstillende, at denne klageadgang ikke også gælder i forbindelse med  

 forskelsbehandling på grund af hudfarve, religion, tro, politisk anskuelse,  

 seksuel orientering eller national eller social oprindelse.
Derfor vil SF og  

 EL  

 fortsat arbejde for en forbedring af loven, så mennesker, der udsættes for  

 forskelsbehandling af den ene eller anden grund, kan sikres en ordentlig  

 sagsbehandling.
Et  

  

 mindretal  

  

 i  

 udvalget (DF) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det stillede ændringsforslag.
Dansk Folkepartis medlem af udvalget tager skarpt afstand fra  

 lovforslaget.
DF finder, at loven er ødelæggende for det danske arbejdsmarked  

 og udtryk for en misforståelse og naivitet fra EUs side.
 Lovforslaget vil være med til at skabe utryghed på arbejdsmarkedet  

 og gøre det meget vanskeligt at få en stor indvandrergruppe i arbejde.
En arbejdsgiver vil komme i en situation, der gør det vanskeligt  

 at behandle en jobansøgning reelt efter kvalifikationer.
Hvis en ansøger  

 føler,  

 at han eller hun bliver forskelsbehandlet ved ikke at få arbejdet, bliver det  

 med loven i hånden nemt at lægge sag an mod arbejdsgiveren, og da der er delt  

 bevisbyrde, er det arbejdsgiveren, der så skal bevise, at det ikke forholder  

 sig sådan.
Resultatet bliver, at der ikke indkaldes så mange indvandrere til  

 jobsamtale.
Et andet område er den jargon, der er på en arbejdsplads.
Hvis  

 der er én, der føler sig generet af en arbejdskollega, bliver der med denne  

 lov  

 åbnet for sagsanlæg mod en arbejdskollega.
Da der er delt bevisbyrde, skal  

 arbejdskollegaen bevise, at det ikke forholder sig sådan.
Det er ikke en lov, der vil fremme arbejdsforholdene mellem  

 arbejdskollegaerne.
Loven vil tværtimod skabe splid og usikkerhed på  

 arbejdspladserne.
Loven vil tillige kunne føre til sagsanlæg mellem  

 arbejdskollegaer, der ikke er med i den samme fagforening, eller mod en  

 arbejdsgiver, der ikke er med i en bestemt arbejdsgiverorganisation.
 Det er ikke en fornuftig løsning, som EU er kommet med i  

 direktivet, og det viser kun, at der er for mange lovgivere, der ikke har  

 føling med, hvad der sker på arbejdspladserne.
 Loven vil efter DFs mening være stærkt medvirkende til at gøre  

 det sværere at få indvandrere i arbejde og dermed gøre det svært for  

 regeringen  

 at nå målet med 60.000 flere indvandrere i arbejde.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 beskæftigelsesministeren,  

  

 tiltrådt af et  

  

 flertal  

  

 (udvalget med undtagelse af DF):
Til § 1 1)  

  

 Efter nr. 12 indsættes som nyt  

 nummer:
 »01.  

  

 Efter §  

 8 indsættes som ny paragraf:
 »§ 8 a.  

  

 Klager  

 over overtrædelse af forbuddet mod forskelsbehandling på grund af race eller  

 etnisk  

 oprindelse efter denne lov og over overtrædelse af forbuddet i § 7, stk. 2,  

 mod  

 repressalier som følge af krav om ligebehandling uanset race eller etnisk  

 oprindelse behandles af Institut for Menneskerettigheder efter reglerne i  

 kapitel 4 i lov nr. 374 af 28. maj 2003 om etnisk ligebehandling.
Stk. 2.  

  

 Institut for  

 Menneskerettigheder kan endvidere efter reglerne i kapitel 4 i lov om etnisk  

 ligebehandling  

 behandle klager fra en lønmodtager om brud på bestemmelser i kollektive  

 overenskomster,  

 der indeholder tilsvarende pligt til ligebehandling uanset race eller etnisk  

 oprindelse som efter denne lov, hvis den pågældende godtgør, at vedkommende  

 faglige organisation ikke agter at iværksætte fagretlig behandling af  

 kravet.«« [Indføjelse af klagemulighed til Institut for  

 Menneskerettigheder for lønmodtagere, der forskelsbehandles på grund af race  

 eller etnisk oprindelse] Bemærkninger Til nr. 1 Institut for Menneskerettigheder fik med § 10, stk. 2, i lov nr.  

 374 af 28. maj 2003 om etnisk ligebehandling tildelt en særskilt kompetence  

 til  

 at behandle klager over overtrædelse af forbuddet mod forskelsbehandling på  

 grund af race eller etnisk oprindelse og over overtrædelse af forbuddet mod  

 repressalier og til at give udtryk for sin opfattelse af, om der er sket en  

 overtrædelse af forbuddet mod forskelsbehandling på grund af race eller  

 etnisk  

 oprindelse eller forbuddet mod repressalier.
Institut for Menneskerettigheder  

 fik med § 10, stk. 3, endvidere mulighed for at henstille, at der i sager,  

 hvor  

 instituttet finder, at der er sket en overtrædelse af forbuddet mod  

 forskelsbehandling, meddeles fri proces til klagere, der opfylder  

 betingelserne  

 i retsplejelovens § 330, stk. 1, nr. 2.
Kompetencen vedrører sager om forskelsbehandling, der er  

 omfattet af lov om etnisk ligebehandling, men ikke sager, der er omfattet af  

 lov om forbud mod forskelsbehandling på arbejdsmarkedet m.v., idet dette  

 ville  

 gå ud over de krav, der stilles i de 2 direktiver, der gennemføres med det  

 foreliggende  

 lovforslag.
Uanset princippet om minimumsimplementering af direktiver på  

 arbejdsmarkedet er det imidlertid under forhandlingerne om lovforslaget  

 fundet  

 hensigtsmæssigt, at der i sager om forskelsbehandling på grund af race eller  

 etnisk oprindelse er ensartede klagemuligheder.
På den baggrund fremsættes  

 nærværende ændringsforslag.
Det foreslås i  

  

 stk. 1  

  

 ,  

 at Institut for Menneskerettigheders kompetence udvides til at omfatte sager  

 om  

 forskelsbehandling på grund af race eller etnisk oprindelse efter  

 forskelsbehandlingsloven, idet der henvises til reglerne i kapitel 4 i lov om  

 etnisk ligebehandling.
Herefter vil lønmodtagere, der har været udsat for  

 forskelsbehandling på grund af deres race eller etniske oprindelse, efter  

 forslaget kunne rette henvendelse til Institut for Menneskerettigheder med  

 henblik på en udtalelse om, hvorvidt forbuddet mod forskelsbehandling efter  

 forskelsbehandlingsloven er overtrådt.
Som det fremgår af bemærkningerne til  

 §  

 10, stk. 2, i lov om etnisk ligebehandling, kan instituttet give udtryk for  

 sin  

 opfattelse af, om der er sket en overtrædelse af de anførte bestemmelser,  

 herunder i form af en vejledende udtalelse eller i form af en vejledende  

 henstilling.  

 Det falder derimod uden for instituttets beføjelser at udtale kritik i form  

 af  

 beklagelse, misbilligelse eller lignende, uanset at der er handlet i strid  

 med  

 lovgivningen.
Det falder endvidere uden for instituttets beføjelser at tage  

 stilling til, om en lønmodtager, der har været udsat for forskelsbehandling  

 på  

 grund af race eller etnisk oprindelse, har adgang til en godtgørelse, ligesom  

 instituttet ikke kan træffe afgørelse om ugyldighed.
Kan kravet om ligebehandling uanset race eller etnisk oprindelse  

 behandles i henhold til kollektiv overenskomst, vil instituttet som  

 udgangspunkt ikke have kompetence til at gå ind i den pågældende sag.
For at  

 tage højde for de situationer, hvor en lønmodtagers faglige organisation ikke  

 ønsker at forfølge en sag om ligebehandling uanset race eller etnisk  

 oprindelse, foreslås det i  

  

 stk. 2  

  

 , at  

 instituttet i sådanne sager alligevel kan behandle sagen efter reglerne i  

 kapitel 4 i lov om etnisk ligebehandling, jf. også princippet i  

 arbejdsretslovens § 11, stk. 2.
 Ændringsforslaget vurderes ikke at medføre merudgifter for  

 Institut for Menneskerettigheder.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
