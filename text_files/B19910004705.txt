 I henhold til § 5, stk. 2, i lov om frikommuner, jf. lovbekendtgørelse nr.  

 571 af 8. august 1990, meddeles:
 § 1.  Miljøministeren har i dag godkendt  

 frikommuneregulativ nr. 16 for Esbjerg Kommune om ændring af kompetence til  

 at meddele dispensation for kvalitetskrav til drikkevand, jf. § 59, stk. 3, i  

 lov om vandforsyning m.v., jf. lovbekendtgørelse nr. 337 af 4. juli 1985, og  

 § 3, stk. 1, i lov om frikommuner.
 § 2.  Det i § 1 nævnte frikommuneregulativ indebærer,  

 at § 5, stk. 1, og stk. 5, og § 6, 2. punktum, i bekendtgørelse nr. 515 af  

 29. august 1988 om vandkvalitet og tilsyn med vandforsyningsanlæg, ikke  

 gælder i Esbjerg Kommune.
 § 3.  Det i § 1 nævnte frikommuneregulativ træder i  

 kraft den 1. februar 1991. Frikommuneregulativet gælder til og med den 31.  

 december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som byrådets mødedagsordener, jf. lov om kommunernes  

 styrelse § 8, stk. 4.
