Klage over utilstrækkelig kikkertundersøgelse af tyktarmen Nævnet lagde ved afgørelsen vægt på, at speciallægen på grundlag af den lave blodprocent og det friske blod fra tarmen samt oplysningerne om træthed og ændrede afføringsvaner burde have foretaget en fuld tyktarmsundersøgelse.
 Nævnet lagde endvidere vægt på, at det forhold, at speciallægen ikke kunne komme forbi et knæk 40 cm oppe i tarmen hos patienten, burde have medført røntgenfotografering af tyktarmen eller henvisning til yderligere udredning på et sygehus.
