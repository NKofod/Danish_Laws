 Virksomheden V, der bl.a. producerer dåser til emballering af  

 slagterivarer, er omfattet af en overenskomst, der bl. a.
indeholder bestemmelse om, at de i overenskomsten fastsatte  

 opsigelsesvarsler bortfalder ved arbejdsledighed som følge af andre  

 arbejderes arbejdsstandsning.
Under henvisning hertil afskedigede V i  

 slutningen af april 1993 68 af 200 medarbejdere, der var ansat i produktionen  

 uden at iagttage opsigelsesvarsler, da en lovligt varslet slagteristrejke  

 blev iværksat 26/4-93. I den anledning blev V indklaget for Arbejdsretten,  

 som fastslog, at såvel en naturlig sproglig forståelse af bestemmelsen som  

 formålet med denne fører til, at også den korrekt varslede arbejdsstandsning,  

 som indtræffer i andre virksomheder end den, hvor opsigelserne sker, er  

 omfattet af bestemmelsen.
For ikke at gøre de overenskomstmæssige  

 opsigelsesvarsler mere eller mindre illusoriske, må forudsætningen for  

 anvendelse af bestemmelsen imidlertid være, at arbejdsstandsningen giver  

 anledning til sådanne driftsmæssige forstyrrelser med nedsat produktion  

 og/eller afsætning til følge, som virksomheden kun vanskeligt kan forudse  

 eller afværge og derfor må have mulighed for at imødegå ved uvarslet  

 afskedigelse af medarbejdere.
Under henvisning til sagens faktiske  

 omstændigheder udtalte Arbejdsretten herefter, at opsigelserne burde være  

 iværksat tidligere end sket og med iagttagelse af det for den enkelte  

 medarbejder gældende opsigelsesvarsel.
Herefter havde virksomheden brudt  

 overenskomsten, men efter omstændighederne fandt Arbejdsretten det rimeligt  

 at lade den forskyldte bod bortfalde, således at der alene tilbagestod et  

 krav fra de opsagte medarbejdere på erstatning for manglende  

 opsigelsesvarsel.
 1. Ved klageskrift af 4. oktober 1993 har Landsorganisationen i Danmark  

 for Dansk Metalarbejderforbund, Specialarbejderforbundet i Danmark og  

 Kvindeligt Arbejderforbund i Danmark indklaget Dansk Arbejdsgiverforening for  

 Dansk Industri for Glud & Marstrand A/S, Løsning, for Arbejdsretten, hvor  

 klagerne har nedlagt følgende påstand:
 Indklagede, Glud & Marstrand A/S, tilpligtes for brud på gældende  

 overenskomsts § 25, stk. 3, til Dansk Metalarbejderforbund,  

 Specialarbejderforbundet i Danmark og Kvindeligt Arbejderforbund i Danmark at  

 betale en efter Arbejdsrettens skøn fastsat bod.
 Indklagede har påstået frifindelse.
2. Baggrunden for den opståede tvist er, at virksomheden i slutningen af  

 april 1993 med henvisning til den da etablerede, lovligt varslede  

 slagteristrejke afskedigede en række medarbejdere uden at iagttage de  

 overenskomstmæssige opsigelsesvarsler.
Fra virksomhedens side henviste man  

 herved til den tidligere overenskomsts § 25, stk. 3, nu § 25, stk. 8. Det  

 hedder heri:
»Stk. 3. Bortfald af opsigelsesvarsler 1.Opsigelsesvarslet bortfalder -ved antagelse til nærmere angivne skibsreparationsarbejder, hvis varighed  

 højst andrager 35 dage ved arbejdsledighed som følge af andre arbejderes arbejdsstandsning, samt - ved indtræden af maskinstandsning, materialemangel og anden force  

 majeure -- som standser driften helt eller delvis. --» 3. Af det under sagen fremlagte materiale fremgår, at forhandlingerne  

 omkring fornyelsen af overenskomsterne inden for SALA's område begyndte i  

 december 1992 og fortsatte i januar 1993 med henblik på at nå til en  

 overenskomstafslutning pr. 1. marts og 1. april 1993. Forhandlingerne var  

 komplicerede og foregik fra midten af februar 1993 i Forligsinstitutionen.
På  

 dette tidspunkt varslede Nærings- og Nydelsesmiddelarbejder Forbundet  

 konflikt på slagteriområdet til ikrafttræden den 1. marts 1993. Den 26.  

 februar 1993 udsatte forligsmanden imidlertid den varslede konflikt i 14  

 dage.
Medio marts blev konflikten på ny udsat i 14 dage, hvorefter den  

 lovligt varslede konflikt på slagteriområdet brød ud lørdag den 24. april og  

 blev effektiv fra mandag den 26. april 1993.
Den 28. april 1993 opsagde virksomheden herefter 68 af de ca. 200  

 medarbejdere, der er beskæftiget i produktionen.
De pågældende medarbejdere,  

 der er ansat i virksomhedens dåseproduktion og beskæftiget med at samle dåser  

 til emballering af slagterivarer, blev som nævnt afskediget uden iagttagelse  

 af deres overenskomstmæssige opsigelsesvarsel under henvisning til  

 overenskomstens § 25, stk. 3. I svarskriftet er anført, at »årsagen til  

 afskedigelserne var mangel på lagerplads, som kunne opfylde de  

 hygiejnemæssige krav, der stilles til virksomhedens produktion.« Det er  

 endvidere i svarskriftet oplyst, at ca. 85% af virksomhedens produktion går  

 til hjemmemarkedet og ca. 15% til eksport, således at den foretagne reduktion  

 af mandskabsstyrken var væsentlig mindre end den reduktion af virksomhedens  

 afsætningsmuligheder, som kunne konstateres i konfliktperioden.
Da  

 produktionsterminerne på hjemmemarkedet normalt er højst en uge, var  

 virksomhedens mulighed for produktion til dette marked ifølge svarskriftet  

 »totalt udelukket fra slagterikonfliktens begyndelse.'Dette er nærmere  

 uddybet i en skrivelse af 10. november 1993 fra virksomheden til Dansk  

 Industri, hvori det hedder blandt andet:
 »Vi vedlægger en oversigt over lagerbeholdning - produktion og antal  

 ansatte i perioden april-august 1993. Den taler til dels for sig selv, men vi  

 har hertil yderligere følgende kommentarer:
 Lager: Hertil bemærkes, at lagerfyldningsgraden har været den samme i hele  

 perioden.
 Produktion: Da lagerfyldningsgraden er ens i hele perioden, går det  

 direkte ind og har indflydelse på produktionen, som var halveret i maj.  

 Påvirkningen holdt sig faktisk i hele perioden indtil august, hvor  

 produktionsniveauet atter var normalt.
Desuden gælder, at mulighederne for produktion var totalt udelukkede, da  

 produktionsterminerne normalt ligger 0-1 uge frem, og kundernes  

 logistikfunktioner var lukket i strejkeperioden, således at der ikke tilgik  

 os nogen informationer i denne periode.--» Efter det oplyste blev de afskedigede medarbejdere genansat »så  

 hurtigt, som produktionen gjorde det muligt efter ophøret af konflikten på  

 slagteriområdet.« 4. Afskedigelserne blev drøftet ved lokale forhandlinger den 30. april og  

 5. maj 1993. I referatet fra forhandlingen den 30. april 1993 hedder det  

 blandt andet:
»Klub 28 kræver, at virksomheden øjeblikkelig tilbagekalder de  

 overenskomststridige afskedigelser af klubbens medlemmer.
Der er efter  

 klubbens opfattelse ikke tale om force majeure i henhold til §25, stk. 3, da  

 der ikke er tale om en pludselig opstået situation, men en varslet  

 overenskomstmæssig slagterikonflikt.- Virksomheden er af den formening, at  

 strejken inden for slagteriområdet hjemler ret til at tage overenskomstens  

 §25, stk. 3, der omhandler bortfald af opsigelsesvarsler ved arbejdsledighed  

 som følge af andre arbejderes arbejdsstandsning, i anvendelse.--» Disse standpunkter fastholdt parterne under det senere fællesmøde den 26.  

 maj 1993.
 For Arbejdsretten er der afgivet forklaring af følgende vidner:
Værktøjsmager Peter Jensen har forklaret blandt andet, at lagerforholdene  

 ikke kunne give rimelig anledning til at indstille dåseproduktionen under  

 slagterikonflikten.
Der var masser af lagerplads i omegnen, som virksomheden  

 kunne have lejet.
Det ville ikke have givet hygiejnemæssige problemer, idet  

 dåserne er pakket i folie og undertiden er oplagret i både 3 og 4 år.
Både  

 før og efter strejken har klub 28's medlemmer haft mange timers overarbejde.  

 Det samme gjaldt de andre grupper.
Planlægningschef Kurt Berg Rasmussen har forklaret blandt andet, at  

 ordrerne på dåser til hjemmemarkedet indgår som rammeordrer, der typisk  

 omfatter store leverancer af konservesdåser i et eller andet bestemt design.  

 Når først de plader, der bruges til fremstilling af dåserne, er »rejst  

 op« som dåser, er kravene til lagerplads utroligt store.
Der føres  

 derfor hele tiden nøje kontrol med produktionen.
Lageret skal være tørt, idet  

 dåserne ellers ruster, og det skal være fri for insekter og lignende.  

 Virksomhedens normale lagerkapacitet svarer til 15-16 millioner dåser, og det  

 er et konstant problem at passe på, at den daglige produktion ikke  

 overstiger, hvad der aftages fra lageret.
I tiden op til den 26. april 1993,  

 da slagterikonflikten blev effektiv, var lagrene fyldt som normalt.
Det var  

 derfor nødvendigt at indstille en væsentlig del af produktionen.
Det er  

 rigtigt, at der var tale om en varslet strejke, men det kunne godt give  

 anledning til problemer for virksomheden, hvis man skulle have afskediget  

 medarbejderne tidligere end sket for at iagttage opsigelsesvarslerne, som for  

 nogles vedkommende var meget lange.
Man vidste jo heller ikke med sikkerhed,  

 om og i givet fald hvornår den varslede strejke ville blive effektiv.
I  

 overenskomsten var og er der hjemmel til at afskedige medarbejdere uden  

 varsel ved arbejdsledighed som følge af andre arbejderes arbejdsstandsning.  

 Man gik derfor ud fra, at det var i orden at vente med opsigelserne, indtil  

 konflikten blev effektiv.
Hovedparten af de afskedigede medarbejdere var  

 beskæftiget i den del af produktionen, hvor dåserne »rejses op«.
I  

 andre dele af produktionen kunne man under slagterikonflikten fortsætte som  

 hidtil.
Det gjaldt eksempelvis trykkeriarbejdet, der udføres på de plane  

 flader, inden dåserne »rejses op«.
Afskedigelserne skyldtes den  

 manglende lagerkapacitet.
Man overvejede at leje lagerlokaler andetsteds, men  

 opgav, da man ikke kunne finde egnede lokaler.
Man havde også regnet med, at  

 strejken ville blive af kortere varighed, end tilfældet blev, og oplagring  

 andetsteds ville i så fald indebære urimelige omkostninger, dels til  

 transport af dåserne frem og tilbage, dels i form af formentlig mange  

 beskadigede dåser som følge af omladningen i forbindelse med transporterne.
 6. Til støtte for påstanden har klagerne i første række gjort gældende, at  

 den af virksomheden påberåbte bestemmelse i overenskomstens § 25, stk. 3, nu  

 stk. 8, ikke indeholder hjemmel for at lade opsigelsesvarslet bortfalde i en  

 situation som den foreliggende, hvor der er tale om arbejdsstandsning på helt  

 andre virksomheder end den, hvor afskedigelserne finder sted.
Selv om det lægges til grund, at også sådanne situationer er omfattet af  

 bestemmelsen om arbejdsledighed som følge af andre arbejderes  

 arbejdsstandsning, herunder lovligt varslede arbejdsstandsninger, er det  

 imidlertid yderligere en betingelse for at lade opsigelsesvarslet bortfalde,  

 at afskedigelserne var nødvendig af driftsmæssige grunde, jf.
Per Jacobsen:  

 Kollektiv Arbejdsret (5. udg.) s. 576 med note 140. Indklagede har ikke  

 godtgjort, at denne betingelse var opfyldt.
Man har afskediget 68 ud af ca.  

 200 medarbejdere i produktionen.
Man kunne således have valgt at afskedige  

 medarbejdere uden eller med meget korte opsigelsesvarsler.
Af forklaringerne  

 og oplysningerne i svarskriftet fremgår, at det alene var den manglende  

 lagerkapacitet, der var årsag til problemerne.
Man kunne således helt have  

 undgået at afskedige medarbejdere, hvis man havde sørget for at skaffe sig  

 ekstra lagerkapacitet til opbevaring af de færdige konservesdåser.  

 Overenskomstens bestemmelse om bortfald af opsigelsesvarsler i tilfælde af  

 andre arbejderes arbejdsstandsning indeholder med andre ord ingen  

 »blankoveksel«, men forudsætter, at afskedigelserne var  

 driftsmæssigt nødvendige.
7. Indklagede har anført, at overenskomstens § 25, stk. 3, nu stk. 8,  

 klart hjemler virksomheden en selvstændig adgang til - uafhængig af force  

 majeure, som der ikke her er tale om - i en situation som den foreliggende at  

 afskedige medarbejdere uden at iagttage de overenskomstmæssige  

 opsigelsesvarsler.
Hjemmelen hertil er helt entydig og omfatter også andre  

 arbejdstageres korrekt varslede arbejdsstandsning, jf.
Per Jacobsen:  

 Kollektiv Arbejdsret (5. udg.) s. 576. Hertil kommer imidlertid, at der var  

 en klar driftsmæssig begrundelse for afskedigelsen af de 68 medarbejdere, som  

 var beskæftiget med den del af dåseproduktionen, som indtil videre måtte  

 indstilles på grund af manglende lagerkapacitet.
Virksomheden var ikke  

 forpligtet til at skaffe sig ekstra lagerkapacitet for at undgå  

 afskedigelserne, som i øvrigt ikke blev opretholdt længere end nødvendigt.
 8. ARBEJDSRETTEN SKAL UDTALE:
Efter overenskomstens § 25, stk. 3, nu stk. 8, bortfalder  

 opsigelsesvarslet ved arbejdsledighed som følge af andre arbejderes  

 arbejdsstandsning.
Såvel en naturlig sproglig forståelse af bestemmelsen som  

 formålet med denne fører til, at også den korrekt varslede arbejdsstandsning,  

 som indtræffer i andre virksomheder end den, hvor opsigelserne sker, er  

 omfattet af bestemmelsen, jf. herved Per Jacobsen: Kollektiv Arbejdsret (5.  

 udg.) s. 575 ff.
For ikke at gøre de overenskomstmæssige opsigelsesvarsler  

 mere eller mindre illusoriske, må forudsætningen for anvendelsen af  

 bestemmelsen imidlertid være, at arbejdsstandsningen giver anledning til  

 sådanne driftsmæssige forstyrrelser med nedsat produktion og/eller afsætning  

 til følge, som virksomheden kun vanskeligt kunne forudse eller afværge og  

 derfor må have mulighed for at imødegå ved uvarslet afskedigelse af  

 medarbejdere.
Selv om det ikke kunne kræves, at virksomheden for at undgå afskedigelser  

 anskaffede sig yderligere midlertidig lagerplads, kunne den blotte henvisning  

 til manglende lagerkapacitet som årsag til afskedigelserne derfor ikke i den  

 da foreliggende situation fritage virksomheden for at overholde varslerne.  

 Den lovligt varslede slagterikonflikt, der kunne forudses at ville medføre et  

 midlertidigt stop for afsætningen af konservesdåser til de strejkeramte  

 slagterier, blev nemlig først effektiv efter to udsættelser af hver 14 dages  

 varighed.
Opsigelserne burde derfor være iværksat tidligere end sket og med  

 iagttagelse af det for den enkelte medarbejder gældende opsigelsesvarsel.
Efter det anførte har virksomheden således brudt overenskomstens § 25,  

 stk. 3, nu stk. 8, ved at opsige de 68 medarbejdere uden varsel.
Efter  

 omstændighederne har retten imidlertid fundet det rimeligt at lade den  

 forskyldte bod bortfalde, således at der alene tilbagestår et krav fra de  

 opsagte medarbejdere på erstatning for manglende opsigelsesvarsel.
T h i k e n d e s f o r r e t Den af den indklagede virksomhed, Glud & Marstrand A/S, forskyldte bod  

 for brud på overenskomstens § 25, stk. 3, nu stk. 8, bortfalder.
 I sagsomkostninger til Arbejdsretten skal indklagede betale 2.000 kr.
 (* 1) Henvisninger: Kommentar s. 73, s.163, Per Jacobsen s.575 ff.
