(Højere uddannelsesinstitutioner) Det meddeles herved, at der efter forhandling mellem finansministeriet og  

 Akademikernes Centralorganisation er opnået bevillingsmæssig tilslutning til  

 med virkning fra vintereksamen 1973-74 at yde vederlag til formænd for og  

 medlemmer af de i henhold til undervisningsministeriets bekendtgørelse nr.  

 635 af 13. december 1973 nedsatte eksamensankekommissioner i det omfang,  

 hvori det ikke drejer sig om ansatte ved undervisningsinstitutioner, for hvem  

 bestridelse af hvervet må betragtes som tjenstligt arbejde.
Der vil således  

 ikke kunne ydes vederlag til tjenestemands- eller overenskomstansatte lærere  

 eller lærere med lignende ansættelsesforhold ved statslige  

 undervisningsinstitutioner eller tilsvarende (amts) kommunale eller private,  

 statsstøttede institutioner, ligesom der heller ikke vil kunne ydes vederlag  

 til eventuelle repræsentanter for de studerende.
 Til de ankekommissionsmedlemmer, der herefter skal have særskilt vederlag,  

 ydes disse efter følgende retningslinier:
 1. I de tilfælde, hvor en ankekommissions afgørelse  

 går ud på ændring af den givne karakter (omcensur), ydes betaling efter de  

 til enhver tid gældende regler om vederlæggelse af censorvirksomhed, jf.  

 senest finansministeriets cirkulære herom af 22. oktober 1975. Betalingen pr.  

 censortime andrager pr. 1. april 1976 kr. 147,08 + feriegodtgørelse.
2. For anden virksomhed i en ankekommission fastsættes  

 en betaling pr. arbejdstime svarende til timelønnen for eksterne lektorer,  

 jf. for tiden § 5 i aftale af 4. november 1975 med Akademikernes  

 Centralorganisation vedrørende eksterne lektorers ansættelsesforhold ved  

 universiteterne og de under undervisningsministeriet hørende højere  

 læreanstalter.
Arbejdstimelønnen andrager pr. 1. april 1976 kr. 80,88 +  

 feriegodtgørelse.
 Det bemærkes herved. at medvirken i eksamensankekommissionerne anses for  

 tjenstligt arbejde, for hvilket der ikke ydes særskilt vederlag til lærere  

 ved uddannelsesinstitutionerne under staten m.v., og at der i væsentligt  

 omfang gøres brug af disse lærere, men at det herudover er nødvendigt at  

 inddrage andre - herunder ansatte i private erhverv og sygehuslæger - i  

 ankekommissionsarbejdet.
 Det bemærkes, at vederlagene skal afholdes inden for de på finansloven  

 tildelte bevillingsrammer, og at tvivlsspørgsmål vil være at forelægge  

 undervisningsministeriet til afgørelse.
P.
M.
V.
 E.B.
