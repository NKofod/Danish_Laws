Medlemmet  

 opsagde sin stilling i juni 2001 til fratrædelse med udgangen af august 2001,  

 og indgik i den forbindelse en aftale om en rateudbetalt  

 fratrædelsesgodtgørelse.
Godtgørelsen svarede til  

    

  

 55 % af medlemmets hidtidige faste løn og løb  

 til 30. juni 2006, den måned hvor medlemmet fyldte 62 år.
 I sit  

 oprindelige udkast have arbejdsgiveren givet medlemmet mulighed for at få  

 fratrædelsesgodtgørelsen udbetalt på en gang, men arbejdsgiveren ændrede  

 tilbudet til ratevis udbetaling.
På  

 medlemmets forespørgsel udtalte kassen, at der var tale om en  

 fratrædelsesgodtgørelse der ikke medførte fradrag i dagpengene.
Kassen lagde  

 vægt på, at ydelsen blev beskattet som A-indkomst, og der blev trukket  

 Arbejdsmarkedsbidrag og Særlig pensionsbidrag.
Medlemmet blev anset for  

 dagpengeberettiget fra den 1. januar 2002, hvor opsigelsesvarslet udløb.
 Medlemmet  

 var i arbejde i perioden 2. januar til 30. juni 2002.
 Kassen  

 meddelte den 20. juni 2002 at den måtte give afslag på udbetaling af dagpenge  

 fra den 1. juli 2002, da direktoratet og ankenævnet havde truffet afgørelse  

 om,  

 at der skulle ske fradrag for den rateudbetalte fratrædelsesydelse.
 Direktoratet  

 fandt at der skulle ske fradrag, da ydelsen skulle sidestilles med en pension  

 fra en tidligere arbejdsgiver.
 Arbejdsgiveren  

 tilbød efterfølgende, at den økonomiske fratrædelsesordning fremover kunne  

 konverteres, således at der skete udbetaling af et éngangsbeløb, hvilket  

 medlemmet accepterede med virkning fra ultimo december 2002.
 Ankenævnet  

 fandt, at der skulle ske fradrag for løbende udbetalinger af godtgørelsen  

 frem  

 til ultimo december 2002, fra hvilket tidspunkt godtgørelsen blev udbetalt  

 som  

 et éngangsbeløb.
 Ankenævnet  

 lagde i forbindelse med sin vurdering af de løbende udbetalinger af  

 godtgørelse  

 vægt på, at lignende ordninger også blev tilbudt andre medarbejdere, at  

 fratrædelsesordningen blev tilbudt i forbindelse med en større nedskæring af  

 personalestaben, at ydelserne var A-skattepligtige,  

    

  

 at der blev betalt arbejdsmarkedsbidrag at  

 medlemmet ikke havde pligt til at underrette sin tidligere arbejdsgiver om  

 andet arbejde i perioden, hvor han modtog ydelser, at arbejdsgiveren ikke  

 havde  

 ret til at modregne i ydelserne, og at der er tale om ydelser udbetalt i en  

 forholdsvis lang periode.
Ankenævnet  

 tiltrådte således direktoratets afgørelse.
Ankenævnet præciserede, at der  

 blev  

 truffet afgørelse om de løbende udbetalinger.
Fradrag i dagpenge for rateudbetalt fratrædelsesgodtgørelse Ankenævnet har behandlet Deres klage på møde den  

 2. oktober 2003.
Nævnet traf denne A  

 F G Ø R E L S E Der skal ske fradrag i Deres dagpenge for  

 løbende udbetalinger af godtgørelse, som De modtager fra NN i forbindelse med  

 Deres fratræden den 1. september 2001 og frem til ultimo december 2002, fra  

 hvilket tidspunkt godtgørelsen blev udbetalt som et éngangsbeløb.
Ankenævnet har lagt til grund, at NN den 12.  

 juni 2001 bekræftede modtagelsen af Deres opsigelse, og at NN bekræftede, at  

 De  

 vil få udbetalt en rateudbetalt fratrædelsesgodtgørelse fra 1. september 2001  

 til 30. juni 2004 på 24.770 svarende til  

    

  

 55 % af Deres daværende faste løn,  

    

  

 inkl. estimeret bonus + 8 % pensionsordning.
Fra den 1. juli 2004 til  

 den 30. juni 2006 ville udbetalingerne blive forhøjet til 25.203 kr. pr.  

 måned  

 til dækning af  

    

  

 Arbejdsmarkeds og Særlig  

 Pensions - bidrag.
 Ankenævnet har videre lagt til grund, at Deres  

 tidligere arbejdsgiver, NN, den 25. oktober 2002 gav Dem et tilbud om, at den  

 økonomiske fratrædelsesordning fremover kunne konverteres, således at der  

 skete  

 udbetaling af et éngangsbeløb.
 De accepterede dette tilbud med virkning fra  

 ultimo december 2002.
Ankenævnet har i forbindelse med sin vurdering  

 af, at de løbende udbetalinger af godtgørelse, lagt vægt på, at lignende  

 ordninger også blev tilbudt andre medarbejdere.
Fratrædelsesordningen blev  

 tilbudt i forbindelse med en større nedskæring af personalestaben.
 Ankenævnet har videre lagt vægt på, at ydelserne  

 var a-skattepligtige, og at der blev betalt arbejdsmarkedsbidrag.
 Ankenævnet har desuden lagt vægt på, at De ikke  

 havde pligt til at underrette Deres tidligere arbejdsgiver om andet arbejde i  

 perioden, hvor De modtager ydelser, at arbejdsgiveren ikke har ret til at  

 modregne i ydelserne, og at der er tale om ydelser udbetalt i en forholdsvis  

 lang periode.
 Ankenævnet finder på denne baggrund, at  

 ydelserne skal sidestilles med en pension med løbende udbetalinger fra en  

 tidligere arbejdsgiver og medføre fradrag i dagpengene.
Ankenævnet henviser til lov om  

 arbejdsløshedsforsikringsloven m.v. jf.
Arbejdsministeriets lovbekendtgørelse  

 nr. 603 af 25. juni 2001 § 58, samt § 8, stk. 4, i direktoratets  

 bekendtgørelse  

 nr. 670 af 11. juli 2000 om fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse.
 Ankenævnet tiltræder således direktoratets  

 afgørelse af 19. november 2002. Ankenævnet har dog tilføjet en nødvendig  

 præcisering i afgørelsen - under hensyn til, at udbetaling af  

 fratrædelses-ydelsen fra ultimo december 2002 skete som et éngangsbeløb.
 Ankenævnet skal for god ordens skyld bemærke, at  

 der ifølge ovennævnte bekendtgørelse nr. 670 af 11. juli 2000, § 8, skal ske  

 fradrag for  

  

 løbende udbetaling  

  

 af  

 pension, som er et led i et tidligere ansættelsesforhold, men at der ikke er  

 hjemmel i reglerne til at fradrage tilsvarende ydelse udbetalt som et  

 éngangsbeløb.
På  

 ankenævnets vegne xxx De kan læse om afgørelsens faktiske og retlige  

 grundlag på de følgende sider.
 Kopi til:
A-kassen Arbejdsdirektoratet 1.  

 Sagsforløb Arbejdsdirektoratet fremstillede sagen på denne  

 måde:
 "Det fremgår af Deres ansættelsesbrev, at  

 De blev ansat i selskabet NN med virkning fra den 1. marts 1977.
 Ved brev af 12. juni 2001 opsagde De Deres  

 stilling hos NN til fratrædelse med udgangen af august 2001.
De opsagde stillingen på betingelse af, at  

  

  

 De ville få udbetalt 24.770 kr. pr. måned (svarende til 55% af Deres  

 daværende  

 faste løn, inkl. estimeret bonus + 8% pensionsordning) fra den 1. september  

 2001 til den 30. juni 2004, og at  

  

  

 udbetalingerne for perioden 1. juli 2004 til 30. juni 2006 ville blive  

 forhøjet  

 til 25.203 kr. pr. måned til dækning af AM-bidrag og S-pension.
Ved brev ligeledes af 12. juni 2001 bekræftede  

 NN Deres opsigelse og oplyste, at De for perioden 1. september 2001 til 30.  

 juni 2006 ville få udbetalt en rateudbetalt fratrædelsesgodtgørelse, og at  

 selskabet accepterede de til opsigelsen knyttede betingelser.
Selskabet  

 oplyste  

 endvidere bl.a., at aftalen ville bortfalde i tilfælde af død.
 På Deres forespørgsel meddelte a-kassen Dem i  

 brev af 26. august 2001, at De ville være dagpengeberettiget fra den 1.  

 januar  

 2002.
I perioden 2. januar til 30. juni 2002 havde De  

 arbejde hos ZZ Ved brev af 20. juni 2002 meddelte a-kassen Dem,  

 at a-kassen måtte give Dem afslag på udbetaling af dagpenge fra den 1. juli  

 2002. A-kassen henviste til, at Arbejdsdirektoratet og Arbejdsmarkedets  

 Ankenævn i en lignende sag havde truffet afgørelse om, at det beløb, som hver  

 måned blev udbetalt fra NN, skulle sidestilles med udbetaling af pension,  

 hvorfor der skulle ske fradrag i dagpengene.
 De klagede over a-kassens afgørelse ved brev af  

 26. juni 2002. De anførte bl.a., at der var tale om en fratrædelsesydelse,  

 hvoraf De betalte AM- og SP-bidrag.
Ved brev af 23. oktober 2002 har a-kassen sendt  

 sagen til direktoratet.
A-kassen har samtidig oplyst, at man under  

 behandlingen  

 af Deres ansøgning om dagpenge havde kontaktet NN for at få belyst  

 fratrædelsen  

 nærmere.
 Ved denne lejlighed fik a-kassen oplyst, at  

 fratrædelsen skete i forbindelse med en større nedskæring af personalestaben,  

 og at alle fik tilbudt en fratrædelsesordning med indhold alt efter  

 anciennitet  

 og stilling.
 A-kassen fik samtidig oplyst, at  

 fratrædelsesgodtgørelsen blev beskattet med almindelig indkomstskat, og at  

 der  

 blev trukket AM-bidrag og SP-bidrag.
 A-kassen havde herefter vurderet, at der ikke  

 var tale om løn eller pension, men om en fratrædelsesgodtgørelse, som ikke  

 skulle fradrages i dagpengene.
 På baggrund af en afgørelse fra Arbejdsmarkedets  

 Ankenævn blev a-kassen imidlertid i maj 2002 opmærksom på, at der i lignende  

 sager var truffet afgørelse om, at udbetalingerne fra NN skulle sidestilles  

 med  

 pension, hvorfor der skulle ske fradrag i dagpengene.
Direktoratet har den 11. november 2002  

 telefonisk anmodet NN om yderligere oplysninger til brug for behandlingen af  

 sagen.
Selskabet har på direktoratets forespørgsel oplyst,  

  

 at  

  

 De ikke har pligt til at underrette selskabet om andet arbejde i  

 perioden med fratrædelsesgodtgørelsen uanset arbejdets art og omfang, og  

  

 at  

  

 selskabet ikke har ret til at  

 modregne i ydelsen.
 A-kassen har med telefax den 14. november 2002  

 sendt kopi af et brev af 25. oktober 2002 fra NN til Dem, hvor De bliver  

 tilbudt, at de månedlige udbetalinger fra selskabet bliver konverteret til en  

 engangsudbetaling ".
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 19. november 2002 denne  

 afgørelse:
 " Der skal ske fradrag i Deres dagpenge for  

 de ydelser, som De modtager fra NN, jf. selskabets brev af 12. juni 2001.
Begrundelse Det fremgår af § 58, stk. 1, nr. 3, litra a, i  

 lov om arbejdsløshedsforsikring m.v., senest bekendtgjort ved  

 lovbekendtgørelse  

 nr. 799 af 24. september 2002, at direktøren for Arbejdsdirektoratet kan  

 fastsætte regler om, hvilken betydning arbejde og indtægt skal have for  

 størrelsen af dagpenge, der udbetales efter § 55, stk. 1.
 Denne bemyndigelsesbestemmelse er udmøntet i  

 bekendtgørelse nr. 670 af 11. juli 2000 om fradrag i dagpenge, orlovsydelse,  

 praktikydelse, uddannelsesgodtgørelse og etableringsydelse  

 (bekendt-gørelsen).
Det fremgår af bekendtgørelsens § 8, stk. 4, at  

 løbende udbetaling fra en tidligere arbejdsgiver af beløb, som kan  

 sidestilles  

 med pension, medfører fradrag.
Dette gælder, uanset om beløbet udbe-tales  

 løbende efter arbejdsophøret eller som supplement til dagpengene.
Direktoratet har lagt vægt på, at  

  

  

 De i forbindelse med Deres fratrædelse aftalte med NN, at De for perioden 1.  

 september 2001 til 30. juni 2006 ville få udbetalt en rateudbetalt  

 fratrædelsesgodtgørelse, svarende til ca. 55% af lønnen på  

 fratrædelsestidspunktet, at  

  

  

 lignende ordninger også blev tilbudt andre medarbejdere, at  

  

  

 De ikke har pligt til at underrette NN om andet arbejde i perioden med  

 ydelser  

 fra selskabet, at  

  

  

 selskabet ikke havde ret til at modregne i ydelserne, og at  

  

  

 der er tale om ydelser udbetalt i en forholdsvis lang periode.
 Direktoratet finder på denne baggrund, at  

 ydelserne fra NN skal sidestiles med pension fra en tidligere arbejdsgiver og  

 medføre fradrag i dagpengene, jf. § 8, stk. 4, i bekendtgørelsen".
3.  

 Klagen til ankenævnet A-kassen skrev den 27. november 2002:
 A-kassen fik den 20. november 2002 kopi af  

 afgørelse, som var sendt til medlemmet.
 Efter modtagelsen af Arbejdsdirektoratets  

 afgørelse, har vi haft kontakt til medlemmet vedrørende afgørelsen.
 Det kan oplyses, at medlemmet fortsat ønsker  

 sagen indbragt for Arbejdsmarkedets Ankenævn.
Brev fra medlemmet er vedlagt til  

 orientering." De skrev den 22. november 2002:
"Med henvisning til brev fra  

 Arbejdsdirektoratet den 19. november til undertegnede vil jeg fastholde at  

 min  

 sag indbringes for Arbejdsmarkedets Ankenævn." 4.  

 Arbejdsdirektoratets bemærkninger til klagen Direktoratet skrev den 13. december 2002:
 Direktoratet sender klage over afgørelse af 19.  

 november 2002.
 Der er ikke kommet nye oplysninger, der giver  

 direktoratet anledning til at ændre afgørelsen.
 Direktoratet henviser til ankenævnets j. nr.  

 ...., hvor ankenævnet har truffet afgørelse i en lignende sag.
5.  

 Nyt efter klagen A-Kassen skrev den 21. januar 2003:
 A-kassen anerkender hermed modtagelsen af  

 ankenævnets brev af 7. januar d.å. med orientering om Deres klage over  

 Arbejdsdirektoratets afgørelse af 19. november 2002.
 Da vi fortsat er af den opfattelse, at der er  

 tale om fratrædelsesgodtgørelse, som ikke skal medføre fradrag i  

 dagpengeudbetalingen, skal vi anføre følgende til støtte for vort synspunkt:
Allerede i foråret 2001 rettede vort medlem  

 henvendelse til os i anledning af, at han og en række medarbejdere i NN havde  

 fået tilbudt en fratrædelsesordning ved det kommende årsskifte.
Der var tale  

 om  

 en individuel fratrædelsesordning, som ikke berørte den enkeltes  

 pensionsordning.
Opsigelsesvarslet blev overholdt, og  

 fratrædelsesgodtgørelsen  

 skulle ikke træde i stedet for løn.
Oprindelig var det meningen, at  

 fratrædelsesgodtgørelsen  

 skulle udbetales som et engangsbeløb, men det ønskede NN senere ændret til  

 månedlige udbetalinger.
 Ved behandlingen af sagen tog vi udgangspunkt i  

 direktoratets vejledning nr. 121 af 11. juli 2000 til bekendtgørelsen om  

 fradrag i dagpenge, orlovsydelse, praktikydelse, uddannelsesgodtgørelse og  

 etableringsydelse, idet vi lagde vægt på, at der hverken i bekendtgørelsen  

 eller vejledningen skelnes imellem, om fratrædelsesgodtgørelsen udbetales som  

 et engangsbeløb eller som en månedlig ydelse.
Det var derfor vores klare opfattelse, at  

 fratrædelsesgodtgørelsen ikke skulle medføre fradrag i senere udbetalte  

 dagpenge, men for at være på den sikre side forelagde vi i juni 2001  

 problemstillingen for direktoratet.
Direktoratet henviste til eksempel 1 i  

 vejledningen om fradrag i dagpenge m.v. og var således enig med os i, at der  

 ikke skulle ske fradrag i dagpengene.
 Da vi herefter mente, at der ikke var uklarhed i  

 bestemmelserne om fratrædelsesordningens betydning for udbetaling af dagpenge  

 eller i fortolkningen af bestemmelserne, udbetalte vi dagpenge fra den l.  

 januar 2002.
 Vi skal samtidig henlede ankenævnets  

 opmærksomhed på virkningen af direktoratets afgørelse:
 1. Vort medlem kan ikke - uanset hans ønske om  

 at stå tilmeldt arbejdsformidlingen som ledig og hans ønske om at stå til  

 rådighed for arbejdsmarkedet - indplaceres i dagpengesystemet, fordi der ikke  

 kan udbetales dagpenge på grund af reglerne om fradrag.
 2. Vort medlem kan hverken få efterløn eller  

 efterlønsbevis som 60-årig, fordi han til den tid ikke har ret til dagpenge.
Sammenfattende skal vi give udtryk for, at  

 direktoratets efterfølgende fortolkning af reglerne om fradrag i dagpenge mv.  

 efter vores opfattelse har helt urimelige og utilsigtede konsekvenser for  

 vort  

 medlem.
Hvis vort medlem havde haft mulighed for at vælge en  

 fratrædelsesordning med et engangsbeløb, ville hans situation have været en  

 ganske anden.
 Kassen har den 2. september 2003 oplyst, at De,  

 som den eneste accepterede tilbuddet om at få fratrædelsesgodtgørelsen  

 udbetalt  

 på en gang med udgangen af december 2002.
6.  

 Regler Lov  

 om arbejdsløshedsforsikring m.v., jf. lovbekendtgørelse nr. 603 af 25. juni  

 2001 §  

 58.
 .........
Nr. 3, litra a.
Efter forhandling med  

 Landsarbejdsrådet kan direktøren for Arbejdsdirektoratet fastsætte regler om,  

 hvilken betydning arbejde og indtægt skal have for størrelsen af dagpenge,  

 der  

 udbetales efter § 52 a, stk. 1, eller § 55, stk. 1.
 ....................
Direktoratets  

 bekendtgørelse nr. 670 af 11. juli 2000 om fradrag i dagpenge, orlovsydelse,  

 praktikydelse, uddannelsesgodtgørelse og etableringsydelse §  

 6.  

  

  

 Ved indtægter forstås i denne bekendtgørelse  

 løn, rådighedsløn, honorarer m.v.
Indtægterne medfører fradrag, selv om der  

 ikke udføres arbejde i den periode, indtægterne dækker.
 Stk.  

 2.  

  

  

 Indtægter, der træder i stedet for de  

 indtægter, der er nævnt i stk. 1, herunder erstatning for tabt  

 arbejdstjeneste  

 og fratrædelsesgodtgørelse, medfører også fradrag.
 Stk.  

 3.  

  

  

 Bestemmelserne i stk. 1 og 2 anvendes både på  

 engangsbeløb og løbende indtægter.
 Stk.  

 4.  

  

  

 Fradraget sker for den periode, indtægterne  

 dækker.
 §  

 8.  

  

  

 Løbende udbetaling af pension (inklusive  

 tillæg), som er led i et tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager til pensionen,  

 medfører fradrag.
 S  

  

 tk. 2.  

  

 Løbende udbetaling af pension, som har forbindelse med en arbejdsperiode i  

 udlandet, medfører fradrag.
 Stk.  

 3.  

  

  

 Løbende udbetaling af pension og  

 pensionslignende ydelser til et medlem, der tidligere har været borgmester,  

 udvalgsformand, rådmand, medlem af Folketinget eller Europaparlamentet m.v.,  

 medfører fradrag.
 Stk.  

 4.  

  

  

 Løbende udbetaling fra en tidligere  

 arbejdsgiver af beløb, som kan sidestilles med pension, medfører fradrag.  

 Dette  

 gælder, uanset om beløbet udbetales løbende efter arbejdsophøret eller som  

 supplement til dagpengene.
 Stk.  

 5.  

  

  

 Fradraget sker for den periode, pensionen eller  

 beløbet dækker.
* Direktoratets  

 vejledning nr. 121 af juli 2000 til bekendtgørelse om fradrag i dagpenge,  

 orlovsydelse, praktikydelse, uddannelsesgodtgørelse og etableringsydelse Til  

 § 6 Fradrag  

 for indtægter Reglen betyder, at løn og lignende indtægter  

 medfører fradrag, uanset om medlemmet har udført arbejde.
Benævnelse og  

 udbetalingsform har heller ikke betydning.
 Reglen skal ses i sammenhæng med § 2, således at  

 der ikke sker fradrag 2 gange for det samme arbejde eller den samme  

 lønindtægt.
Til  

 § 6, stk. 1 Løn,  

 rådighedsløn, honorarer m.v.
Reglen gælder bl.a. ved udbetaling af løn i en  

 opsigelsesperiode, hvor medlemmet er fritstillet.
Reglen gælder også ved  

 udbetaling af rådighedsløn efter tjenestemandslovens § 32 eller udbetalinger  

 efter sømandslovens § 18 m.v.
Der kan ikke udbetales ydelser for den periode,  

 som udbetalingen skal dække.
Dette gælder både løbende udbetalinger og  

 udbetaling af engangsbeløb.
 Det er uden betydning, om der udføres arbejde i  

 perioden.
 Udbetales der f.eks. 3 års rådighedsløn til en  

 tjenestemand, kan der ikke udbetales ydelser til medlemmet i de 3 år,  

 udbetalingen dækker.
Til  

 § 6, stk. 2 Reglen betyder, at der bl.a. skal ske fradrag  

 for erstatning for tabt arbejdsfortjeneste og udbetaling af  

 fratrædelsesgodtgørelse.
Afgørende for, om et udbetalt beløb skal medføre  

 fradrag, er, om beløbet kan anses for at træde i stedet for løn m.v. i en  

 ansættelsesperiode eller periode, der kan sidestilles med en  

 opsigelsesperiode.  

 Det er ikke beløbets benævnelse, som afgør, om der skal ske fradrag.
Det har  

 normalt heller ikke betydning, hvordan indtægten beskattes.
Erstatning  

 for tabt arbejdsfortjeneste Reglen om fradrag gælder f.eks. tilfælde, hvor  

 en arbejdsgiver ikke har overholdt opsigelsesvarslet, og hvor arbejdsgiveren  

 ved en fagretlig sag pålægges at betale den ansatte en erstatning for tabt  

 arbejdsfortjeneste eller indgår et forlig herom.
Fratrædelsesgodtgørelse Reglen om fradrag gælder også ved udbetaling af  

 fratrædelsesgodtgørelse, f.eks. når en virksomhed afskediger en medarbejder,  

 og  

 det aftales, at der ved ophøret skal betales en "godtgørelse" til  

 medarbejderen.
I vurderingen af, om et udbetalt beløb skal føre  

 til fradrag, er det afgørende, om arbejdsgiverens opsigelsesvarsel er  

 overholdt.
Udbetalingen fører ikke til fradrag, hvis opsigelsesvarslet er  

 overholdt, da udbetaling herudover ikke kan anses for at træde i stedet for  

 løn.  

 Er arbejdsgiverens opsigelsesvarsel ikke overholdt, medfører udbetalingen  

 fradrag for den del af opsigelsesperioden, udbetalingen dækker.
Reglen gælder både, når en virksomhed aftaler  

 fratrædelsesordninger for et større antal medarbejdere, og når enkeltpersoner  

 indgår sådanne aftaler med deres arbejdsgiver.
Bestemmelsen omfatter således  

 både kollektive og individuelle aftaler.
Endvidere er udbetaling af en  

 fratrædelsesgodtgørelse i tilfælde, hvor medarbejderen selv siger op,  

 omfattet  

 af reglen.
Også i disse tilfælde er arbejdsgivers overholdelse af  

 opsigelsesvarslet afgørende for, om der skal ske fradrag for indtægten.
Der  

 henvises  

 i øvrigt til afsnittet nedenfor om konsekvenser for retten til ydelser, når  

 der  

 er forkortet opsigelsesvarsel, selvforskyldt ledighed og karantæne.
Lønmodtagernes  

 Garantifond Reglen betyder også, at et medlem ikke uden  

 fradrag kan modtage ydelser efter § 1 for perioder, der dækkes af ydelser fra  

 Lønmodtagernes Garantifond.
Konsekvenser  

 for retten til ydelser Hvis en indtægt er omfattet af reglen i § 6,  

 stk. 2, er udgangspunktet, at der ikke kan betales ydelser i den periode, der  

 svarer til det opsigelsesvarsel, medarbejderen havde krav på.
Hvis indtægten kun svarer til løn i en kortere  

 periode end opsigelsesvarslet, kan der ikke betales ydelser i dette kortere  

 tidsrum.
Herudover skal medlemmet eventuelt have en karantæne.
Dette kan være  

 tilfældet, hvis medlemmet selv har sagt op eller har accepteret et forkortet  

 opsigelsesvarsel.
Reglerne om dette står i bekendtgørelse om selvforskyldt  

 ledighed.
 Hvis indtægten svarer til løn for arbejde på  

 nedsat tid, skal der kun ske fradrag for det antal timer, udbetalingen udgør  

 løn for.
 Beløb, der betales ud over det, der svarer til  

 løn i arbejdsgiverens opsigelsesvarsel, medfører ikke fradrag.
 Eksempel 1:
En arbejdsgiver opsiger et medlem den 31.  

 oktober.
Arbejdsgiverens opsigelsesvarsel er 6 måneder.
Arbejdsgiveren  

 betaler  

 medlemmet 140.000 kr. til fuld og endelig afgørelse, svarende til 7 måneders  

 løn.
Medlemmet, der har et opsigelsesvarsel på 1 måned opsiger på samme tid  

 sin  

 stilling og fratræder den 30. november ved udløbet af sit eget  

 opsigelsesvarsel.
Medlemmet kan først få ydelser fra den 1. maj, dvs. efter  

 udløbet af arbejdsgiverens opsigelsesvarsel.
Det beløb, som medlemmet fik af  

 arbejdsgiveren, og som ikke svarer til løn i opsigelsesperioden - dvs. 20.000  

 kr. - medfører ikke fradrag.
 Eksempel 2:
En arbejdsgiver opsiger et medlem den 31. marts.  

 Arbejdsgiverens opsigelsesvarsel er 2 måneder.
Arbejdsgiveren betaler  

 medlemmet  

 75.000 kr. til fuld og endelig afgørelse, svarende til 3 måneders løn.  

 Medlemmet, der har et opsigelsesvarsel på 1 måned, opsiger på samme tid sin  

 stilling og fratræder den 30. april ved udløbet af sit eget opsigelsesvarsel.  

 Medlemmet vil tidligst kunne få ydelser fra den 1. juni, dvs. efter udløbet  

 af  

 arbejdsgiverens opsigelsesvarsel.
Den resterende del af  

 fratrædelsesgodtgørelsen - som svarer til løn til og med den 30. juni -  

 medfører ikke fradrag.
For så vidt angår karantæne for selvforskyldt  

 ledighed,  

 henvises der til bekendtgørelse om selvforskyldt ledighed.
 Eksempel 3:
Et medlem er ansat i en virksomhed med en  

 månedsløn på 20.000 kr.
Arbejdsgiveren har et opsigelsesvarsel på 6 måneder.  

 Den 31. december indgår medlemmet en aftale med arbejdsgiveren om, at  

 medlemmet  

 opsiges med et forkortet varsel på 3 måneder mod til gengæld at modtage en  

 fratrædelsesgodtgørelse på 40.000 kr.
Medlemmet vil herefter tidligst kunne  

 få  

 ydelser efter udløbet af den periode, som lønnen og fratrædelsesgodtgørelsen  

 dækker, evt. med tillæg af en karantæne for selvforskyldt ledighed, jf.  

 bekendtgørelse om selvforskyldt ledighed.
 Eksempel 4:
Et medlem afskediges med normalt varsel.  

 Medlemmet får løn i hele opsigelsesperioden og modtager også en  

 fratrædelsesgodtgørelse.
Fratrædelsesgodtgørelsen medfører ikke fradrag.
Til  

 § 8, stk. 1 Pensionsordninger Løbende udbetalinger af arbejdsrelaterede  

 pensionsordninger medfører fradrag.
Fradraget sker, hvis pensionen er  

 oprettet  

 som led i tidligere ansættelsesforhold, og hvis det er normalt, at  

 arbejdsgiveren helt eller delvist finansierer pensionen.
Bestemmelsen gælder  

 alle pensionsudbetalinger med løbende udbetalinger, herunder ratepensioner.
 Årsagen til, at løbende, arbejdsrelaterede  

 pensioner medfører fradrag, er, at pensionen anses for at træde i stedet for  

 en  

 tabt arbejdsfortjeneste.
Hvis pensionsordningen følger af overenskomst  

 eller anden kollektiv aftale, er ordningen af en sådan karakter, at det er  

 sædvanligt, at arbejdsgiveren bidrager.
Pensionsudbetalingen vil derfor  

 medføre  

 fradrag.
 Reglen om fradrag gælder også for løbende  

 udbetaling af tjenestemandspension og tjenestemandslignende pensioner.
Reglen anvendes på den samlede pension.
Dette  

 gælder, selv om kun medlemmet har indbetalt hele pensionsbeløbet over en  

 kortere  

 periode.
Det kan f.eks. være fordi, at medlemmet har været selvstændig  

 erhvervsdrivende eller har haft et arbejdsforhold, der ikke indeholdt en  

 pensionsordning.
Er perioden af længere varighed, sker der kun fradrag for  

 den  

 del af pensionen, der vedrører perioden, hvor ordningen var et led i et  

 ansættelsesforhold.
Efter praksis skal en pensionsudbetaling, der vedrører en  

 periode på mere end 2 år, hvor kun medlemmet har indbetalt bidrag, ikke  

 medføre  

 fradrag.
Fradraget for pensionsudbetalingerne sker ved  

 hjælp af den omregningssats, som er gældende på udbetalingstidspunktet.
Det  

 fremgår af § 13, stk. 1, § 16, stk. 1, og § 18, stk. 1, jf. reglerne i  

 bekendtgørelse om supplerende dagpenge.
Fradraget beregnes på grundlag af den  

 samlede pensionsudbetaling, dvs. grundbeløb med eventuelle tillæg.
 Hvis medlemmets pension medfører udbetalinger  

 til andre end medlemmet selv, skal disse udbetalinger ikke medføre fradrag.  

 Der  

 kan f.eks. være tale om et børnepensionstillæg fra en tjenestemandspension.
Der skal ikke ske fradrag for privattegnede  

 pensionsordninger, som ikke har forbindelse med et ansættelsesforhold.
Det  

 gælder også tilfælde, hvor en arbejdsgiver tilbageholder bidrag i den  

 ansattes  

 løn og indbetaler beløbet til den ansattes private pensionsordning.
Dette kan  

 f.eks. ske som en serviceordning fra arbejdsgiveren.
Til  

 § 8, stk. 4 Pensionslignende  

 indtægter Løbende udbetalinger, der har karakter af  

 pension, medfører også fradrag.
Dette gælder, når ydelsen udbetales fra en  

 tidligere arbejdsgiver.
Det gælder også, når udbetalingerne er  

 tidsbegrænsede.
 Det udbetalte beløb skal ikke medføre fradrag,  

 hvis aftalen om udbetalingen er indgået før den 1. juli 1999.
