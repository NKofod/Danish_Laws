 Efter drøftelse med Foreningen af Politimestre i Danmark og med  

 arrestforvarerne iværksatte Direktoratet den 1. februar 1990 forsøgsordningen  

 med daglig indberetning pr. telefax om belægssituationen i arresthusene.
 Ordningen blev iværksat for en periode på et halvt år, og forsøgsperioden  

 udløber således den 1. august 1990.
 Det er direktoratets opfattelse, at forsøgsordningen fungerer  

 tilfredsstillende, og at det er til gavn for såvel arresthusene som  

 direktoratet dagligt at kunne følge udnyttelsen af husene.
På baggrund heraf har direktoratet, efter at spørgsmålet har været  

 forelagt Foreningen af Politimestre i Danmark og Arrestforvarerforeningen,  

 besluttet at gøre ordningen permanent.
Arresthusene bedes som følge heraf  

 fortsat efter den 1. august 1990 på hverdage indsende oplysninger pr. telefax  

 til direktoratet om belægget i overensstemmelse med den fremgangsmåde, der  

 har været fulgt i forsøgsperioden.
 E.B.
