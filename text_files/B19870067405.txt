§ 1 I bekendtgørelse nr. 250 af 23. maj 1979 om kloakmestervirksomhed  

 foretages følgende ændringer:
 I § 5 indsættes som nyt stk. 2 og stk. 3:
 »Stk. 2.  Det er mesterens ansvar, at der på den  

 enkelte arbejdsplads hvor der udføres kloakeringsarbejde, og hvor mesteren  

 ikke deltager i selve den praktiske udførelse, er mindst een ansat  

 medarbejder på hvert arbejdshold, der opfylder et af nedennævnte  

 uddannelseskrav:
- har kursusbevis fra specialarbejderskolesystemets uddannelse af  

 anlægsarbejdere ved kloakering trin I og trin II, - har efter et af Trafikministeriet godkendt kursus bestået  

 kloakmesterprøvens praktiske del.
Den enkelte medarbejder kan kun indstille  

 sig to gange til denne prøve.
 Kloakeringsarbejdere, der ved erklæring fra deres arbejdsgiver kan  

 dokumentere, at de pr. 1. januar 1989 har været beskæftiget inden for bygge-  

 og anlægsområdet i mindst 5 år, fortrinsvis ved kloakeringsarbejde, kan dog  

 indtil 1. januar 1992 forestå den praktiske udførelse af kloakeringsarbejdet  

 uden at opfylde uddannelseskravet.
Stk. 3.  Det er mesterens ansvar, at såvel hans egne som  

 de ansatte medarbejderes faglige kvalifikationer ajourføres, f.eks. ved  

 deltagelse i relevante efteruddannelseskurser.« Stk. 2  bliver herefter stk. 4, og stk. 3 bliver stk. 5.
§ 2 Denne bekendtgørelse træder i kraft den 1. januar 1988. Det i § 5, stk. 2,  

 fastsatte uddannelseskrav gælder dog først fra den 1. januar 1989.
