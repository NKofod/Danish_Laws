 Udtalelse fra Civilretsdirektoratet på Skarrildhuskursus 1991  

 vedrørende praksis om fri proces til isoleret bevisoptagelse.
 Udtalelsen angiver nogle momenter, som der bør lægges vægt på ved  

 vurderingen af ansøgninger om fri proces til isoleret bevisoptagelse.
 På Skarrildhuskursus 1991 svarede Civilretsdirektoratet blandt andet  

 følgende på et spørgsmål vedrørende ansøgninger om fri proces til isoleret  

 bevisoptagelse:
Civilretsdirektoratet har siden Skarrildhus 1989 realitetsbehandlet  

 relativt få sager vedrørende fri proces til isoleret bevisoptagelse.
På denne  

 baggrund er det endnu ikke muligt at fastlægge mere præcise retningslinier  

 for, hvornår fri proces bør bevilges.
 Det kan dog oplyses, at direktoratet har behandlet sagerne i lyset af den  

 retspraksis, der har udviklet sig vedrørende anvendelsen af retsplejelovens §  

 343. Der bør bl.a. lægges vægt på, om isoleret bevisoptagelse er en rimelig  

 og hensigtsmæssig foranstaltning i forbindelse med den foreliggende tvist, om  

 ønsket om at indlede sagen med isoleret bevisoptagelse skyldes, at der er  

 fare for, at beviset går tabt, om det efter de foreliggende oplysninger kan  

 lægges til grund, at der er udsigt til, at sagen vil falde ud til ansøgerens  

 fordel, om der er mulighed for, at sagen sluttes ved forlig, og om ansøgeren  

 har behov for advokatbistand.
 Er sagen ikke oplyst så godt, at der kan tages stilling til disse  

 spørgsmål, taler det for, at der meddeles afslag til rekvirenten.
 Ved ansøgninger indgivet af rekvisitus har man på samme måde foretaget en  

 vurdering af, om rekvirenten har sandsynliggjort, at han gennem isoleret  

 bevisoptagelse kan opnå det nødvendige bevis for, at kravet mod rekvisitus  

 kan gennemføres.
 Ingen.
