SYD 0.1 Det retslige grundlag Udover det i indledningen anførte, er de følgende bestemmelser udarbejdet  

 med baggrund i »Rejseregler«, udgivet af Sydbus.
 Bestemmelserne gælder for rejser lokalt i Sønderjyllands Amt for  

 passagerer, herunder hunde.
SYD 0.2 Afgrænsning Sydbus' ansvarsområde omfatter den kollektive trafik i kommunerne i  

 Sønderjyllands Amt.
Der findes endvidere en takstzone i Tyskland (Flensburg, zone 28).
SYD 0.3 Zoneinddeling Området er inddelt i 28 takstzoner.
Man skal have gyldig billet eller kort til alle de zoner bussen eller  

 toget kører i.
Også selv om der ikke standses ved alle  

 stoppesteder/stationer.
SYD 0.3 Takstberegning Prisen for en rejse beregnes ud fra antallet af takstzoner i det kortest  

 mulige zoneforløb (ruteforbundne zoner), uanset hvilken rute, den enkelte  

 passager vælger.
 Hvis passageren undervejs passerer en takstzone i større afstand fra  

 startzonen end slutzonen, bestemmes taksten dog ud fra afstanden til den  

 fjerneste zone.
 Såvel DSB stationer, som rutebilstationer fungerer som kortsalgssteder.
SYD 1 Billetter SYD 1.0 Indledning Til rejser lokalt i Sønderjyllands Amt (Sydbus) sælges billetter, der  

 udstedes til et bestemt antal zoner.
Billetterne er personlige og kan ikke  

 overdrages til andre.
 Mindste billetpris er til 1 zone og højeste billetpris er til 6 zoner.
SYD 1.1 Almindelige bestemmelser For rejser lokalt i Sønderjyllands Amt (Sydbus) gælder de bestemmelser i  

 hovedafsnit 2, som efter deres natur kan komme til anvendelse.
SYD 1.2 Stationsforbindelser Billetter er gyldige til rejser i zoner, som ligger inden for den gyldige  

 zoneafstand fra startzonen, som påstemples billetten ved udstedelsen.
 Der er indenfor tids- og zonegyldigheden fuld omstigningsret på billetter  

 til rejser med bus og tog lokalt i Sønderjyllands Amt.
SYD 1.3 Rejseruter Rejsen kan foretages ad hvilken som helst rejserute i det zoneområde, hvor  

 billetten gælder.
SYD 1.5 Togbenyttelse Billetterne gælder til de tog og busser, der står i DSB's Køreplan, hhv.  

 Sydbus' til lokale rejser i Sønderjyllands Amt.
SYD 1.6 Pris SYD 1.7 Børn Børn fra 4-14 år (inkl.) betaler børnetakst.
 2 børn 0-3 år (inkl.), der rejser sammen med betalende passagerer, rejser  

 gratis, når der ikke forlanges særskilt plads til børnene. 1 barn under 4 år  

 rejser ligeledes gratis, når det er i følgeskab med et barn over 4 år.
 To børn fra 4-14 år (inkl.) kan rejse på voksenbillet.
SYD 1.8 Hunde Hunde, der ikke er i håndtaske, kan normalt medbringes til børnetakst.
Disse hunde skal altid være i snor under befordring og må iøvrigt ikke  

 være til gene for de øvrige passager eller tilsmudse bussen.
Større hunde må  

 ikke medbringes på bybusruter.
Førerhunde, der er forsynet med Røde Kors  

 emblem, medtages dog gratis i alle busser.
 Hunde må ikke anbringes på sæderne.
SYD 1.9 Gyldighedstid Billet til 1 zoneområde gælder i 1 time.
 Billet til 2 - 3 zoneområder gælder 1 1/2 time.
 Billet til 4 - 5 zoneområder gælder i 2 timer.
 Billet til 6 - og zoneområder derudover gælder i 3 timer.
 Tidsgyldigheden regnes fra det tidspunkt, som stemples ved udstedelsen.
Sidste påstigning/omstigning skal være foretaget inden udløbet af  

 tidsgyldigheden.
Som påstigningstidspunkt regnes bussens/togets planmæssige  

 afgangstid.
SYD 1.10 Billetsalg Salg i busser Billetter sælges af chauffører i busser under Sydbus' takstsystem i  

 Sønderjyllands Amt.
Salg på DSB stationer Billetter sælges på alle betjente DSB stationer i Sønderjyllands Amt.
Salg fra billetautomater DSB sælger billetter på stationer i Sønderjyllands Amt, de steder hvor  

 billetautomater er opstillet.
Salg i tog Billetter sælges af togpersonalet på togstrækninger beliggende i  

 Sønderjyllands Amt.
Salg i tog med stikprøvevis billetkontrol på strækningerne  

 Rejsby-Tønder og Tinglev-Sønderborg Der gælder bestemmelserne i afsnit AMT 1.10.
SYD 1.11 Tilkøb Passagerer kan købe tilkøb til gyldige billetter, der udvider tids- og  

 zone-gyldigheden.
I bybusser udstedes ikke tilkøbsbilletter.
 Tilkøb der foretages ved rejsens start :
 Foretages tilkøbet ved rejsens start, og den ordinære billet og  

 tilkøbsbilletten har samme tidsstempling, er det den samlede billet der  

 ligger til grund for tids- og zonegyldigheden.
 Tilkøb der foretages senere på rejsen, medens billetten endnu er  

 tidsgyldig:
 Hvor tilkøb foretages under rejsen giver den samlede billet kun den tids-  

 og zonegyldighed med det antal zoner som tilkøbsbilletten er udstedt med.
 Tilkøbsbilletten stemples som påstigningszonen med den første zone, der  

 ikke er løst billet til.
SYD 1.12 Ombytning/Ændring Ombytning/ændring af købte billetter kan kun ske på salgsstedet/bussen og  

 kun lige efter købet.
SYD 1.13 Billetkontrol Passageren er selv ansvarlig for at have korrekt billet, og skal selv  

 kontrollere, at zoneantal, klokkeslæt og dato er korrekt.
SYD 1.14 Pladsreservering Der gælder bestemmelserne i afsnit AMT 1.14.
SYD 1.15 Tilbagebetaling Der ydes ingen tilbagebetaling for ubenyttede eller delvist benyttede  

 billetter.
 Bortkomne billetter erstattes ikke.
SYD 1.16 Rejseafbrydelse Rejseafbrydelse kan foretages så tit det ønskes, når blot passageren  

 holder sig inden for tidsgyldigheden.
SYD 2 Klippekort SYD 2.0 Indledning Til rejser lokalt i Sønderjyllands Amt (Sydbus) sælges klippekort til et  

 bestemt antal zoner.
 Kortene skal stemples i stempelmaskinerne inden rejsen påbegyndes.  

 Stempelmaskiner findes i busser, samt ved adgangsvejen til perroner på DSB  

 stationer.
 For klippekort gælder de bestemmelser for billetter, som efter deres natur  

 kan komme til anvendelse.
SYD 2.1 Almindelige bestemmelser Klippekort findes i følgende typer:
Voksen, 1 zone (grå) Barn/pensionist, 1 zone (blå) Voksen, flere zoner (rød) Barn/pensionist, flere zoner (grøn) Kortene må ikke bøjes eller beskadiges, så de ikke kan bruges i  

 stempelmaskinen.
 I forbindelse med takstændring kan klippekort til gammel pris benyttes,  

 indtil de er brugt op.
Klippekort udstedes til 1-6 zoner.
Flere personer kan rejse sammen, på det  

 samme klippekort.
SYD 2.2 Stationsforbindelser En passager kan benytte forskellige klippekort sammen på en rejse, f.eks.  

 et 2-zoners og et 3-zoners klippekort til rejse i 5 zoner, ved at klippe det  

 samlede antal zoner.
 Voksne kan ikke køre på børneklippekort.
SYD 2.3 Rejseruter Der gælder bestemmelserne for billetter i afsnit SYD 1.3.
SYD 2.4 Vognklasser Klippekort sælges kun til Standard.
SYD 2.5 Togbenyttelse Der gælder bestemmelserne for billetter i afsnit SYD 1.5.
SYD 2.6 Pris SYD 2.7 Børn 2 børn fra 4-14 år (inkl.) kan rejse på et voksen klippekort.
 Derudover gælder bestemmelserne for billetter i afsnit SYD 1.7.
SYD 2.8 Hunde Der gælder bestemmelserne for billetter i afsnit SYD 1.8.
SYD 2.9 Gyldighedstid Der gælder bestemmelserne for billetter i afsnit SYD 1.9.
SYD 2.10 Kortsalg Klippekort købes i busser og på kortsalgssteder.
I DSB tog kan der ikke  

 købes klippekort.
SYD 2.11 Tilkøb Et klippekort kan benyttes i forbindelse med tilkøb.
Når tilkøbet købes på  

 samme tidspunkt som kortet afstemples, lægges det samlede antal zoner til  

 grund for tids- og zonegyldigheden.
 Derudover gælder bestemmelserne for billetter i afsnit SYD 1.11.
SYD 2.12 Ombytning/Ændring Der gælder bestemmelserne for billetter i afsnit SYD 1.12.
SYD 2.13 Billetkontrol Der gælder bestemmelserne for billetter i afsnit SYD 1.13.
SYD 2.14 Pladsreservering Der gælder bestemmelserne for billetter i afsnit SYD 1.14.
SYD 2.15 Tilbagebetaling Ubenyttede eller delvist benyttede klippekort tilbagekøbes af Sydbus'  

 sekretariat, eller kortsalgsstederne.
Bortkomne klippekort erstattes ikke.
SYD 2.16 Rejseafbrydelse Der gælder bestemmelserne for billetter i afsnit SYD 1.16.
SYD 3 Periodekort SYD 3.0 Indledning Et periodekort består at etui, stamkort med et fastsiddende foto og et  

 værdiindlæg.
Numrene på stamkort og værdiindlæg (indstikskort) skal være  

 enslydende.
 Stamkortet med foto er maskinelt udfyldt af Sydbus' sekretariat, medens  

 værdiindlægget er forskelligt udfyldt, afhængig af om det er udfyldt af  

 Sydbus' sekretariat, eller et kortsalgssted.
Periodekort udstedes for en navngiven person.
Kortene udstedes til 1-4  

 zoner, samt til hele Sønderjyllands Amt (Sydbus).
SYD 3.1 Almindelige bestemmelser For periodekort gælder de bestemmelser for billetter, som efter deres  

 natur kan komme til anvendelse.
SYD 3.2 Stationsforbindelser Periodekort udstedes til rejse i et antal zoner mellem en bestemt start-  

 og slutzone: og evt. via-zone for 30 dage.
Hvis kortet gælder i hele amtet  

 anføres zonenummer ST99-ST99.
 Periodekort giver ret til fri omstigning indenfor kortets zonegyldighed.
Hvis kortet tabes eller det er så beskadiget, at det er ulæseligt, kan der  

 udstedes et erstatningskort.
Dette udstedes af Sydbus' sekretariat.
SYD 3.3 Rejseruter Rejsen kan foretages ad hvilken som helst rejserute indenfor og mellem de  

 zoner, der står på værdiindlægget.
SYD 3.4 Vognklasser Kortene udstedes til Standard.
SYD 3.5 Togbenyttelse Der gælder bestemmelserne for billetter i afsnit SYD 1.5.
SYD 3.6 Pris periodekort SYD 3.7 Børn Ved udstedelse af periodekort til børn under 15 år kan der kræves  

 dokumentation for fødselsdag og -år.
 Til unge der er fyldt 14 år må kortet kun udstedes til børnetakst med  

 gyldighed op til 30 dage efter det fyldte 15 år.
 Derudover gælder bestemmelserne for billetter i afsnit SYD 1.7.
SYD 3.8 Hunde Der kan udstedes periodekort til hunde.
SYD 3.9 Gyldighedstid Kortene udstedes fra hvilken som helst dato til en vilkårlig  

 sammenhængende periode på 30 dage.
SYD 3.10 Kortsalg Kortene sælges fra Sydbus' sekretariat og kortsalgssteder i Sønderjyllands  

 Amt.
Værdiindlægget til kortene kan bestilles i et ubegrænset tidsrum før  

 ikrafttrædelsesdatoen.
Stamkortet kan bestilles på kortsalgssteder, men  

 udstedes altid af Sydbus' sekretariat.
 I tog kan der ikke købes kort.
 Værdiindlæg til uddannelseskort, SU-kort og EFTERLØNS-kort kan kun købes  

 ved Sydbus' sekretariat.
 Ved fornyelse skal stamkortet forevises.
SYD 3.11 Tilkøb Tilkøbsbilletten udstedes som almindelig billet med det antal zoner, som  

 der rejses yderligere.
SYD 3.12 Ombytning/Ændring Anmodning om ombytning/ændring skal fremsættes før kortets første  

 gyldighedsdag.
SYD 3.13 Billetkontrol Der gælder bestemmelserne for billetter i afsnit SYD 1.13.
SYD 3.14 Pladsreservering Der gælder bestemmelserne for billetter i afsnit SYD 1.14.
SYD 3.15 Tilbagebetaling Periodekort tilbagekøbes af Sydbus' sekretariat eller af  

 kortsalgsstederne.
 Erstatningskort tilbagebetales ikke.
Tilbagebetalingen for periodekort beregnes forholdsmæssigt fra dagen efter  

 henvendelsen: idet henvendelsesdagen anses for værende brugt.
Der kan  

 beregnes et administrationsgebyr ved refusionen.
 Kort der er så beskadiget, at stamkortnummer og gyldighedsperiode ikke kan  

 tydes, tilbagekøbes, hvis købet kan dokumenteres.
SYD 3.16 Rejseafbrydelse Rejseafbrydelse kan foretages så tit det ønskes.
SYD 4 Særlige billetter og kort SYD 4.0 Generelt For særlige billetter og kort gælder de bestemmelser for billetter,  

 klippekort og periodekort, som efter deres natur kan komme til anvendelse.
SYD 4.1 Pensionistbilletter, klippekort og periodekort Til personer på 65 år og derover, samt til modtagere af social pension,  

 udstedes kontantbilletter, 10-turs kort og periodekort til samme pris som  

 børn.
Alder skal på forlangende dokumenteres.
Der gives pensionistrabat uanset  

 bopæl og nationalitet.
 Førtidspensionister skal kunne forevise pensioniststamkort udstedt af  

 Sydbus eller DSB.
SYD 4.2 Efterlønsmodtager kort Modtagere af efterløn (gælder ikke personer på delefterløn og på  

 overgangsydelse), kan få udstedt og fornyet efterlønskort ved Sydbus'  

 sekretariat.
 Kortet kan bestilles ved bopælskommunen, kortsalgsstederne eller  

 Sydbus'sekretariat.
Ved kortets udstedelse 1. gang og ved fornyelse skal efterlønsmodtageren  

 vise den seneste efterlønsudbetalingsspecifikation.
Erklæringen skal  

 indeholde CPR-nr.
Endvidere skal medbringes personlig legitimation med  

 billede.
 Ordningen gælder kun månedskort.
Hvis kortet tabes eller det er så beskadiget, at det er ulæseligt, kan der  

 udstedes et erstatningskort.
Dette udstedes af Sydbus' sekretariat.
SYD 4.3 Uddannelseskort Til elever på ungdomsuddannelser med mindst 20 timers undervisning pr.  

 uge, kan der udstedes uddannelseskort mod en egenbetaling på 200,00 kr. pr.  

 måned.
 Oplysning om hvilke uddannelser der er omfattet af ordningen kan fås på  

 skolerne.
Kortet er gyldigt for et kvartal eller et skoleår.
Det kan inden for  

 gyldighedsperioden bruges til et ubegrænset antal rejser inden for og mellem  

 de zoner, som er angivet på kortet.
Uddannelseskort kan være gyldigt til både bus- og togstrækninger.
På  

 kortet skal være angivet, hvorvidt det er gældende til bus eller tog, eller  

 begge befordringsmidler.
SYD 4.4 Kort til studerende SU-berettigede Kortene udstedes kun af Sydbus' sekretariat.
Kortets pris er mindst 300,00 kr. pr. måned.
Der ydes 65% rabat på  

 kortbeløb over 300,00 kr.
Der ydes dog maksimalt 500,00 kr. i rabat pr.  

 måned.
 Kortet kan gælde i flere amter.
SYD 4.5 Kort til værnepligtige Rejsekort for værnepligtige er gyldige til fri befordring.
Kortet kan kun udstedes af DSB.
Det er ikke gyldigt til bybusser.
Denne  

 begrænsning vil være påstemplet på kortet.
SYD 4.6 Blindekort Medlemmer af Dansk Blindesamfund, samt deres ledsagere kan mod forevisning  

 af gyldigt medlemskort købe billet til børnetakst.
Ordningen gælder kun  

 rejser med billetter.
 Førerhunde, der er forsynet med Røde Kors emblem, medtages gratis.
SYD 4.7 Gruppebillet Grupper på 8 personer og derover der rejser sammen, kan senest 5 hverdage  

 før rejsens begyndelse træffe aftale om rejsetidspunkt med Sydbus'  

 sekretariat.
 Såfremt anmeldelse ikke er sket, kan gruppen afvises, hvis der ikke er  

 plads.
 Ved anmeldelse af grupperejser kan Sydbus udstede en gruppebillet.  

 Gruppebilletten er kun gyldig til enkeltrejse med eventuel omstigning for det  

 på billetten anførte antal personer og i det anførte antal zoner.
Gruppebilletten udfyldes af Sydbus' sekretariat og tilsendes de rejsende  

 forinden rejsedagen.
Gruppebilletten betales ved giroindbetaling.
SYD 4.8 Børnehavegrupper Grupper af små børn i alderen til og med børnehaveklasse, kan rejse på  

 voksenbillet, eller voksen klippekort.
1-4 børn kan rejse på en voksenbillet/voksenklippekort.
Voksne ledsagere  

 betaler almindelig takst.
Grupper kan ikke deles.
Hvis børnehavereglen anvendes, gælder den hele  

 gruppen.
SYD 4.9 Turistkort Turistbilletter udstedes ved bus- rutebil- og DSB stationer, samt flere  

 turistbureauer.
 Udstedelsen kan ske i ubegrænset tid før ikrafttrædelsesdatoen.
 Kortet er et klippekort med et klip, der klippes og stemples ved første  

 påstigning.
Der udstedes turistkort med gyldighed i 2 eller 5 døgn.
Der kan foretages  

 et ubegrænset antal rejser på samtlige ruter i Sønderjyllands Amt (bus eller  

 tog) inden for tidsgyldigheden.
 Kortet er upersonligt, men kan kun benyttes af en person på samme tid.
Pris for 2 dage: Voksen 110,00 kr.
Barn/Pensionist 55,00 kr.
Pris for 5 dage: Voksen 245,00 kr.
Barn/Pensionist 125,00 kr.
SYD 4.10 Natbusser I natbusser (bjørnetjenesten) kan alle billetter og kort anvendes, men der  

 opkræves derudover et tillæg på 10,00 kr.
SYD 4.11 Tilkaldetaxa Tilkaldetaxa (teletaxa) kan kun bruges som tilslutningsbus ved periodekort  

 og uddannelseskort.
Billetter og klippekort kan ikke anvendes.
SYD 4.12 Fejlstemplingskort Kortet anvendes ved fejlstempling af klippekort i bus eller på  

 kortsalgssted.
