Indhold Indledning Restpenge fra 1989 og 1990 Puljen for 1991 og 1992 Hvem kan komme i  

 betragtning? Medlemskab af organisationen? Hvad kan folkeskolepuljen bruges til? Penge overføres til vederlagspuljen Penge overføres fra vederlagspuljen Hvilke typer lønforbedringer? Hvor store lønforbedringer? Regulering af vederlag og tillæg Lønforbedringer og overtidssatser Hvem kan stille forslag? Hvem forhandler forslagene og indgår aftaler? Lokal enighed Puljeregnskabet Beregning af personlige omklassificeringer Evaluering Råd og vejledning Bilag 1. Rammeaftalen Bilag 2. Kommunens pulje i 1989, 1990, 1991 og 1992 Bilag 3. Forhandlingsblanket Bilag 4. Eksempel på regnskab Bilag 5. Indberetningsskema Indledning For lærere i folkeskolen blev der ved aftaleforhandlingerne i 1987  

 etableret en særlig pulje, »kommunens folkeskolepulje«, som  

 kommunerne og de lokale kredse af Danmarks Lærerforening i årene 1987-1990  

 har anvendt til engangsvederlag og personlige tillæg.
 Som led i aftalen mellem finansministeren og CFU om overenskomst- og  

 aftalefornyelsen 1991 blev der opnået enighed om, at kommunens  

 folkeskolepulje videreføres med følgende ændringer:
der fastsættes ingen lønrammebegrænsning for ordningens dækningsområde, og  

 den hidtidige undtagelse af skoledirektører og andre ledere ophæves der kan foretages personlige omklassificeringer for stillinger i lønramme  

 25 eller derover af den samlede pulje kan maksimalt halvdelen overføres til kommunens  

 vederlagspulje mod hidtil 2/3 der tilføres yderligere midler til puljen.
Restpenge fra 1989 og 1990 Rammeaftalen indeholder ikke nogen tidsmæssig begrænsning med hensyn til  

 aftaleindgåelse om anvendelse af evt. »restpenge« fra perioden 1.  

 april 1989 - 31. marts 1991. »Restpenge« vil på lige fod med  

 puljemidlerne for perioden 1. april 1991 - 31. marts 1993 kunne forhandles i  

 hele perioden fra den 1. april 1991.
Puljen for 1991 og 1992 Den enkelte kommunes samlede pulje til individuelle lønforbedringer i  

 folkeskolen i 1991 og 1992 fremgår af rammeaftalen, som er optrykt som bilag  

 1.
 For at illustrere væksten i kommunens pulje er der som bilag 2 i denne  

 vejledning medtaget en oversigt over kommunernes puljemidler i årene 1989,  

 1990, 1991 og 1992.
 Puljemidlerne i bilag 2 er angivet i enheder a 100 kr. niveau 1. oktober  

 1984. Bilag 2 viser kommunens samlede pulje pr. år, før fradrag af de  

 enheder, som kommunen og lærerkredsen måtte have overført til ordningen om  

 vederlag for særlige arbejdsopgaver (vederlagspuljen, se side 7).
 Puljemidler, der bliver til rådighed fra 1. april 1991 og  

 fremefter, anvendes i overensstemmelse med reglerne i rammeaftale af 28. juni  

 1991.
 Hvis parterne i perioden 1987 - 89 og/eller 1989 - 91 har overført enheder  

 til vederlagspuljen, skal kommunen trække det/de overførte enheder fra  

 kommunens beløb pr. 1. april 1991 og 1. april 1992.
 Eksempel: En kommune overførte i 1987 25 enheder, i 1988 100 enheder og i  

 1990 75 enheder, således at der pr. 1. april 1991 varigt er overført i alt  

 200 enheder til vederlagspuljen.
 Beregningen af kommunens folkeskolepulje for 1991 ser herefter således ud:
Kommunens samlede pulje i 19911.026 enheder - overførsel i 198725 enheder - overførsel i 1988100 enheder - overførsel i 199075 enheder I alt til rådighed i 1991826 enheder Se i øvrigt nærmere i afsnittet om puljeregnskabet, side 11.
Hvem kan komme i betragtning? Omfattet er:
- børnehaveklasseledere, småbørnslærere, lærere/overlærere,  

 skolekonsulenter, skolepsykologer, skoleledere, samt viceskoledirektører og  

 skoledirektører ansat i folkeskolen og - timelærere, vakancevikarer, faste vikarer, årsvikarer, månedslønnede  

 vikarer og timelønnede vikarer ansat i folkeskolen - tjenestemandsansatte ungdomsskoleinspektører og tjenestemandsansat  

 pædagogisk medhjælp for ungdomsskoleinspektører.
Undtaget er - det personale i folkeskolen, der er ansat i henhold til overenskomst  

 mellem de kommunale arbejdsgiverparter og en faglig organisation (fx. pedel,  

 skolesekretær og skolepædagog). Disse medarbejdere er omfattet af aftalen  

 mellem KTO og de kommunale arbejdsgiverparter om lokalløn - ikke-tjenestemandsansatte, der arbejder i ungdomsskolen.
Medlemskab af organisationen? Medlemskab af Danmarks Lærerforening eller Landsfor-bundet af Voksen- og  

 Ungdomsundervisere er ikke nogen betingelse for, at ansatte kan opnå en  

 lønforbedring af puljen.
Organisationerne er forpligtet til at forhandle  

 forslag for såvel medlemmer som ikke-medlemmer inden for de områder, som er  

 omfattet af kommunens folkeskolepulje.
Hvad kan folkeskolepuljen bruges til? Folkeskolepuljen anvendes til individuelle lønforbedringer.
Det er den  

 enkelte kommune og lærerkredsen, der fastlægger, hvorledes kommunens  

 folkeskolepulje skal anvendes.
 Puljen kan eksempelvis anvendes i følgende situationer:
 Til løsning af rekrutterings- og fastholdelsesproblemer.
 Til ydelse eller forhøjelse af tillæg i forbindelse med særlige  

 funktioner.
 Til ydelse af personlige tillæg eller engangsvederlag i forbindelse med  

 særlig indsats efter objektive kriterier.
 Til personlige omklassificeringer, såfremt den pågældende er aflønnet i  

 lønramme 25 eller derover.
 Det er dog ikke hensigten, at opgaver, som vederlægges efter andre regler  

 (fx. reglerne i folkeskolelovens § 3, stk. 3, om undervisning i fritiden og  

 reglerne i rammeaftalen af 11. september 1987 om særlige arbejdsopgaver i  

 folkeskolen) skal betales med midler fra folkeskolepuljen.
Penge overføres til vederlagspuljen Parterne har mulighed for at aftale, at en del af puljen overføres til  

 kommunens vederlagspulje, jf. rammeaftale af 11. september 1987 mellem  

 Finansministeriet og Lærernes Centralorganisation om indgåelse af  

 lokalaftaler mellem en kommune og Danmarks Lærerforening (den lokale kreds)  

 om vederlag for særlige arbejdsopgaver (tilsyn mv.).
 Tilsammen må enheder, som er overført i perioden 1. april 1987 - 31. marts  

 1991, og enheder, som eventuelt overføres efter 1. april 1991, til enhver tid  

 sammenlagt højst udgøre 1/2 af kommunens pulje for det pågældende år.
 Eksempel: Kommunens pulje pr. 1. april 1991 er på i alt 1.026 enheder.  

 Heraf må højst 513 enheder i skoleåret 1991 overføres til vederlag for  

 særlige arbejdsopgaver.
 Enheder, der er overført til vederlagspuljen, anvendes efter reglerne i  

 rammeaftalen af 11. september 1987.
 Overførte enheder, som er brugt til vederlag for tilsyn med eleverne i  

 frikvartererne, tilbageføres til kommunens folkeskolepulje, hvis  

 frikvarterstilsynet bortfalder, som anført i § 12, stk. 3, i rammeaftalen af  

 11. september 1987.
Penge overføres fra vederlagspuljen Der er endelig mulighed for lokalt at forhøje kommunens folkeskolepulje  

 ved at overføre midler fra kommunens vederlagspulje til kommunens  

 folkeskolepulje.
Det sker ved aftale mellem kommunalbestyrelsen og den lokale kreds af  

 Danmarks Lærerforening.
Aftalens parter fastlægger selv indholdet af en sådan  

 aftale.
Hvilke typer lønforbedringer? Individuelle lønforbedringer kan gives i form af engangsvederlag eller som  

 personlige tillæg.
Personlige tillæg kan aftales ydet for en periode (fx. et  

 antal år), eller så længe den pågældende person er ansat i den  

 stilling/varetager den funktion, som tillægget er knyttet til.
Tillægget skal  

 senest falde bort, når den pågældende person forlader den stilling/ophører  

 med at varetage den funktion, som tillægget er knyttet til.
Herudover kan der for personer ansat i stillinger klassificeret over  

 lærerlønrammeforløb, dvs. for tiden lønramme 25 og derover, gives  

 lønforbedring i form af en personlig omklassificering.
Denne omklassificering  

 er gældende, så længe personen er ansat i stillingen.
Ved stillingsledighed  

 opslås stillingen i den lønramme, som fremgår af den generelle  

 klassificeringsaftale.
 Der kan ikke aftales stillingsmæssige omklassificeringer inden for puljen.  

 Sådanne omklassificeringer vil som hidtil skulle aftales mellem  

 Finansministeriet og Lærernes Centralorganisation.
 Engangsvederlag og personlige tillæg er ikke pensionsgivende.
 Engangsvederlag og personlige tillæg ydet af folkeskolepuljen indgår i den  

 årsløn, som danner grundlag for beregningen af sædvanlig feriegodtgørelse.
Hvor store lønforbedringer? Der er ingen regler om, hvor stor en lønforbedring skal være.
Det er alene  

 forudsat, at den enkelte lønforbedring har en sådan størrelse, at den lever  

 op til ordningens formål.
Regulering af vederlag og tillæg Kommunens pulje er anført som et antal enheder a 100 kr. i grundbeløb pr.  

 1. oktober 1984. Vederlag og tillæg aftales ligeledes som et antal enheder a  

 100 kr. i grundbeløb pr. 1. oktober 1984. Tillæg og vederlag reguleres som  

 særlige tillæg for tjenestemænd i staten.
 Procentreguleringen fremgår af det uddrag af Finansministeriets  

 lønoversigter, som sendes til kommunerne hvert år pr. 1. april.
 Pr. 1. april 1991 er procentreguleringen 21,6382 pct.
Lønforbedringer og overtidssatser Lønforbedringer, der ydes som personlige tillæg, indgår i  

 beregningsgrundlaget ved beregningen af overtimebetaling mv. efter reglerne i  

 aftale om afspadsering mv. for tjenestemænd i folkeskolen.
 Lønforbedringer, der ydes som engangsvederlag, indgår ikke i  

 beregningsgrundlaget ved beregningen af overtimebetaling mv. efter reglerne i  

 aftale om afspadsering mv. for tjenestemænd i folkeskolen.
Hvem kan stille forslag? Forslag om at yde en individuel lønforbedring kan fremsættes af såvel  

 kommunalbestyrelsen som af henholdsvis den lokale kreds af Danmarks  

 Lærerforening og den lokale amtskreds af Landsforbundet af Voksen- og  

 Ungdomsundervisere.
Hvem forhandler forslagene og indgår aftaler? Forslag, der vedrører tjenestemandsansatte ungdomsskoleinspektører og  

 tjenestemandsansat pædagogisk medhjælp i ungdomsskolen forhandles og aftales  

 mellem kommunalbestyrelsen og den lokale amtskreds af Landsforbundet af  

 Voksen- og Ungdomsundervisere.
 Øvrige forslag forhandles og aftales mellem kommunalbestyrelsen og den  

 lokale kreds af Danmarks Lærerforening.
 Forhandlingen skal påbegyndes snarest muligt og senest 6 uger efter, at  

 forslaget er modtaget.
 Kun de forslag, der opnås enighed om, gennemføres.
 Som bilag 3 er indsat en blanket, der kan anvendes ved fremsættelse og  

 forhandling af forslag om individuelle lønforbedringer i folkeskolen mv.
Lokal enighed Rammeaftalens parter har forudsat, at forhandlingen og aftaleindgåelsen  

 sker lokalt.
Rammeaftalen giver derfor ingen mulighed for, at den ene eller  

 begge parter i en lokal forhandling kan anmode rammeaftalens parter  

 (Finansministeriet og Lærernes Centralorganisation) om at overtage  

 forhandlingerne og indgå aftaler om anvendelse af kommunens folkeskolepulje.
Folkeskolepuljen er udtryk for, at en del af den lønforhøjelse, der er  

 aftalt ved CFU-forliget, fordeles efter lokal aftale.
Det vil derfor være i  

 strid med CFU-forliget, hvis parterne undlader at forhandle om anvendelsen af  

 folkeskolepuljen.
 Kommunalbestyrelserne bør derfor ved budgetlægningen være opmærksom på at  

 afsætte et rammebeløb til folkeskolepuljen.
Puljeregnskabet Det er kommunens opgave at føre regnskab over forbruget af kommunens  

 folkeskolepulje.
Hvert år pr. 31. marts udarbejder kommunen en opgørelse over  

 årets puljeforbrug.
Den årlige opgørelse omfatter perioden 1. april - 31.  

 marts.
 Det kan være vanskeligt at føre puljeregnskabet, hvis man ikke fra starten  

 har en effektiv registrering indeholdende bl.a. antallet af enheder og  

 vederlagets/tillæggets karakter, jf. bilag 3.
 Registreringen sikrer, at kommunen aldrig pr. puljeår anvender flere  

 enheder til individuelle lønforbedringer, end puljen giver mulighed for.
 Registreringen sikrer også, at ledigblevne puljemidler rent faktisk vender  

 tilbage til puljen, således at de kan anvendes igen.
 De forskellige lønforbedringer indgår i puljeregnskabet i overensstemmelse  

 med varighed og type:
Eksempel: Der aftales et engangsvederlag på 10 enheder a 100 kr. til en  

 lærer.
Vederlaget føres på puljeregnskabet for det år, som vederlaget  

 vedrører.
Eksempel: Der aftales et særligt tillæg på 15 enheder a 100 kr. årligt  

 til en lærer.
Dette tillæg føres på regnskabet hvert år fra det år, hvor  

 tillægget første gang udbetales, til og med det sidste år, hvor tillægget  

 udbetales.
 Eksempel: Enheder, der er overført til vederlag for særlige  

 arbejdsopgaver, fradrages hvert år med det antal enheder, der er overført.
 Eksempel: Enheder, der er overført fra vederlag for særlige  

 arbejdsopgaver, tillægges hvert år kommunens folkeskolepulje med det antal  

 enheder, der er overført.
 Eksempel: En varig lønforbedring, der iværksættes f.eks. pr. 1. august  

 indregnes med 2/3 i puljeregnskabet for 1. år, og med sin fulde udgift i 2.  

 år.
Beregning af personlige omklassificeringer Ved en personlig omklassificering foretages udgiftsberegningen på grundlag  

 af slutlønsforskellen mellem den hidtidige og den nye lønramme.
Beregningen  

 sker altid på grundlag af slutlønsforskellen i stedtillægssats III.
Dette forskelsbeløb reduceres herefter med 2 pct. for hvert år, det tager  

 at nå sluttrinnet i den nye, højere lønramme.
Denne rabat modsvares af, at  

 den fulde merudgift først slår igennem, når vedkommende er kommet op på  

 sluttrinnet i den nye lønramme.
 Den beregnede udgift omregnes og afrundes til nærmeste hele antal enheder  

 a 100 kr., som fradrages i puljeregnskabet.
Ved beregning af merudgiften skal der ikke beregnes særlig  

 feriegodtgørelse.
Finansministeriet og Lærernes Centralorganisation har  

 allerede ved beregning af kommunens folkeskolepulje fradraget værdien af den  

 særlige feriegodtgørelse.
 Eksempel: En viceskoleinspektør aflønnet i lønramme 29, skalatrin 42,  

 omklassificeres til lønramme 31.
 Ved omklassificering fra lønramme 29 til lønramme 31 beregnes merudgiften  

 som slutlønsforskellen mellem de to lønrammer.
 Årsløn 1. april 1991, stedtillægssats III:
 Ved omklassificeringen indplaceres viceskoleinspektøren på skalatrin 44,  

 dvs. slutlønnen i den nye lønramme.
 Merudgiften omregnes til enheder:
 92,7 afrundes til 93 enheder a 100 kr.
 Denne omklassificering føres på regnskabet hvert år fra det år, hvor  

 omklassificeringen gennemføres, og indtil stillingen bliver ledig.
 Ved genbesættelse af stillingen opslås denne i lønramme 29.
 Eksempel: En skolekonsulent aflønnet i lønramme 27, skalatrin 33,  

 omklassificeres til lønramme 28.
 Ved omklassificering fra lønramme 27 til lønramme 28 beregnes merudgiften  

 som slutlønsforskellen mellem de to lønrammer.
 Årsløn 1. april 1991, stedtillægssats III:
 Ved omklassificeringen indplaceres skolekonsulenten på skalatrin 36 i  

 lønramme 28, og det varer yderligere 4 år før den pågældende kommer på  

 sluttrin i lønramme 28. Merudgiften skal derfor reduceres med 2 pct. for  

 hvert år, der går, indtil det nye sluttrin er nået, dvs. med i alt 8 %.
 Merudgiften beregnes som 3.966 - 8% = 3.649 kr.
 Merudgiften omregnes til enheder:
 Denne omklassificering føres på regnskabet hvert år fra det år, hvor  

 omklassificeringen gennemføres, og indtil stillingen bliver ledig.
 Ved genbesættelse af stillingen opslås denne i lønramme 27.
 I bilag 4 er der givet et eksempel på et puljeregnskab for 1991 og 1992.  

 Regnskabet indeholder både engangsvederlag, personlige tillæg, personlige  

 omklassificeringer samt overførsel af enheder til kommunens vederlagspulje.
Evaluering For at rammeaftalens parter (Finansministeriet og Lærernes  

 Centralorganisation) i samarbejde med de kommunale arbejdsgiverparter og  

 fagministerierne løbende kan evaluere folkeskolepuljens anvendelse, anmodes  

 kommunerne om en gang årligt til Undervisnings- og Forskningsministeriet at  

 indsende oplysninger om puljens anvendelse og eventuelle overførsler til og  

 fra kommunens vederlagspulje.
 Et eksemplar af indberetningsskemaet er optrykt som bilag 5.  

 Undervisnings- og Forskningsministeriet udsender indberetningsskemaet en gang  

 årligt for årene 1991 og 1992.
Råd og vejledning Kommuner, der ønsker yderligere oplysninger, kan henvende sig til  

 Kommunernes Landsforening, Undervisningsministeriet eller Kulturministeriet.
 Lokalkredse, der ønsker yderligere oplysninger, kan henvende sig til  

 henholdsvis Danmarks Lærerforening og Landsforbundet af Voksen- og  

 Ungdomsundervisere.
Bilag 1 RAMMEAFTALE MELLEM FINANSMINISTERIET OG LÆRERNES CENTRALORGANISATION OM KOMMUNENS FOLKESKOLEPULJE I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
Indledning § 1. Med henblik på, at den enkelte kommune kan yde individuelle  

 lønforbedringer til tjenestemænd i folkeskolen, afsættes der til hver kommune  

 en pulje.
 Stk. 2. Puljen anvendes ved aftale mellem kommunalbestyrelsen og Danmarks  

 Lærerforening (den lokale kreds).
Personkreds § 2. Rammeaftalen omfatter tjenestemænd i folkeskolen,  

 tjenestemandsansatte ungdomsskoleinspektører og tjenestemandsansatte  

 pædagogisk medhjælp i ungdomsskolen.
Kommunens folkeskolepulje § 3. Kommunens folkeskolepulje udgør for året pr. 1. april 1991 -  

 31. marts 1992 følgende beløb:
 Stk. 2. For året 1. april 1992 - 31. marts 1993 udgør kommunens  

 folkeskolepulje følgende beløb:
Kommunens gruppenummer fremgår af vedlagte bilag Stk. 3. I de i stk. 1 og 2 anførte beløb indgår følgende:
 - de personlige tillæg som i perioden 1989-91 måtte være aftalt udbetalt  

 udover 1. april 1991 i henhold til rammeaftale af 5. juli 1989 om kommunens  

 folkeskolepulje.
 - de midler, som i perioden 1987-91 måtte være aftalt anvendt til  

 vederlæggelse af de særlige arbejdsopgaver, som er anført i §§ 1-7 i  

 rammeaftale af 11. september 1987 mellem Finansministeriet og Lærernes  

 Centralorganisation, jf. § 6 nedenfor.
Lønforbedringsformer § 4. Individuelle lønforbedringer kan ydes i form af:
 Stk. 2. Engangsvederlag og personlige tillæg, ydet efter denne  

 rammeaftale, er ikke-pensionsgivende og fastsættes som et antal enheder a 100  

 kr. i grundbeløb pr. 1. oktober 1984.
 Stk. 3. Grundbeløb reguleres som særlige tillæg til tjenestemænd i  

 overensstemmelse med den til enhver tid gældende aftale mellem  

 Finansministeriet og Centralorganisationernes Fællesudvalg om justering af  

 tjenestemandslønninger.
Procedure § 5. Forslag om anvendelse af puljen kan fremsættes af såvel  

 kommunalbestyrelsen som af Danmarks Lærerforening (den lokale kreds) for  

 folkeskolens tjenestemænd og Landsforbundet af Voksen- og Ungdomsundervisere  

 for ungdomsskoleinspektører og pædagogisk medhjælp i ungdomsskolen.
Forslag  

 fremsættes skriftligt.
 Stk. 2. Forhandlingen af fremsatte forslag gennemføres snarest muligt og  

 senest 6 uger efter, at de er modtaget af den anden part.
 Stk. 3. Forslag kan kun gennemføres, såfremt der ved aftale er opnået  

 enighed mellem parterne.
Anden anvendelse af puljen § 6. Udover at anvende puljen til individuelle lønforbedringer  

 kan parterne indgå aftale om, at en del af puljen anvendes til vederlag for  

 særlige arbejdsopgaver (tilsyn mv.), jf. §§ 1-7 i rammeaftale af 11.  

 september 1987 mellem Finansministeriet og Lærernes Centralorganisation om  

 indgåelse af lokalaftaler mellem en kommune og Danmarks Lærerforening (den  

 lokale kreds) om vederlag for særlige arbejdsopgaver (tilsyn mv.).
Stk. 2. Indgås en sådan aftale, nedsættes puljen med det antal enheder,  

 som overføres.
Ved anvendelsen af de overførte enheder finder reglerne i den  

 i stk. 1 nævnte aftale anvendelse.
 Stk. 3. Beløb, som er overført i perioden 1987-91, må sammen med beløb  

 overført efter 1. april 1991 til enhver tid højst udgøre 1/2 af den i det  

 pågældende år til rådighed værende pulje, jf. de i § 3, stk. 1 og 2 anførte  

 beløb.
 Stk. 4. Enheder fra kommunens folkeskolepulje, der er anvendt til  

 vederlag for tilsyn med eleverne i frikvartererne, tilbageføres til kommunens  

 folkeskolepulje, hvis tilsynet bortfalder som beskrevet i § 12, stk. 3, i  

 rammeaftalen af 11. september 1987 mellem Finansministeriet og Lærernes  

 Centralorganisation.
Forhøjelse af puljen § 7. Såfremt kommunalbestyrelsen og Danmarks Lærerforening (den  

 lokale kreds) indgår en aftale efter reglerne i § 13, stk. 3, i rammeaftale  

 af 11. september 1987 mellem Finansministeriet og Lærernes  

 Centralorganisation om at overføre et antal enheder fra kommunens pulje til  

 vederlag for særlige arbejdsopgaver til kommunens folkeskolepulje, forhøjes  

 folkeskolepuljen med det overførte antal enheder.
 Stk. 2. Ved anvendelse af de overførte enheder finder reglerne i  

 nærværende rammeaftale anvendelse.
Opgørelse af forbruget § 8. Kommunen foretager hvert år pr. 31. marts en opgørelse over  

 årets puljeforbrug.
Opgørelsen omfatter perioden 1. april - 31. marts.
 Stk. 2. Meddelelse om puljens størrelse, herunder eventuelle reguleringer  

 efter §§ 6 og 7, og puljeforbruget sendes til Undervisningsministeriet hvert  

 år pr. 1. april.
 Ikrafttræden mv.
 § 9. Rammeaftalen har virkning fra 1. april 1991.
 Stk. 2. Samtidig ophæves aftale af 5. juli 1989 mellem Finansministeriet  

 og Lærernes Centralorganisation om kommunens folkeskolepulje.
 Stk. 3. Eventuelle ikke-anvendte enheder fra 1990 og/eller 1991 kan  

 aftales anvendt efter 1. april 1991.
 Anvendelse og aftaleindgåelse sker efter reglerne i den i stk. 2 nævnte  

 aftale.
København, den 28. juni 1991 Lærernes Finansministeriet Centralorganisation P.
M.
V.
E.
B.
Martin Rømer Bodil Henriksen Gruppenumre for samtlige kommuner Bilag 2 Kommunens pulje i 1989, 1990, 1991 og 1992  I rammeaftalens § 3 er  

 den samlede pulje inddelt i 8 grupper med følgende antal enheder:
Bilag 3 Bilag 4 Regnskab over årene 1991 og 1992 i Kjærum Kommune I perioden 1.4.91 - 31.3.92 disponerer Kjærum Kommune over 1.026 enheder.
 I perioden 1.4.92 - 31.3.93 disponerer Kjærum Kommune over 1.340 enheder.
Regnskab for 1991 Dato Bevægelse Til Fra 01.04.91 Kommunens pulje i 19911.026 01.04.91 Fradrag for de i 1988 til særlige arbejdsopgaver overførte  

 enheder 3101.04.91 Fradrag for de i 1989 til særlige arbejdsopgaver overførte  

 enheder 175 01.04.91 Personligt tillæg til lærer Jensen ved Nørrevang ydet fra 1.  

 april 1989 50 01.04.91 Personligt tillæg til lærer Petersen ved Søndervang ydet fra 1.  

 april 1989 50 01.04.91 Personligt tillæg tidsbegrænset 01.04.89 - 31.03.92 til  

 skolepsykolog Jørgensen for specialopgave 30 01.08.91 Engangsvederlag til lærer Sørensen i skolekøkkenet ved Østervang  

 15 01.08.91 Engangsvederlag til talelærer Egense for særlig indsats i  

 kommunens børnehaver 55 01.08.91 Personligt tillæg til skolebiblio-tekar Hugo Hansen pr. 01.08.91 100 enheder årligt 58 01.04.91 Engangsvederlag 01.04.91 til børnehaveklasseleder Jette Snahr  

 42osv. 31.03.92 1.026 1.026 Efter fradrag af overførte enheder samt flerårige ordninger disponerer  

 kommunen i 1991 over 690 enheder (1.026 - (31 + 175 + 50 + 50 + 30)) = 690.
Regnskab for 1992 Dato Bevægelse Til Fra 01.04.92 Kommunens pulje i 19921.340 01.04.92 Fradrag for de i 1988 til særlige arbejdsopgaver overførte  

 enheder 31 01.04.92 Fradrag for de i 1989 til særlige arbejdsopgaver overførte  

 enheder 175 01.04.92 Personligt tillæg til lærer Jensen ved Nørrevang ydet fra 1. april 1989 50 01.04.92 Personligt tillæg til lærer Petersen ved Søndervang ydet fra 1.  

 april 1989 50 01.04.92 Personligt tillæg til skolebibliotekar Hugo Hansen ydet fra 1.  

 august 199110001.04.92 Personlig omklassificering af viceskoleinspektør  

 Andersen, Østervang 93 Skema til indberetning til Undervisningsministeriet Årstal:
 Kommunens navn:
 Antal enheder i perioden:
 Heraf overført til særlige arbejdsopgaver:
 Heraf anvendt til engangsvederlag:
 Heraf anvendt til personlige tillæg:
 Heraf anvendt til personlige omklassificeringer:
 Evt. restbeløb:
 Eventuelle oplysninger, som parterne ønsker at meddele i forbindelse med  

 indsendelse af skemaet:
 Indsendes til:
