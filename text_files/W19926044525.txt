I april 1981 ydede et pengeinstitut P en klager K et lån på 75.000 kr.  

 Lånet forrentedes p.t. med 18% p.a. og skulle afvikles med en månedlig ydelse  

 på 1.350 kr.
Løbetiden var angivet til ca. 10 år.
Af årlige kontooversigter fremgik, at lånet i perioden fra 1982 til  

 1991 var nedbragt fra 71.337,51 kr. til 56.921,53 kr., at den årlige betalte  

 ydelse havde ligget mellem 9.780 kr. og 15.670,44 kr., og at rentesatsen  

 havde ligget mellem 13,5 og 18,5% p.a.
P oplyste, at det ikke var muligt at  

 se, på hvilket grundlag ydelsesændringerne var baseret.
K oplyste, at der  

 hverken var aftalt ydelsesændringer eller givet henstand.
P udarbejdede en  

 oversigt over lånets afvikling, som den ville have været med en uændret rente  

 på 18,5% og en månedlig ydelse på 1.350 kr.
Heraf fremgik, at lånet ville  

 have været afviklet den 30. november 1991.
K indbragte sagen for Ankenævnet med påstand om, at P tilpligtedes at  

 anerkende, at lånet skulle anses for indfriet.
K fik delvis medhold  

 (dissens).
 Kendelse af 21. august 1992 i sag nr. 23/1992 (udlån, løbetid,  

 ydelsesnedsættelse).
I april 1981 ydede pengeinstituttet P klageren K et lån på 75.000 kr.  

 Lånet forrentedes med p.t. 18% og skulle afvikles med en månedlig ydelse på  

 1.350 kr.; løbetiden var angivet til ca. 10 år.
Ifølge lånedokumentet  

 forbeholdt P sig ret til ved renteændringer at ændre ydelsen tilsvarende.
 Af årlige kontooversigter fremgik lånets afvikling således:
P oplyste under sagens behandling, at det ikke var muligt at se, på  

 hvilket grundlag ydelsesændringerne var baseret, men at der formentlig enten  

 var tale om aftalte ændringer af ydelsen eller ydelsesfritagelse i en  

 periode.
K oplyste, at der hverken var aftalt ydelsesændringer eller givet  

 henstand.
P udarbejdede en oversigt over lånets afvikling, som den ville have  

 været med en uændret rente på 18,5% og en månedlig ydelse på 1.350 kr.
Heraf  

 fremgik, at lånet ville have været afviklet den 30. november 1991.
 K indbragte sagen for Ankenævnet med påstand om, at P tilpligtedes at  

 anerkende, at lånet skulle anses for indfriet.
 P nedlagde påstand om frifindelse.
 Med stemmerne 3-2 tog Ankenævnet K's påstand delvis til følge.
 Ankenævnets bemærkninger var således:
 3 medlemmer udtalte:
»Vi lægger til grund, at der ikke har været tale om fritagelse for  

 eller henstand med ydelser, at nedsættelserne af den månedlige ydelse er  

 foretaget af P på egen hånd, og at der af P er begået en fejl, som har  

 bevirket, at ydelserne er blevet nedsat væsentligt mere, end  

 rentenedsættelserne kunne begrunde.
Vi lægger endvidere til grund, at K i en  

 periode har været i god tro med hensyn til, at ydelsesnedsættelserne alene  

 var begrundet i rentenedsættelser, og at løbetiden på ca. 10 år derfor ville  

 blive fastholdt.
Vi finder imidlertid, at K i hvert fald ved modtagelsen af  

 kontooversigten pr. 31. december 1986, hvoraf det fremgik, at den årlige  

 ydelse selv uden rentetilskrivning ikke ville være tilstrækkelig til at  

 afvikle restgælden senest i 1991, burde have indset, at der var begået en  

 fejl i forbindelse med ydelsesnedsættelserne.
For så vidt angår tiden  

 herefter bør K derfor ikke kunne påberåbe sig konsekvenserne af den begåede  

 fejl, og K's påstand om, at lånet skal anses for fuldt indfriet, kan derfor  

 ikke tages til følge.
Vi finder derimod, at K bør stilles, som om gælden  

 havde været afviklet korrekt i tiden frem til den 31. december 1986. Af den  

 udarbejdede oversigt over afviklingsforløbet ved en uændret rente på 18,5%  

 p.a. og en uændret månedlig ydelse på 1.350 kr. fremgår, at restgælden pr.  

 denne dato ville have udgjort 51.999,25 kr. vi finder derfor, at lånets  

 restgæld pr. 31. december 1986 bør nedsættes til dette beløb, således at P  

 skal omberegne den aktuelle restgæld i overensstemmelse hermed.« 2 medlemmer udtalte:
»Oplysningen i lånedokumentet om en løbetid på ca. 10 år forudsatte,  

 at den i dokumentet nævnte rentesats og månedsydelse var den samme i hele  

 lånets løbetid.
Denne forudsætning måtte stå klart for K.
 Da renten var variabel, og da P ikke havde forpligtet sig til at regulere  

 ydelsen i tilfælde af renteændringer, måtte det ligeledes stå klart for K, at  

 P i sin administration af lånet ikke var bundet til at fastholde den anførte  

 løbetid.
 Såfremt det var en væsentlig forudsætning for K at afvikle lånet på ca. 10  

 år, måtte det herefter påhvile denne at gøre P opmærksom herpå, enten ved  

 lånets etablering eller i forbindelse med de stedfundne reguleringer af såvel  

 rente som ydelse.
 Da K ikke har tilkendegivet en sådan forudsætning, ej heller omkring  

 midten af firserne, hvor det var åbenbart, at ydelsen ikke kunne afvikle  

 lånet senest i 1991, finder vi, at han har accepteret den afvikling af lånet,  

 som løbende har fundet sted.
 Endvidere finder vi ikke, at K har lidt tab, der berettiger en  

 nedskrivning af lånets nuværende restgæld.
Vi stemmer herefter for, at klagen ikke tages til følge, hverken helt  

 eller delvis.« P har i medfør af Ankenævnets vedtægters § 11, stk. 2 meddelt, at P ikke  

 ønsker at være bundet af kendelsen.
 (* 1) Offentliggjort i Fagskrift for Finansvæsen og Ankenævnets  

 årsberetning for 1992.
