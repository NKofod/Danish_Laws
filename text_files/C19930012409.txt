(Til skifteretterne) Skifteretternes pligt til at opføre dødsboer, hvis behandling er sluttet,  

 men i hvilke kapitalarveafgift endnu ikke er endelig berigtiget, på en  

 særskilt fortegnelse, ophæves for så vidt angår kapitaler, der indestår i en  

 forvaltningsafdeling, der er godkendt i henhold til § 61 i arveloven eller §  

 3 i lov om anbringelse og bestyrelse af umyndiges midler m.v.
I de omhandlede  

 boer skal der ikke indsendes leveattest eller cpr-udskrift.
 De anførte lempelser er betinget af, at skifteretterne fra Told- og  

 Skattestyrelsen har modtaget meddelelse om, at vedkommende  

 forvaltningsafdeling til Told- og Skattestyrelsen har indsendt erklæring om,  

 at forvaltningsafdelingen påtager sig hæftelse for ethvert tab, som  

 statskassen måtte lide som følge af fejl eller forsømmelse fra  

 forvaltningsafdelingens side med hensyn til indgivelse af indberetning.
 Samtidig bortfalder følgende cirkulærer:
 Nr. 116 af 24. august 1953 om bortfald af leveattester for rentenydere af  

 kapitaler i Bikubens forvaltningsafdeling, nr. 163 af 2. september 1971 om  

 bortfald af leveattester for renteydere af kapitaler i visse  

 forvaltningsafdelinger, nr. 224 af 21. december 1971 om bortfald af  

 leveattester for rentenydere af kapitaler i Sparekassen Falster-Østlollands  

 forvaltningsafdeling samt nr. 149 af 14. september 1982 om bortfald af  

 leveattester for rentenydere af kapitaler i Den Danske Banks  

 forvaltningsafdeling.
