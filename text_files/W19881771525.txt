 I forbindelse med anlæg af renseanlæg udbygges eksisterende vej.
 Vejen tidligere anvendt til transport af ler fra udgravningsområde.
 Selvom denne kørsel var stoppet ville den kunne genoptages.
 Ministeriet fandt, at ombygningen ikke medfører udvidelse af vejens  

 karakter og der kunne derfor ikke kræves ændrede sikringsforanstaltninger ved  

 vejens skæring med jernbane.
 I brev af 17. februar 1988 har kommunen klaget over Vejdirektoratets  

 indsigelse mod lokalplanforslag nr. 17 for et område udlagt til  

 centralrenseanlæg.
 Ifølge forslaget skal anlægget have vejadgang ad en privat fællesvej fra  

 den offentlige vej, der før renseanlægget krydser  

 Hillerød-Frederiksværk-Hundested jernbanen.
Det fremgår af sagen, at den pågældende vej hidtil har været en privat vej  

 for ejendommen matr. nr. 13a og b.
I forbindelse med renseanlægget udlægges  

 og anlægges vejen som privat fællesvej for samme ejendom samt renseanlægget,  

 der udstykkes med selvstændigt matrikelnummer fra ejendommen matr. nr. 27a,  

 smst.
 Det fremgår af sagen, at Vejdirektoratet i medfør af vejlovens §86, stk.  

 5, har krævet, at jernbaneoverkørslen sikres med bomanlæg eller at jernbanen  

 sikres uden krydsning med banen, idet sidste løsning foretrækkes.
 Kommunen har i sagen oplyst, at overkørslen hidtil har været benyttet dels  

 til transport af ler fra området, dels til transport af storskrald til en nu  

 nedlagt losseplads på matr. nr. 13a.
Trafikken til renseanlægget vil alene bestå af 7 dobbeltture på  

 almindelige hverdage og højst 1 dobbelttur i weekenden.
Denne trafik vil  

 således være væsentlig mindre end den hidtidige forudsatte trafik.
For at  

 sikre at vejen kun anvendes af de vejberettigede, påtænkes opsat en bom ved  

 adgangsvejens tilslutning til vej.
 Vejdirektoratet har i en udtalelse over sagen fastholdt sin afgørelse.
 Vejdirektoratet har samtidig fremsendt en erklæring fra politimesteren i  

 Hillerød, der udtaler, at han ikke finder, at den foreslåede ændring ud fra  

 et færdselssikkerhedsmæssigt synspunkt sammenholdt med et samfundsøkonomisk  

 giver tilstrækkeligt grundlag for krav om anbringelse af bomme ved  

 jernbaneoverkørslen.
 Ministeriet kan oplyse, at bestemmelsen i vejlovens §86 finder anvendelse  

 på alle veje, der er åbne for almindelig færdsel uafhængig af vejens status  

 som privat vej, privat fællesvej eller offentlig vej.
 Efter det oplyste må vejen både før og efter lokalplanens vedtagelse anses  

 for at være omfattet af denne bestemmelse.
Ministeriet finder herefter på baggrund af det oplyste om den hidtidige og  

 kommende trafik, at ombygningen af vejen ikke medfører en sådan udvidelse af  

 vejens kapacitet, at der bør stilles krav om ændrede sikringsforanstaltninger  

 på de vejberettigedes regning.
Ministeriet har herved lagt afgørende vægt på,  

 at vejen efter lokalplanen kun vil kunne benyttes til en ekstra ejendom,  

 nemlig rensningsanlægget, og at det ved bom sikres, at vejen kun benyttes af  

 de vejberettigede.
Hvis disse forudsætninger senere ændres, vil spørgsmålet  

 om ændrede sikkerhedsforanstaltninger på de vejberettigedes regning kunne  

 tages op til fornyet overvejelse.
 Offentliggjort i VEJLOVE udgivet af DAFOLO.
