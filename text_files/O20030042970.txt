 Resumé  



  

 En mand søgte om førtidspension den 16. december 1997. Han fik tildelt  

 pension den  

 9. marts 2000 med virkning fra den 1. april 1998. Den 28. marts 2000 søgte  

 han  

 om personligt tillæg til bl.a. allerede afholdte varmeudgifter med  

 tilbagevirkende kraft fra den 1. april 1998.
 Kommunen afslog ansøgningen  et afslag som det sociale nævn  

 tiltrådte.
 Ombudsmanden fortolkede pensionslovens § 17, stk. 5, sådan at  

 personligt tillæg kan ydes med virkning fra det tidspunkt hvorfra pensionen  

 tilkendes, det vil i den foreliggende sag sige fra den 1. april 1998.
 Ombudsmanden udtalte at afgørelser om varmetillæg skulle  

 træffes med hjemmel i pensionslovens § 17, stk. 2, 1. pkt.
Ombudsmanden mente ikke at der i sagen kunne stilles krav om  

 forudgående ansøgning.
Ombudsmanden fremkom i den forbindelse med en række  

 generelle bemærkninger om det socialretlige princip om forudgående ansøgning,  

 herunder hvilke hensyn der bar det, og hvilke hensyn der kunne begrunde  

 undtagelse fra det.
 Ombudsmanden henstillede til nævnet at nævnet genoptog  

 behandlingen af sagen således at manden kunne få udbetalt varmetillæg for  

 perioden fra den 1. april 1998 til den 31. marts 2000. (J.nr. 2001-0928-042).
Afslag på varmetillæg med tilbagevirkende kraft  

  

 Hjemmel.
Tidspunktet for ydelse af personligt  

 tillæg.
Det socialretlige princip om forudgående ansøgning Af materialet i sagen fremgår  

 bl.a. at A ansøgte om førtidspension den 16. december 1997.
 Den 1. februar 2000 klagede B  

 på vegne af sin bror, A, til Valby Bydel over sagsbehandlingen i  

 pensionssagen.
 Bydelen tilkendte den 9.  

 marts  

 2000 A  

 forhøjet  

 almindelig pension med virkning fra den 1. april 1998. Pensionstilkendelsen  

 skete i medfør af pensionslovens § 14, stk. 3, nr.  

 1. A  

 havde i perioden fra den 1. april  

 1998 til 31. marts 2000 modtaget kontanthjælp.
 På et møde den 28. marts 2000  

 søgte A om personligt tillæg til allerede afholdte medicin- og varmeudgifter  

 med tilbagevirkende kraft fra den 1. april 1998. Af bydelens notat om mødet  

 fremgår bl.a.:
Pens. møder til  

 førstegangssamtale.  Pens. instr. om div.  

 personlige tillæg og retningslinier for ansøgning herom.  Ønsker  

 snarest muligt  

 tilsendt medicinkort.
Pens. har afleveret  

 varmeregnskaber for de seneste 3 år.  Instr. om at løbende tilskud  

 først kan iværksættes  

 til kørsel 1/6-00 med virkning 1/4-00.  Pens. oplyser, at han synes  

 sagsbehandlingstiden har været urimelig og føler, at han på en måde straffes,  

 idet han ikke har fået tilskud til medicin og varme i den mellemliggende  

 periode.
Det skønnes ikke rimeligt, at yde pgl. hj. til medicin med  

 tilb.virkende kraft, idet han nu på ansøgningstidspunktet ikke er tynget af  

 udgifterne.
Medicinen er købt løbende og han vil fremover modt. tilskud.
Det må dog overvejes om  

 hvorvidt der kan modregnes løbende varmehj. i den tilbbet.pl. kontanthj., der  

 er ydet ham til ejerlejl. Den 30. marts 2000 afslog  

 bydelen telefonisk at yde A personligt tillæg, jf. pensionslovens § 17.  

 Begrundelsen var at udgifterne allerede var afholdt.
I brev af 3. april 2000 klagede  

 B på vegne af sin bror, A, over afgørelsen til bydelen.
B anførte bl.a.  

 følgende:
(Sagsbehandler) har i sidste  

 uge telefonisk oplyst, at (A) ikke kan få udbetalt personligt tillæg med  

 tilbagevirkende kraft. (A) er tilkendt almindelig forhøjet førtidspension med  

 virkning fra 1.4.1998, dette må selvsagt indebære, at han retmæssigt  

 udbetales  

 det fulde beløb, han har været berettiget til i hele den pågældende periode  

 inklusive personlige tillæg.
Det skal for god ordens skyld nævnes, at hans  

 økonomi har været den samme i hele perioden  han har med andre ord  

 levet  

 udelukkende af bistandshjælp.
Da pensionen er sammensat af  

 et grundbeløb samt en række personlige tillæg, der er indtægtsbestemte, er  

 det  

 ikke rimeligt, at (A) skal gå glip af de personlige tillæg, han har været  

 berettiget til, blot fordi han har været udsat for en urimelig lang og  

 uacceptabel sagbehandling i opfølgningsgruppen. Bydelen fastholdt afgørelsen  

 og videresendte klagen til Det Sociale Nævn for Københavns og Frederiksberg  

 Kommuner med brev af 19. april 2000. Af den revurdering af afgørelsen som  

 bydelen ifølge journalarket foretog den 10. april 2000, fremgår bl.a.:
Revurdering: Pensionisten  

 skønnes ikke særligt vanskeligt stillet på ansøgningstidspunktet den 28/3-00,  

 idet han har betalt medicin løbende (ville kunne have søgt om hjælp hertil i  

 kontanthj.  men har ikke gjort det).  Har ligeledes løbende  

 betalt sin aconto  

 varmeudg. på kr. 450,- mdl.
Har også ved henvendelsen betalt efterregn. varme  

 på kr. 1.525,65. Afslag fastholdes.  Pens. tilskrevet om, at klage  

 videre  

 sendes til Det Sociale Nævn.  Det Sociale Nævn tilskrevet og vedlagt  

 akter.  

 Statistikskema udfyldt.
Enig i at afgørelsen bør  

 fastholdes, idet pgl. har haft mulighed for at søge om tilskud til medicin  

 i.h.t. lov om aktiv socialpolitik § 82, samt tilskud til ekstra  

 varmeudgifter i.h.t. lov om aktiv socialpolitik § 81, såfremt en vurdering af  

 pgl.s økonomiske forhold ville have gjort ham berettiget.
Pgl. har dog  

 ikke  

 søgt om tilskud til ovennævnte udgifter via lov om aktiv socialpolitik. Den 8. december 2000  

 stadfæstede det sociale nævn bydelens afslag på personligt tillæg.
Nævnet  

 anførte bl.a. følgende:
 Nævnet finder ikke grundlag  

 for at tilsidesætte Valby Bydels vurdering af, at der ikke kan ydes og  

 udbetales Dem personlige tillæg med tilbagevirkende kraft.
 Nævnet tiltræder således  

 bydelens afgørelse.
 Nævnet har herved lagt til  

 grund, at personlige tillæg tidligst kan ydes og udbetales med virkning fra  

 tidspunkt, hvor der er tilkendt social pension, ligesom personlige tillæg  

 alene ydes efter ansøgning, hvorefter afgørelse i hver enkelt sag træffes  

 efter en nærmere konkret, individuel vurdering af pensionistens samlede  

 økonomiske forhold.
 Der kan således ikke på  

 nuværende ansøgningstidspunkt ydes personlige tillæg til dækning af allerede  

 afholdte udgifter.
 Nævnet har lagt vægt på, at  

 udgifterne er betalt, samt at personligt tillæg er en subsidiær ydelse.
Nævnet skal bemærke, at der  

 heller ikke kan ydes tilskud efter aktivlovens § 81 og § 82 til  

 udgifter,  

 som er påtaget inden ansøgning. Lovgrundlaget for afgørelsen  

 var pensionslovens § 17, pkt. 90 og 91 i Socialministeriets vejledning af 10.  

 marts 1998 samt aktivlovens § 81, § 82 og § 88.
Den 21. december 2000  

 henvendte B sig til mig om sagen.
Med brev af 18. januar 2001 indsendte hun  

 yderligere materiale til mig om sagen.
 Jeg forstod Bs henvendelse  

 som en klage over myndighedernes afslag af 30. marts 2000 og 8. december 2000  

 på personligt tillæg og som en klage over sagsbehandlingen generelt i sagen.
Den 26. januar 2001 sendte  

 jeg en kopi af brevene af 21. december 2000 og 18. januar 2001 med bilag  

 videre  

 til det sociale nævn som en klage fra B over nævnets afgørelse, herunder  

 sagsbehandlingen i denne sag.
Da sagen således stadig verserede, mente jeg at  

 det  

 var mest hensigtsmæssigt at jeg ikke på daværende tidspunkt behandlede klagen  

 over den sagsbehandling der ikke direkte knyttede sig til sagen om personligt  

 tillæg, men dog til As pensionssag i øvrigt (mit j.nr. 2000-3911-042).
Med brev af 22. februar 2001  

 svarede nævnet B.
Nævnet fastholdt i den forbindelse sin afgørelse af 8.  

 december 2000 med den tidligere begrundelse.
Med hensyn til klagen over  

 nævnets sagsbehandlingstid oplyste nævnet at sagsbehandlingstiden var  

 begrundet  

 i at nævnet behandlede et meget stort antal sager hvorfor det ikke havde  

 været  

 muligt for nævnet at afgøre sagen inden for de angivne 5 måneder, hvilket  

 nævnet beklagede.
Nævnet sendte herefter sagen til Den Sociale Ankestyrelse  

 til behandling.
I brev af 12. marts 2001 afviste  

 Ankestyrelsen at behandle sagen om personligt tillæg.
Ankestyrelsen  

 begrundede  

 afvisningen på følgende måde:
 Ankestyrelsen finder, at  

 sagen ikke har principiel eller generel betydning.
 Begrundelsen herfor er, at  

 det fremgår af § 17, stk. 1 i lov om social pension og af  

 socialministeriets  

 vejledning af 10. marts 1998, at personligt tillæg tidligst kan ydes og  

 udbetales  

 med virkning fra det tidspunkt, hvor der er tilkendt social pension.  

 Personligt  

 tillæg kan kun ydes efter ansøgning.
 Om disse betingelser er  

 opfyldte, beror på en konkret vurdering af, fra hvilket tidspunkt De har fået  

 tilkendt pension fra.
 Tilsvarende regler om, at der  

 ikke kan ydes tilskud til udgifter, som er påtaget inden ansøgning fremgår af  

 aktivlovens § 81 og § 82.
 Nævnets afgørelse strider  

 ikke på det foreliggende grundlag imod Ankestyrelsens praksis.
Ankestyrelsen skal med hensyn  

 til det, der er anført i klagen om den langsomme sagsbehandlingstid, bemærke,  

 at dette ikke giver anledning til at antage sagen til principiel eller  

 generel  

 behandling.
Herudover kan Ankestyrelsen henvise til, at klage over bydelens  

 langsomme sagsbehandling kan indgives til formanden for Bydelsrådet.
 Retsgrundlaget for afgørelsen  

 vedrørende personligt tillæg var pensionslovens § 17, stk. 1-3.
Den 14. marts 2001 henvendte  

 B sig på ny til mig.
Hun fastholdt i den forbindelse klagen af 21. december  

 2000.
 I brev af 11. april 2001  

 anmodede jeg det sociale nævn om udlån af sagens akter og om nævnets  

 eventuelle  

 bemærkninger til klagen.
 Nævnet svarede den 8. maj  

 2001. Nævnet anførte bl.a. følgende:
 Nævnet skal udover at  

 henvise til begrundelsen i sin afgørelse af 8. december 2000 samt  

 bemærkningen  

 vedrørende sagsbehandlingstiden i oversendelsesskrivelsen af 22. februar 2001  

 til Ankestyrelsen anføre, at afgørelsen ses at være truffet i  

 overensstemmelse  

 med de gældende regler herom i pensionsloven og aktivloven.
 Nævnet skal bemærke, at (A)  

 ikke har været afskåret fra at søge om tilskud i den omhandlede periode, idet  

 han under hele forløbet af pensionssagen har modtaget kontanthjælp og derfor  

 i hele denne periode har haft mulighed for at søge om hjælp til  

 enkeltudgifter  

 efter aktivloven, hvilket han dog ikke har benyttet sig af.
Sagsbehandlingstiden ses  

 således ikke at havde haft økonomiske konsekvenser for (A) i form af  

 forringede  

 muligheder for at søge tilskud til rimeligt begrundede/nødvendige udgifter  

 til  

 varme og medicin m.v. Med brev af 14. maj 2001 kom  

 B med en række kommentarer til nævnets brev af 8. maj 2001. B anførte bl.a.  

 at  

 det var indlysende at hendes bror ville have søgt om diverse tilskud hvis han  

 var blevet oplyst om at der var mulighed herfor.
B anførte endvidere:
 Det mest sørgelige i denne  

 sag er, at  

  

 absolut ingen  

  

 der har  

 haft med den at gøre har været i stand til tage et ansvar. (A) har aldrig  

 været  

 kaldt til en samtale, hvor hans økonomiske situation er blevet diskuteret, ej  

 heller er han blevet oplyst om, at der var mulighed for at søge om eventuelle  

 tilskud.
Det kan vel ikke forventes, at alle borgere kan diverse love udenad.  

 Det  

  

 er  

  

 som bekendt sagsbehandlerens  

 opgave at informere om mulighederne (oplysningspligt) og ikke at tilbageholde  

 oplysninger.
 Den 29. august 2001 skrev jeg  

 følgende til B:
 2.
  

 Pensionssagen I dag har jeg derfor sendt en  

 kopi af Deres breve af 21. december 2000, 14. marts 2001 og 14. maj 2001 samt  

 af den oversigt som var vedlagt brevet af 14. maj 2001, videre til Valby  

 Bydel  

 således at bydelen kan besvare de foreliggende klagepunkter vedrørende  

 bydelens  

 sagsbehandling.
Materialet er også sendt til bydelen som en anmodning fra Dem  

 om at bydelen svarer på Deres brev af 1. februar 2000.
3.
  

 Vejledning i sagen om  

 kontanthjælp Kopien af Deres brev af 14.  

 maj 2001 er derfor ligeledes sendt til Valby Bydel så bydelen kan besvare  

 Deres  

 klage over manglende vejledning.
4.
  

 Sagen om personligt tillæg I sagen om personligt tillæg  

 klager De bl.a. over afslagene af 30. marts 2000 og 8. december 2000 på  

 personligt tillæg.
I dag har jeg bedt det  

 sociale nævn om en supplerende udtalelse, ligesom jeg har bedt nævnet om  

 forinden at indhente en udtalelse fra Valby Bydel om sagen.
Endvidere har jeg  

 bedt myndighederne om udlån af eventuelle yderligere akter i sagen.
 Af mit samtidige brev til  

 nævnet fremgår:
 Jeg har forstået  

 myndighedernes afgørelser om personligt tillæg således at der er tale om  

 afslag på personligt tillæg til medicin- og varmeudgifter i perioden fra den  

 1.  

 april 1998 til den 31. marts 2000. (A) havde på ansøgningstidspunktet afholdt  

 udgifterne, men ønskede personligt tillæg med tilbagevirkende kraft i den  

 nævnte periode.
Begrundelsen for ansøgningen var at det for så vidt angår  

 tildeling af personligt tillæg ikke skulle komme (A) til skade at  

 pensionssagen  

 var trukket ud.
Jeg bemærker at (A) den 16. december 1997 søgte om pension,  

 og  

 at han den 9. marts 2000 med virkning fra den 1. april 1998 blev tilkendt  

 pension.
Jeg bemærker ligeledes at det fremgår af de akter som jeg har  

 modtaget fra nævnet og bydelen om sagen, at (A) med virkning fra den 1. april  

 2000 var berettiget til personligt tillæg til varmeudgifter.
 På den baggrund beder jeg om  

 at myndighederne i udtalelserne bl.a. redegør nærmere for afslaget på  

 personligt tillæg til varmeudgifter i perioden fra den 1. april 1998 til den  

 31. marts 2000. I den forbindelse beder jeg om at myndighederne ligeledes  

 redegør nærmere for retsgrundlaget for afslaget på personligt tillæg til  

 varmeudgifter.
 Den 30. oktober 2001 udtalte  

 bydelen sig.
Af udtalelsen fremgår:
 Afslag på personlige tillæg  

 med tilbagevirkende kraft er truffet jfr.
PL § 17 stk. 1. Lovhenvisning er  

 ikke påført revurderingsskrivelsen af den 10. april 2001. Skriftligt afslag  

 er ikke sendt pensionisten, idet han ikke anmodede herom ved den telefoniske  

 henvendelse af den 30/3-2000.
Ved pensionistens henvendelse  

 den 28/3- 2000 havde han hidtil modtaget kontanthjælp.
Kontanthjælpen blev  

 bragt til ophør den 31/3-00 i forbindelse med, at pågældende blev tilkendt  

 pension med tilbagevirkende kraft.
 Pensionisten modtager således  

 sin første pension den 31. marts 2000 dækkende perioden 1/4-30/4-2000.
 Personligt tillæg jfr.  

 pensionslovens § 17 stk. 1 kan efter ansøgning ydes til pensionister, hvis  

 økonomiske forhold er særlig vanskelige.
 Ved pensionistens henvendelse  

 den 28/3- 2000 blev det vurderet, at pensionisten opfyldte betingelserne for  

 ydelse af personligt tillæg til varme og medicin, hvorfor han blev oplyst om,  

 at der kunne ydes ham hjælp til disse udgifter med fremadvirkende kraft.
 Nævnet udtalte sig i brev af  

 7. november 2001. Af udtalelsen fremgår:
 Nævnet skal på baggrund af  

 (B)s kommentarer af 14. maj 2001 vedlagt en såkaldt journal  en  

 oversigt med  

 tilhørende redegørelse  til nævnets udtalelse af 8. maj 2001  

 supplerende  

 udtale, at som det fremgår af aktivlovens § 88 kan en person normalt ikke få  

 hjælp til udgifter, som den pågældende har påtaget sig, inden vedkommende har  

 ansøgt kommunen om hjælp.
 Det er således en  

 forudsætning for, at kommunen kan vurdere om en person har behov for  

 økonomisk  

 hjælp til enkeltudgifter, at der er ansøgt herom, ligesom dette er en  

 forudsætning for tildeling af personlige tillæg.
 Endvidere skal bemærkes, at  

 såvel tilskud efter aktivlovens §§ 81 og 82 som personlige tillæg efter  

 pensionslovens dagældende § 17, stk. 1 er subsidiære ydelser, idet  

 leveomkostninger  

 forudsættes dækket af henholdsvis det udbetalte forsørgelsesgrundlag i form  

 af  

 henholdsvis kontanthjælp og pension.
 Med henvisning til den  

 vedlagte journal med redegørelse fra (B), skal det med hensyn til den del af  

 redegørelsen der er dateret 4. december 2000 bemærkes, at oplysningspligt  

 påhviler  

 ansøger om/modtager af hjælp i form af sociale ydelser jfr.  

 retssikkerhedslovens  

 §§ 10 og 11.
 Endvidere skal kommunen efter  

 retssikkerhedslovens § 5 behandle ansøgninger og spørgsmål om hjælp i forhold  

 til alle de muligheder, der findes for at give hjælp efter den sociale  

 lovgivning, herunder også rådgivning og vejledning.
 Der ses ikke i den omhandlede  

 periode at have været henvendelser om økonomisk hjælp til enkeltudgifter  

 udover  

 ansøgning om hjælp til tandbehandling, som (A) blev bevilget på grundlag af  

 en  

 konkret vurdering af hans økonomiske forhold.
 Som det oplyses i udtalelse  

 af 30. oktober 2001 fra Valby Bydel, hvortil der henvises, mødte (A) første  

 gang i afdelingen for førtidspension den 28. marts 2000, hvor han gav udtryk  

 for, at han mente, at han på en måde blev straffet økonomisk for  

 den langsommelige  

 sagsbehandling, idet han ikke havde fået hjælp til medicin og varme i  

 perioden  

 fra den 1. april 1998 til den 31. marts 2000, hvor han var blevet forsørget  

 via  

 kontanthjælp.
 Det oplyses også i  

 udtalelsen, at det ved (A)s henvendelse den 28. marts 2000 blev  

 vurderet, at  

 han opfyldte betingelserne for ydelse af personligt tillæg til varme og  

 medicin,  

 hvorfor han blev oplyst om, at der kunne ydes ham hjælp til disse udgifter  

 med  

 fremadvirkende kraft.
 Det oplyses endvidere i  

 udtalelsen, at (A) den 30. marts 2000 blev telefonisk underrettet om, at der  

 ikke kunne ydes ham personlige tillæg jfr. pensionslovens dagældende  

 § 17, stk. 1 med tilbagevirkende kraft, idet han ville kunne have  

 modtaget  

 hjælp til medicin- og varmeudgifter efter aktivlovens §§ 81 og 82,  

 såfremt han havde rettet henvendelse til kontanthjælpsafdelingen på  

 tidspunktet,  

 hvor disse udgifter forfaldt.
 Det fremgår af pensionslovens  

 dagældende § 17, stk. 5 således, at personligt tillæg efter stk. 1-4 tidligst  

 kan ydes med virkning fra det tidspunkt, hvor pensionen efter §§ 12, 14 og 16  

 er tilkendt.
 § 17, stk. 5 blev indsat i  

 lovens § 17/overflyttet fra pensionslovens dagældende § 33, stk. 3 ved  

 ændringslov nr. 456 af 10. juni 1997. Det blev hermed præciseret, at ydelse  

 af  

 personligt tillæg er afhængigt af, at pågældende har fået tilkendt social  

 pension.
 Nævnet skal herved henvise  

 til Socialministeriets vejledning af 10. marts 1998 om social pension, pkt.  

 90 vedrørende tildelingstidspunkt jfr. pensionslovens dagældende § 17,  

 stk. 5, hvoraf det fremgår, at ydelse af personligt tillæg således er  

 afhængigt  

 af, at pågældende har fået tilkendt social pension, at personligt tillæg ydes  

 efter ansøgning, samt at personligt tillæg er en subsidiær ydelse.
 B kommenterede udtalelserne  

 den 7. december 2001. B anførte bl.a. at hvis A var blevet vejledt og  

 rådgivet, ville han selvsagt have søgt om den hjælp han var berettiget til på  

 det pågældende tidspunkt.
 Jeg sendte en kopi af  

 kommentarerne til det sociale nævns orientering den 11. januar 2002. Jeg  

 oplyste samtidig at jeg ville søge at behandle sagen på det foreliggende  

 grundlag.
Den 6. februar 2002 modtog  

 jeg et brev fra Lokalcenter Valby med en kopi af lokalcentrets brev af 5.  

 februar 2002 til B.
Af sidstnævnte brev fremgår:
 Indledningsvis skal det  

 beklages, at du har måttet [vente] urimeligt længe på en redegørelse om  

 forløbet  et forhold, der meget skal beklages.
 Sagen blev afgjort den 9.  

 marts 2000, hvor din bror bliver tilkendt pension i henhold til  

 pensionslovens  

 § 14, stk. 3 nr. 1 med virkning fra 1.4.1998.
 Lokalcentret Valby skal  

 beklage, at der har været tale om en meget langvarig sagsbehandling, der  

 desværre dels beror på flere sagsbehandlerskift og dels en langvarig  

 behandling  

 af sagen i forbindelse med den endelige graduering af pensionsgraden, hvor  

 der  

 er tale om indhentelse af lægeakter fra dels somatiske og psykiatriske  

 hospitalsafdelinger, hvor din bror har været til behandling.
 Jeg har nu gennemgået  

 sagsforløbet og kan se, at sagsbehandleren umiddelbart efter at sagen er  

 rejst  

 indhenter relevante lægelige oplysninger.
 Din bror bliver indkaldt til  

 en samtale med Valby Bydels psykiatriske lægekonsulent i marts måned 1998 til  

 en psykiatrisk vurdering om den varige nedsættelse af erhvervsevnen i  

 relation  

 til tilkendelse af førtidspension.
 Pensionsansøgningen behandles  

 igen på et såkaldt for-møde i Valby bydels pensionsteam i maj 1999, hvor det  

 besluttes at der skal indhentes en speciallægeerklæring fra en reumatolog for  

 at belyse din brors klager over rygsmerter.
 Sagen vurderes af Bydelens  

 somatiske lægekonsulent i febr. 2000 samt endelig igen i marts 2000 af  

 psykiatrisk lægekonsulent, kort før den endelige beslutning i sagen træffes.
 I forbindelse med de  

 tidligere nævnte sagsbehandlerskift er der desværre hengået for lang tid med  

 den samlede sagsbehandling.
 En sagsbehandlingtid på mere  

 end to år er ikke rimelig og absolut ikke god forvaltningsskik og jeg skal  

 beklage, at der ikke tidligere blev truffet en afgørelse i din brors  

 pensionssag.
 Du beskriver videre i din  

 klage til Ombudsmanden, at din bror ikke har været til samtale omkring sine  

 økonomiske forhold i forbindelse med udbetaling af sin kontanthjælp og derved  

 er blevet vejledt om evt. mulighed for hjælp til eksempelvis enkeltudgifter  

 som tandbehandling, varmeudgift m.v.
Hjælp til enkeltudgifter  

 behandles efter ansøgning efter aktivlovens § 81 og § 82, din bror har  

 konkret  

 fået tilskud til tandbehandling i december 1999, hvor der udstedes  

 tandlægekort til behandlende tandlæge til dækning af behandlingsoverslag på  

 kr.  

 2.197, - Endelig bliver der i marts  

 2000 afregnet kr. 863,- til tandbehandling til den behandlende tandlæge, som  

 afslutning på den bevilgede tandbehandling fra december 1999, idet der var  

 tale  

 om to overslag på tandbehandling.
Der har ikke varet tale om  

 yderligere hjælp til enkeltydelser i kontanthjælpsperioden, der løber frem  

 til  

 marts 2000, hvor der træffes afgørelse om tilkendelse af pension.
Din bror  

 har  

 ikke rettet henvendelse til forvaltningen med anmodning herom, udover den her  

 nævnte ansøgning om hjælp til tandbehandling.
 Det skal endvidere bemærkes,  

 at leveomkostninger forudsættes dækket af det udbetalte forsørgelsesgrundlag  

 i dette tilfælde kontanthjælpen.
 Som det er dig bekendt har  

 Valby Bydel den 30. oktober 2001 sendt uddybende besvarelse af din klage over  

  tilkendelsestidspunktet af personlige tillæg  til Den sociale  

 Sikringsstyrelse.
 Afslutningsvis skal det igen  

 beklages, at der har været tale om så langvarigt et sagsforløb i forbindelse  

 med behandlingen af din brors pensionssag.
 Den 26. november 2002 afgav  

 jeg en foreløbig redegørelse i sagen hvoraf følgende bl.a. fremgår:
Ombudsmandens foreløbige  

  

 udtalelse Jeg har i denne foreløbige  

 redegørelse koncentreret mig om hvorvidt (A) har ret til personligt tillæg  

 til  

 betaling af varmeudgifter i perioden fra den 1. april 1998 til den 31. marts  

 2000, og jeg foretager mig derfor foreløbig ikke noget vedrørende de øvrige  

 spørgsmål i sagen.
Jeg henviser til § 16, stk. 1, i lov nr. 473 af 12.  

 juni 1996 om Folketingets Ombudsmand.
Heraf fremgår at ombudsmanden afgør om  

 en klage giver tilstrækkelig anledning til undersøgelse.
Retsgrundlaget De regler som (A)s sag skal  

 afgøres efter, findes i lovbekendtgørelse nr. 22 af 14. januar 1998 om social  

 pension som senest ændret ved lov nr. 287 af 12. maj 1999. § 17 havde  

 herefter  

 følgende ordlyd:
   

  

 § 17.  

  

 Personligt tillæg kan udbetales til pensionister, hvis  

 økonomiske forhold er særlig vanskelige.
 Stk. 2.  

  

 Der ydes personligt tillæg til betaling af varmeudgifter.  

 Socialministeren fastsætter nærmere regler herom, herunder om egenbetaling.  

 Socialministeren fastsætter endvidere regler om, at kommunalbestyrelsen kan  

 yde varmetillæg med et højere beløb end fastsat i reglerne efter 2. pkt.
 Stk. 3.  

  

 Ud over personligt tillæg efter stk. 1 og 2 kan der  

 undtagelsesvis ydes personligt tillæg, hvis pensionistens økonomiske forhold  

 er ganske særlig vanskelige.
Stk. 4.  

  

 Ud over personligt tillæg efter stk. 2 ydes der til  

 pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst  

 10 l  

 er en nødvendig opvarmningsform i  

 deres bolig.
Tillægget svarer til afgiften på petroleum i henhold til lov om  

 energiafgift af mineralolieprodukter m.v. og lov om kuldioxidafgift af visse  

 olieprodukter med tillæg af merværdiafgift og kan højst ydes for  

 2.000 l  

 petroleum i dunk om året pr.  

 husstand.
Stk. 5.  

  

 Personligt tillæg efter stk. 1-4 kan tidligst ydes med  

 virkning fra det tidspunkt, hvor pensionen efter §§ 12, 14 og 16 er  

 tilkendt. Ifølge lov nr. 217 af 16. maj  

 1984 havde § 17, § 33, stk. 1, og § 35, stk. 1, følgende ordlyd:
   

  

 § 17.  

  

 Personligt tillæg kan udbetales til pensionister, hvis økonomiske  

 forhold er ganske særlig vanskelige.
 Stk. 2.  

  

 Personligt tillæg til varmeudgifter kan udbetales til  

 pensionister, hvis økonomiske forhold er ganske særlig vanskelige på grund af  

 høje varmeudgifter.
 § 33.  

  

 Pension udbetales månedsvis forud fra den 1. måneden efter,  

 at lovens betingelser er opfyldt, dog tidligst fra den 1. i måneden efter, at  

 der er ansøgt om pension.
§ 35.  

  

 Forskud på pension efter § 14 udbetales, hvis det skønnes  

 sandsynligt, at ansøgeren får tilkendt pension.
Forskud udbetales inden for  

 de  

 beløb, som pensionen forventes at udgøre. Af bemærkningerne til  

 bestemmelsen i § 35, stk. 1, fremgår (Folketingstidende 1983-84, tillæg A,  

 sp.  

 710):
Efter forslaget til § 35,  

 stk. 1, kan der udbetales forskud på førtidspension, hvis det skønnes  

 sandsynligt,  

 at ansøgeren får tilkendt pension.
Efter de gældende bestemmelser er det en  

 betingelse for forskud på pension, at det skønnes overvejende sandsynligt, at  

 pension vil blive tilkendt.
Ved at opgive kravet om overvejende sandsynlighed  

 bliver det muligt at udbetale forskud i alle tilfælde, hvor der er rimelige  

 udsigter til at ansøgningen kan imødekommes.
Lempelsen, der bl.a. er  

 foreslået af kommunerne, har til formål at reducere antallet af sager, hvor  

 der ydes underholdshjælp efter bistandsloven til ansøgeren om pension.
Det er  

 ofte vanskeligt for kommunerne at inddrive kontanthjælpen når pensionen  

 udbetales med tilbagevirkende kraft.
Problemerne skyldes bl.a. de gældende  

 skatteregler, og at der ikke er mulighed for at modregne kravet på  

 tilbagebetaling  

 af bistandshjælp i pensionistens krav på overskydende skat.
 Socialministeren fremsatte  

 den 3. december 1986 forslag til lov om ændring af lov om social pension,  

 herunder følgende forslag til ændret affattelse af § 17 (Folketingstidende  

 1986-87, tillæg A, sp. 2419):
   

  

 § 17.  

  

 Personligt tillæg kan udbetales til pensionister, hvis  

 økonomiske forhold er særlig vanskelige.
 Stk. 2.  

  

 Der kan ydes personligt tillæg til betaling af udgifter til  

 varig hjemmehjælp, hvor betalingen er fastsat efter lov om social bistand.
Stk. 3.  

  

 Der kan ydes personligt tillæg til betaling af  

 varmeudgifter.
Socialministeren fastsætter nærmere regler herom, herunder om  

 egenbetaling.
Stk. 4.  

  

 Ud over personligt tillæg efter stk. 1 og 3 kan der undtagelsesvis  

 ydes personligt tillæg, hvis pensionistens økonomiske forhold er ganske  

 særlig  

 vanskelige. Af de almindelige  

 bemærkninger til lovforslaget fremgår (Folketingstidende 1986-87, tillæg A,  

 sp.  

 2427):
 Efter forslaget vil  

 varmehjælpen ligeledes fra 1988 blive ydet efter bindende regler med samme  

 aftrapning som de personlige tillæg i øvrigt.
Det foreslås, at de nærmere  

 regler herom fastsættes administrativt.
Det er hensigten, at der skal kunne  

 ydes varmehjælp til alle pensionister, der ikke har ekstraindtægter ud over  

 40.000 kr. for enlige og 60.000 kr. for ægtepar.
Der forudsættes fastsat en  

 egenbetaling, således at pensionisten er interesseret i forbrugets størrelse.  

 Det er ligeledes hensigten, at der efter de bindende regler ikke skal ydes  

 hjælp, når varmeudgifterne ligger under en vis grænse, og at der også skal  

 gælde en grænse for, hvor stort et beløb der kan ydes.
 Af bemærkningerne til  

 bestemmelsen i § 17, stk. 3, om varmetillæg fremgår (Folketingstidende  

 1986-87, tillæg A, sp.  

 2431f  

 ):
 Efter den hidtidige  

 bestemmelse om varmehjælp i lovens § 17, stk. 2, ydes der varmehjælp til  

 pensionister efter et skøn udøvet af det sociale udvalg.
 Da det ved flere  

 undersøgelser har vist sig, at rådighedsbeløbet ikke er blevet brugt fuldt ud  

 af kommunerne  og da det fra flere oplysninger, der er fremkommet i den  

 seneste tid, er meget der tyder på, at der også kommunerne imellem kan være  

 stor forskel i praksis for tildeling og beregning af personlige tillæg til  

 varmeudgifter, foreslås der nu fastsat bindende regler for ydelsen af hjælp  

 til  

 betaling af pensionisternes varmeudgifter.
Den nærmere fastsættelse af  

 reglerne vil ske i form af en bekendtgørelse.
Det vil heri, for så vidt angår  

 tildeling, blive fastsat, at pensionister efter ansøgning kan modtage  

 personlige tillæg til dækning af varmeudgifter i det omfang, de økonomiske  

 forhold giver grundlag herfor.
Det vil sige, at der i princippet ville kunne  

 ydes varmehjælp til alle pensionister, der ikke har ekstraindtægter ud over  

 40.000 kr. for enlige og 60.000 kr. for ægtepar, jf. forslagets § 1, nr. 9.
Reglerne for beregning af  

 varmehjælpen vil tage udgangspunkt i resultatet af en undersøgelse af  

 pensionisternes varmeudgifter m.v., der for øjeblikket er i gang, og som  

 forventes  

 afsluttet i løbet af foråret 1987. Det forudsættes, at der fastsættes en  

 egenbetaling, således at pensionisterne får en egeninteresse i at begrænse  

 forbrugets størrelse.
Det er endvidere hensigten at fastsætte en  

 minimumsgrænse  

 for varmeudgifternes størrelse, under hvilken der ikke gives tilskud til  

 varmeudgifter  

 samt en maximumsgrænse for størrelsen af de varmeudgifter, der kan ydes hjælp  

 til.
Det tilsigtes herved, at alle pensionister uden betydelige  

 ekstraindtægter  

 får varmetilskud, og at pensionister uden ekstraindtægter ikke generelt  

 stilles dårligere end efter de nuværende vejledende retningslinier.
Skulle  

 der  

 i undtagelsestilfælde være tale om særligt høje varmeudgifter i forhold til  

 indkomsten for den enkelte pensionist, er der mulighed for at supplere  

 tilskuddet  

 efter forslagets § 17, stk. 4, jf. det følgende afsnit. Under udvalgsbehandlingen i  

 Folketinget udgik bestemmelsen i lovforslagets § 17, stk. 2. Herudover  

 udgik ordet kan af bestemmelsen om varmetillæg.
Af bemærkningerne  

 vedrørende  

 sidstnævnte ændring fremgår (Folketingstidende 1986-87, tillæg B, sp. 2150):
For at undgå enhver tvivl  

 om, hvorledes personlige tillæg til dækning af varmeudgifter skal ydes og  

 beregnes, foreslås det, at ordet kan udgår.
Det ønskes hermed  

 præciseret, at  

 der ikke ud over de regler, der fastsættes af socialministeren i henhold til  

 bemyndigelsesbestemmelsen, skal kunne foretages en skønsmæssig vurdering af  

 kommunerne i de enkelte sager, dog bortset fra eventuel hjælp efter  

 lovforslagets  

 § 17, stk. 4, der bliver stk.  

 3. Ændringerne af § 17 blev  

 vedtaget ved lov nr. 390 af 10. juni 1987.
Ved lov nr. 868 af 23.  

 december 1987 blev der indsat et nyt punktum i bestemmelsen om varmetillæg i  

 §  

 17, stk. 2, om at socialministeren endvidere fastsætter regler om at det  

 sociale  

 udvalg kan yde varmetillæg med et højere beløb end fastsat i reglerne efter  

 2.  

 pkt.
Formålet med ændringen var at sikre at nogle pensionister fra den 1.  

 januar 1988 ikke fik et mindre varmetillæg end hidtil, hvorfor der blev  

 indført  

 lovhjemmel til at det sociale udvalg kunne beslutte at yde varmetillæg med et  

 højere beløb end efter de generelle regler socialministeren fastsatte.
Det  

 var  

 således en forudsætning at pensionisterne ikke blev stillet dårligere end  

 efter  

 de regler der blev fastsat af socialministeren (Folketingstidende 1987-88,  

 tillæg A, sp. 1411).
 Socialministeren foreslog den  

 16. januar 1991 bl.a. at pensionslovens § 33, stk. 1, fik følgende nye  

 affattelse (Folketingstidende 1990-91, 2. samling, tillæg A, sp. 1102):
  

  

 § 33.  

  

 Pension udbetales månedsvis forud fra den 1. i måneden  

 efter, at der er ansøgt om pension, og lovens betingelser er opfyldt.
Pension  

 til personer under 67 år kan dog tidligst udbetales fra den 1. i måneden  

 efter,  

 at der er truffet afgørelse om pension. Af bemærkningerne hertil  

 fremgår (Folketingstidende 1990-91, 2. samling, tillæg A, sp. 1129):
 Det foreslås at ændre det  

 tidspunkt, hvorfra pensionen til personer under 67 år kan udbetales, fra  

 ansøgningstidspunktet til afgørelsestidspunktet.
 Efter de gældende regler  

 udbetales pensionen fra den 1. i måneden efter, at lovens betingelser er  

 opfyldt, dog tidligst fra den 1. i måneden efter, at der er søgt om pension.  

 Hvis der træffes afgørelse om pension, sker der efterbetaling af den pension,  

 der er ret til i perioden fra ansøgningen til afgørelsen.
 Efter forslaget kan pension  

 tidligst udbetales fra den 1. i måneden efter, at der er truffet afgørelse om  

 pension.
Den hidtidige regel har givet  

 anledning til store administrative og forståelsesmæssige problemer.
Forslaget  

 vil således medføre, at komplicerede sager om modregning i efterbetalingen af  

 førtidspension undgås, hvis der i ansøgningsperioden er ydet andre sociale  

 ydelser, fx kontanthjælp efter bistandsloven.
Der vil fortsat være mulighed  

 for at modtage sociale ydelser i den periode, hvor ansøgningen behandles.
 Forslaget skal ses i  

 sammenhæng med forslaget om at ophæve adgangen til at yde forskud på  

 førtidspension.  

 Der henvises til bemærkningerne til nr. 8 [bemærkningerne til forslaget om  

 ophævelse af § 35; min bemærkning].
Den gældende regel om  

 udbetaling af folkepension fra den 1. i måneden efter ansøgningen  

 opretholdes. Af bemærkningerne til  

 forslaget om ophævelse af § 35 fremgår (Folketingstidende 1990-91, 2.  

 samling, tillæg A, sp.  

 1129f  

 ):
Det foreslås at ophæve  

 bestemmelsen om adgangen til at udbetale forskud på pension.
Den gældende  

 bestemmelse anvendes i tilfælde, hvor kommunen anser det for sandsynligt, at  

 revaliderings- og pensionsnævnet vil tilkende pension.
Fra det tidspunkt,  

 kommunen indstiller ansøgeren til pension, ydes forskud svarende til den  

 forventede pension under sagens behandling i revaliderings- og  

 pensionsnævnet.
 Baggrunden for forslaget er,  

 at kommunen ikke længere skal afgive indstilling til revaliderings- og  

 pensionsnævnet, men i stedet selv træffe afgørelsen.
Forslaget vil medføre en  

 administrativ forenkling, idet der efter gældende regler skal ske  

 efterbetaling  

 eller afkortning/ omkontering, når der tilkendes en større eller mindre  

 pension, end der er udbetalt forskud på.
Hvis der gives afslag på pension,  

 sker der omkontering af forskuddet til kontanthjælp efter bistandsloven med  

 deraf følgende konsekvenser for skatteberegningen. Under udvalgsbehandlingen  

 blev det foreslået at ordene til personer under 67 år i den  

 foreslåede nye  

 affattelse af § 33 blev ændret til efter § 14, stk.  

 3, således at det kun var personer som  

 fik tilkendt pension efter § 14, stk. 3, som tidligst kunne få udbetalt  

 pension fra den 1. i måneden efter at der var truffet afgørelse om pension.  

 Det blev endvidere foreslået at ordene , stk. 1 og  

 2,  

 blev indsat i den gældende affattelse  

 af § 35, stk. 1, efter Forskud på pension efter §  

 14.
Om baggrunden herfor anføres at  

 adgangen til at udbetale forskud på førtidspension opretholdes når kommunen  

 anser  

 det for sandsynligt at revaliderings- og pensionsnævnet vil tilkende  

 mellemste eller højeste førtidspension (Folketingstidende 1990-91, 2.  

 samling,  

 tillæg B, sp. 1065).
 Disse ændringer af § 33 og §  

 35, stk. 1, blev vedtaget ved lov nr. 399 af 6. juni 1991.
 Ved lov nr. 1108 af 20.  

 december 1995 blev § 33, stk. 1, ophævet, og i stedet blev der indsat  

 følgende  

 nye stykker:
   

  

 § 33.  

  

 Pension udbetales månedsvis forud fra den 1. i måneden  

 efter, at der er ansøgt om pension, og at lovens betingelser er opfyldt.
Stk. 2.  

  

 Pension tilkendt efter §§ 14, 16 og 18 udbetales med  

 virkning fra den 1. i måneden efter, at der er truffet afgørelse om pension,  

 dog senest med virkning fra den 1. i måneden efter, at der er forløbet 3  

 måneder  

 fra ansøgningstidspunktet.
Pensionen, jf. 1. pkt., udbetales tidligst fra den  

 1. i måneden, efter at betingelserne for tilkendelse af pension efter  

 §§ 14, 16 og 18 er opfyldt.
Stk. 3.  

  

 Personligt tillæg efter § 17 kan tidligst udbetales med  

 virkning fra det tidspunkt, hvor pensionen efter §§ 12, 14 og 16 er  

 tilkendt. Den hidtil gældende regel i §  

 33, stk. 2, blev herefter § 33, stk. 4. Samtidig blev der indsat et 3. pkt. i  

 §  

 35, stk. 1, om at forskud tidligst kan udbetales fra den 1. i måneden efter  

 at  

 der er forløbet 3 måneder fra ansøgningstidspunktet.
Af bemærkningerne til  

 lovforslaget fremgår (Folketingstidende 1995-96, tillæg A, s.  

 180f  

 ):
Ved lov nr. 399 af 6. juni  

 1991 blev tidspunktet, hvorfra en forhøjet/almindelig førtidspension efter §  

 14, stk. 3, kan udbetales, ændret, således at disse pensioner tidligst kan  

 udbetales  

 fra den 1. i måneden efter, at der er truffet afgørelse om pension og lovens  

 betingelser for udbetaling af pension i øvrigt er opfyldt.
Disse regler blev  

 indført som en følge af en udlægning til kommunerne af  

 tilkendelseskompetencen  

 for almindelig og forhøjet almindelig førtidspension.
De øvrige pensionstyper  

 udbetales fra den 1. i måneden, efter at der er ansøgt om pension, hvis  

 lovens  

 betingelser i øvrigt er opfyldt.
 Som led i Regeringens forslag  

 til finanslov for 1996 foreslås det, at der indføres ens regler for  

 udbetaling  

 af tilkendt pension efter §§ 14, 16 og 18, således at pensionen i alle  

 tilfælde  

 udbetales fra den 1. i måneden efter, at der er truffet afgørelse om pension,  

 dog senest med virkning fra den 1. i måneden efter, at der er forløbet 3  

 måneder  

 fra ansøgningstidspunktet, såfremt betingelserne herfor i øvrigt er opfyldt.  

 Det vil herefter være de samme regler, der gælder for alle pensionstyper.
I sager om tilkendelse af  

 højeste og mellemste førtidspension vil der som hidtil være mulighed for at  

 yde forskud på pensionen, hvis det skønnes sandsynligt, at ansøgeren får  

 tilkendt  

 pension.
Som en konsekvens af forslaget om, at pensionen udbetales fra  

 tilkendelsestidspunktet eller senest med virkning fra 3 måneder efter  

 ansøgningstidspunktet, vil der tidligst kunne udbetales forskud fra den 1. i  

 måneden  

 efter, at der er forløbet 3 måneder fra ansøgningstidspunktet.
 Endvidere foreslås det  

 præciseret, at personligt tillæg ikke kan ydes for en periode, der ligger  

 forud  

 for det tidspunkt, hvorfra pensionen er tilkendt.
 Ved lov nr. 456 af 10. juni  

 1997 blev bestemmelsen i § 33, stk. 3, ophævet og flyttet over i § 17 som  

 stk. 5. Bestemmelsen fik herefter følgende ordlyd:
Stk. 5.  

  

 Personligt tillæg efter stk. 1-4 kan tidligst ydes med  

 virkning fra det tidspunkt hvor pensionen efter §§ 12, 14 og 16 er  

 tilkendt. Af bemærkningerne til  

 lovændringen fremgår (Folketingstidende 1996-97, tillæg A, s. 5091):
Det foreslås, at  

 bestemmelsen i den gældende § 33, stk. 3, om at personligt tillæg efter  

 § 17 tidligst kan udbetales med virkning fra det tidspunkt, hvor  

 pensionen  

 efter §§ 12, 14 og 16 er tilkendt, overflyttes til bestemmelsen i lovens §  

 17,  

 hvori betingelserne for at kunne yde personligt tillæg i øvrigt fremgår.
Det  

 præciseres hermed, at ydelse af personligt tillæg er afhængigt af, at  

 pågældende har fået tilkendt social pension. Ved samme lovændring blev  

 bestemmelsen i § 35 om udbetaling af forskud på pension ophævet.
Af  

 bemærkningerne  

 til denne ændring fremgår bl.a. at dette skete som konsekvens af at  

 kommunerne  

 samtidig blev foreslået at få fuld tilkendelseskompetence på  

 førtidspensionsområdet hvilket forventedes at medføre et hurtigere  

 sagsforløb.  

 Det fremgår endvidere at der herefter ikke ville være behov for at opretholde  

 reglerne om udbetaling af forskud på førtidspension idet der forventedes at  

 være sammenfald af tidspunktet for afgørelsen om førtidspension efter  

 lovforslaget  

 og mulighederne for efter gældende regler at udbetale forskud på pension  

 (Folketingstidende 1996-97, tillæg A, s.  

 5092f  

 ).
 Reglerne om personligt tillæg  

 er efterfølgende blevet ændret ved lov nr. 1087 af 13. december 2000 og ved  

 lov nr. 285 af 25. april 2001. Reglerne om varmetillæg og  

 udbetalingstidspunkt  

 fremgår nu af henholdsvis § 14, stk. 2 og stk. 4, i lovbekendtgørelse nr. 697  

 af 21. august 2002 idet jeg bemærker at den dér bekendtgjorte lovtekst først  

 gælder fuldt ud fra den 1. januar 2003. Reglerne om varmetillæg og  

 udbetalingstidspunkt  

 er i den forbindelse ikke blevet ændret bortset fra at personligt tillæg  

 efter  

 de nye regler kun kan udbetales til folkepensionister.
 I medfør af bl.a.  

 pensionslovens § 17, stk. 2, har Socialministeriet udstedt bekendtgørelse nr.  

 1046 af 17. december 1997 om social pension der trådte i kraft den 1. juli  

 1998. Bekendtgørelsen blev ændret ved bekendtgørelse nr. 42 af 22. januar  

 1999.  

 I bekendtgørelsen er der ud over generelle regler om beregning af varmetillæg  

 regler om at ansøgninger om bl.a. tillæg efter pensionslovens § 17 anses for  

 indgivet den dato de modtages i kommunen, og om at kommunen skal oplyse  

 borgeren  

 om tidspunktet for sagens påbegyndelse, hvilket dog ikke gælder ved  

 ansøgninger  

 om personligt tillæg efter § 17.
 Bekendtgørelse nr. 1046 af  

 17. december 1997 ophævede samtidig med sin ikrafttræden Socialministeriets  

 bekendtgørelse nr. 522 af 16. juni 1994 om social pension som senest ændret  

 ved  

 bekendtgørelse nr. 480 af 4. juni 1997, ligesom Socialministeriets cirkulære  

 nr. 193 af 3. november 1994 om social pension (som ændret ved cirkulære nr.  

 178 af 14. november 1996) blev ophævet.
Det nævnte ophævede cirkulære  

 om social pension der således var gældende da (A) indgav sin ansøgning om  

 førtidspension, indeholdt i § 1, stk. 1, en regel om at ansøgning anses for  

 indgivet den dato den modtages i kommunen, og i § 1, stk. 5, bl.a. en regel  

 om  

 at ansøgeren, når ansøgning om førtidspension eller invaliditetsydelse er  

 modtaget, skal have meddelelse om datoen herfor.
Den ophævede bekendtgørelse  

 indeholdt  

 regler om beregning af varmetillæg, ligesom det af bekendtgørelsens § 4, stk.  

 1, fremgik at forskud på pension normalt skal udbetales med de beløb som vil  

 gælde for den forventede pension, dvs. under hensyn til forventet  

 pensionstype,  

 tillæg, indtægtsreguleringsregler mv.
Reglerne om forskud blev ikke  

 videreført  

 i bekendtgørelse nr. 1046 af 17. december 1997 idet forskudsreglerne   

 som det  

 fremgår ovenfor  blev ophævet ved lov nr. 456 af 10. juni 1997.
 Den nugældende bekendtgørelse  

 om social pension er bekendtgørelse nr. 112 af 19. februar 2001 som senest  

 ændret ved bekendtgørelse nr. 602 af 12. juli 2002.
 Socialministeriet har udstedt  

 vejledning nr. 66 af 10. marts 1998 om social pension hvori reglerne om  

 personligt tillæg, herunder til betaling af varmeudgifter, også er omtalt.
Fortolkning af pensionslovens § 17, stk. 5, om tidspunktet for ydelse  

 af personligt tillæg Ifølge § 17, stk. 5, kan  

 personligt tillæg efter stk. 1-4 tidligst ydes fra det tidspunkt hvor  

 pensionen er tilkendt.
Det sociale nævn har i sin  

 udtalelse af 7. november 2001 anført at ydelse af personligt tillæg er  

 afhængig  

 af at den pågældende har fået tilkendt social pension.
Når samtidig bl.a.  

 henses til at nævnet i afgørelsen har givet (A) afslag på personligt tillæg  

 med tilbagevirkende kraft, må jeg forstå nævnets synspunkt således at nævnet  

 mener at personligt tillæg tidligst kan ydes med virkning fra datoen for  

 myndighedens  

 afgørelse om tilkendelse af pension.
 Jeg er ikke enig med nævnet  

 heri.
Jeg har navnlig lagt vægt på  

 at det fremgår af forarbejderne til reglen i § 33, stk. 3  som jo  

 senere blev  

 flyttet over i § 17 som stk. 5  at formålet med bestemmelsen var at  

 præcisere  

 at personligt tillæg ikke kan ydes for en periode der ligger forud for det  

 tidspunkt  

  

 hvorfra  

 pensionen er tilkendt (min understregning). Jeg mener  

 derfor at personligt tillæg tidligst kan ydes med virkning fra det tidspunkt  

 hvorfra pensionen er tilkendt.
Dette stemmer ligeledes overens med ordlyden  

 af  

 § 17, stk. 5. I (A)s tilfælde kan der således tidligst ydes personligt  

 tillæg  

 fra den 1. april 1998.
Min mening er også i  

 overensstemmelse med at det, da § 33, stk. 3, blev overflyttet til § 17 som  

 stk. 5, i forarbejderne blev anført at det dermed blev præciseret at  

 personligt  

 tillæg var afhængigt af at den pågældende havde fået tilkendt social pension,  

 idet jeg forstår denne bemærkning sådan at formålet med ændringen var at  

 præcisere at tidspunktet for hvorfra personligt tillæg kunne ydes, var  

 sammenfaldende med tidspunktet for hvorfra pensionen blev tilkendt.
Med andre  

 ord kan der ydes personligt tillæg med virkning fra det tidspunkt hvorfra der  

 er tilkendt social pension, men der kan ikke ydes personligt tillæg for tiden  

 forud herfor, dvs. at der i (A)s tilfælde ikke kan ydes personligt  

 tillæg for  

 tiden forud for den 1. april 1998.
 Det forhold at det forud for  

 ophævelsen af pensionslovens § 35, jf. lov nr. 456 af 10. juni 1997 (hvorved  

 §  

 33, stk. 3, som nævnt også blev overflyttet til § 17 som stk. 5), var muligt  

 at  

 få udbetalt forskud på pension, herunder personligt tillæg i perioden forud  

 for afgørelsestidspunktet, støtter ligeledes min foreløbige opfattelse om at  

 personligt tillæg kan ydes med virkning fra det tidspunkt hvorfra pensionen  

 er  

 tilkendt  og ikke kun med virkning fra datoen for myndighedens  

 afgørelse om  

 tilkendelsen af pensionen.
Hertil kommer at i tilfælde  

 af at afgørelsestidspunktet var det tidligste tidspunkt hvorfra personligt  

 tillæg kunne ydes, ville sagsbehandlingstiden i den enkelte sag være  

 afgørende  

 for fra hvornår det personlige tillæg kunne ydes.
Dette ville bl.a. bevirke  

 at  

 en lang sagsbehandlingstid kom ansøgeren til skade.
Der er ikke i lovens  

 ordlyd eller dennes forarbejder støtte for et sådant resultat.
Når  

 tidspunktet  

 hvorfra pensionen er tilkendt, er afgørende, vil sagsbehandlingstiden i den  

 enkelte sag være uden betydning for fra hvilket tidspunkt vedkommende kan få  

 personligt tillæg.
Samlet set er det således min  

 opfattelse at personligt tillæg kan ydes med virkning fra det tidspunkt  

 hvorfra  

 pensionen er tilkendt (dvs. fra den 1. april 1998 i (A)s tilfælde). Jeg  

 bemærker i den forbindelse at Højesteret den 25. oktober 1999 afsagde dom i  

 en  

 anden pensionssag.
Dommen, som er gengivet i Ugeskrift for Retsvæsen 2000, s.  

 179ff, har efter min opfattelse ingen betydning i (A)s sag.
Hjemlen for afgørelser om personligt tillæg til betaling af varmeudgifter Det fremgår af sagen at  

 Lokalcenter Valby og Det Sociale Nævn for Københavns og Frederiksberg  

 Kommuner  

 gav (A) afslag på personligt tillæg til betaling af varmeudgifter.
Det  

 fremgår  

 derimod ikke helt klart hvilken hjemmel myndighederne har anvendt for  

 afslaget.
 Lokalcentret har i udtalelsen  

 af 30. oktober 2001  som jeg forstår den  angivet at have anvendt  

 § 17, stk.  

 1 (hvorefter personligt tillæg kan udbetales til pensionister hvis økonomiske  

 forhold er særlig vanskelige), som hjemmel for afslaget.
Nævnet har i sin afgørelse  

 bl.a. henvist til § 17 og til punkt 91 i vejledningen om social pension.  

 Punkt  

 91 omhandler tildeling af personligt tillæg, herunder at der i disse sager  

 skal foretages en konkret individuel vurdering af pensionistens økonomiske  

 forhold.
I udtalelsen af 7. november 2001 omtaler nævnet bl.a. pensionslovens  

 §  

 17, stk. 1 (og stk. 5). Nævnet er i udtalelsen også inde på at personligt  

 tillæg, herunder til betaling af varmeudgifter, er en subsidiær ydelse, jf.  

 punkt 90 i vejledningen om social pension.
 Jeg har på den baggrund lagt  

 til grund at myndighederne mener at § 17, stk. 1, kan anvendes som hjemmel  

 for  

 afgørelser om varmetillæg.
 Det er min opfattelse at  

 afgørelser om personligt tillæg til betaling af varmeudgifter skal træffes  

 med  

 hjemmel i pensionslovens § 17, stk. 2, 1. pkt.  og dermed ikke med  

 hjemmel i  

 § 17, stk. 1.
Jeg har lagt vægt på at det  

 af § 17, stk. 2, 1. pkt., fremgår at der ydes personligt tillæg til betaling  

 af varmeudgifter.
Derudover har jeg lagt vægt på at Folketinget under  

 behandlingen af lovforslaget til reglen tilkendegav at formålet med reglen  

 var  

 at præcisere at der ikke ud over de regler som socialministeren skulle  

 udstede  

 i en bekendtgørelse, skulle kunne foretages en skønsmæssig vurdering af  

 kommunerne i de enkelte sager.
Det var Folketingets hensigt at alle  

 pensionister der ikke havde ekstraindtægter ud over nogle nærmere fastsatte  

 grænser, skulle have varmetillæg.
Der skal således ikke ved afgørelser om  

 varmetillæg foretages en konkret vurdering af om pensionistens økonomiske  

 forhold er særlig vanskelige, ligesom der ikke kan stilles krav om at  

 pensionistens  

 forhold er sådan.
Ydelse af personligt tillæg til betaling af varmeudgifter  

 til en pensionist beror derfor alene på om den pågældende pensionist opfylder  

 de beregningsregler der er opstillet i bekendtgørelsen om social pension, jf.  

 § 17, stk. 2. § 17, stk. 2, 1. pkt., må på den baggrund også opfattes som en  

 selvstændig regel uden tilknytning til bestemmelsen i § 17, stk. 1.
Det følger af min mening at  

 en opfattelse om at der i sager om varmetillæg skal foretages en konkret  

 vurdering af pensionistens samlede økonomiske forhold, ikke har hjemmel i  

 pensionslovens § 17, stk. 2, 1. pkt., og at personligt tillæg til betaling af  

 varmeudgifter ikke umiddelbart kan betegnes som en subsidiær ydelse.
Det er  

 således  

 ikke ved tildeling af varmetillæg hverken sagligt eller relevant at se på om  

 den pågældende kunne have søgt om hjælp til varmeudgifterne efter lov om  

 aktiv  

 socialpolitik, eller på om den pågældende på ansøgningstidspunktet havde  

 afholdt varmeudgifterne, idet jeg dog samtidig henviser til det som jeg har  

 skrevet nedenfor om ansøgningskrav.
Ansøgningskrav Det sociale nævn har i sagen  

 anført at ydelse af personligt tillæg til varmeudgifter forudsætter at der er  

 indgivet en ansøgning herom.
Dette kan ikke give mig grundlag for  

 bemærkninger.
Jeg henviser bl.a. til at det af forarbejderne til § 17, stk.  

 2,  

 fremgår at der vil blive fastsat regler om at pensionister efter ansøgning  

 kan  

 modtage varmetillæg.
 (A) indgav den 28. marts 2000  

 ansøgning om varmehjælp i perioden fra den 1. april 1998 til den 31. marts  

 2000.
Myndighederne er inde på at  

 der i denne sag gælder et krav om forudgående ansøgning, dvs. at ansøgning om  

 varmetillæg skal indgives inden de pågældende varmeudgifter er afholdt.
Et  

 sådant krav bevirker at der ikke kan ydes varmetillæg med tilbagevirkende  

 kraft  

 i (A)s tilfælde.
Nævnet henviser bl.a. til § 88 i aktivloven (nu  

 lovbekendtgørelse nr. 614 af 26. juni 2001 om aktiv socialpolitik som senest  

 ændret  

 ved lov nr. 438 af 10. juni 2002). Heraf fremgår det at en person normalt  

 ikke  

 kan få hjælp til udgifter som den pågældende har påtaget sig inden  

 vedkommende  

 har ansøgt kommunen om hjælp.
 Aktivlovens § 88 trådte i  

 kraft den 1. juli 1998. Af bemærkningerne til lovforslaget til bestemmelsen  

 (§  

 86 i lovforslaget) fremgår (Folketingstidende 1996-97, tillæg A, s. 5075):
 Reglen svarer til gældende  

 praksis om forudgående ansøgning, dog med den ændring, at kommunen fremover  

 som  

 hovedregel vil kunne give afslag på hjælp alene med den begrundelse, at  

 ansøgeren  

 har påtaget sig udgiften forud for ansøgningen.
 Kravet om forudgående  

 ansøgning gælder for både løbende hjælp og hjælp til enkeltudgifter.
Der er ikke krav om, hvilken  

 form ansøgningen skal have.
En ansøgning kan derfor være skriftlig eller  

 mundtlig. Jeg er enig i at der gælder  

 et almindeligt princip inden for den sociale lovgivning hvorefter en person  

 normalt ikke kan få hjælp til udgifter som den pågældende har påtaget sig  

 inden  

 vedkommende ansøgte kommunen om hjælp.
Der er  med andre ord   

 tale om et  

 princip om forudgående ansøgning, dog således at der er tilfælde der undtages  

 fra princippet med det resultat at der i disse tilfælde er mulighed for at få  

 sociale ydelser med tilbagevirkende kraft.
En sådan forståelse af princippet  

 stemmer overens med bl.a. ordlyden af aktivlovens § 88, Den Sociale  

 Ankestyrelses  

 sociale meddelelse af 9. april 2002 i en sag om personligt tillæg til  

 betaling  

 af medicinudgifter (SM P-7-02) og den udtalelse fra Ankestyrelsen som er  

 gengivet i Folketingets Ombudsmands beretning for 1995, s. 477f*.
Princippet er  så vidt jeg  

 kan se  ikke nærmere beskrevet i forarbejderne til aktivlovens § 88  

 eller i  

 litteraturen, men der findes forskellig praksis fra Den Sociale Ankestyrelse  

 om  

 princippet idet Ankestyrelsen har taget stilling til anvendelsen af  

 princippet  

 i en række konkrete tilfælde, herunder f.eks. i tilfælde vedrørende  

 tilbagebetaling,  

 omkontering, uopsættelige udgifter og vejledningsfejl.
Jeg har også tidligere  

 haft lejlighed til at udtale mig om princippet.
Jeg henviser til de sager som  

 er gengivet i Folketingets Ombudsmands beretninger for henholdsvis 1990, s.  

 270ff*, og 1995, s. 437ff* (s. 459ff). Jeg kan også henvise til den sag som  

 er  

 gengivet i Folketingets Ombudsmands beretning for 1981, s. 270ff*. Der findes  

 imidlertid ikke  mig bekendt  en samlet beskrivelse af  

 princippet, herunder  

 af hvilke hensyn der bærer det, og hvilke hensyn der kan begrunde undtagelse  

 fra det.
Jeg gør opmærksom på at jeg ikke umiddelbart har kunnet finde den  

 sag  

 som Ankestyrelsen i forbindelse med sagen i beretningen for 1995 oplyste at  

 Ankestyrelsen havde antaget til behandling, og hvori der ville blive taget  

 stilling til om børnetillæg kunne bevilges med tilbagevirkende kraft.
Jeg antager at princippet om  

 forudgående ansøgning har sammenhæng med et andet socialretligt princip,  

 nemlig  

 princippet om selvforsørgelse hvorefter det offentlige først træder til med  

 hjælp når borgeren ikke på anden måde kan forsørge sig selv og sin familie.  

 Princippet om selvforsørgelse kommer bl.a. til udtryk i grundlovens § 75,  

 stk.  

 2, og aktivlovens § 1, stk. 1, nr. 2. Princippet om selvforsørgelse  

 bevirker at i det omfang borgeren kan klare sig uden hjælp fra det  

 offentlige,  

 yder det offentlige ingen hjælp idet der i disse tilfælde ikke er behov for  

 hjælp.
Borgeren kan f.eks. vise at der ikke er behov for hjælp ved at afholde  

 de pågældende udgifter inden der søges om hjælp hertil.
Udgangspunktet bliver  

 herefter at der ikke ydes hjælp til allerede afholdte udgifter, og at der kun  

 ydes hjælp efter forudgående ansøgning.
Dette har navnlig betydning i forhold  

 til sociale ydelser der tildeles efter en konkret vurdering af borgerens  

 behov for hjælp.
Princippet om forudgående  

 ansøgning har antagelig også sammenhæng med at hjælp inden for socialretten  

 ofte ydes efter en konkret individuel vurdering af borgerens behov for hjælp  

 på ansøgningstidspunktet.
Det kan være vanskeligt at foretage en sådan  

 vurdering med tilbagevirkende kraft, ligesom der kan være vanskeligheder  

 forbundet med at fremskaffe de fornødne oplysninger vedrørende borgerens  

 forhold  

 på dette tidligere tidspunkt, dvs. der kan opstå bevismæssige problemer.
En  

 forudgående ansøgning om hjælp vil ligeledes give det offentlige mulighed for  

 at vurdere behovet for at iværksætte den pågældende udgift, herunder en  

 eventuel mulighed for en anden form for afhjælpning af det opståede behov end  

 det der er foreslået, ligesom det offentlige derved vil få mulighed for at  

 vurdere prisen på f.eks. en foreslået behandling.
 Derudover vil et princip om  

 forudgående ansøgning lette det offentliges budgetlægning og planlægning på  

 området, ligesom visse ordensmæssige hensyn kan være forbundet med  

 princippet.
Som nævnt er der også  

 tilfælde der skal undtages fra princippet.
Stillingtagen til om undtagelse  

 skal  

 ske, foretages på grundlag af en konkret vurdering i den enkelte sag.
Som eksempel på situationer  

 hvor undtagelse fra princippet kan være relevant, kan jeg bl.a. nævne  

 tilfælde  

 hvor hensynene bag princippet har mindre eller ingen vægt.
Princippet har  

 således størst betydning i sager om trangsbestemt eller behovsbestemt hjælp.  

 I sager hvor ydelsen er forholdsvis nøje beskrevet i loven, vil hverken  

 hensynet til selvforsørgelse eller hensynet til individuel vurdering gøre sig  

 gældende med synderlig vægt.
Som eksempel kan jeg nævne sager om varmetillæg  

 idet varmetillæg ydes efter faste og generelle regler, og idet de oplysninger  

 der skal fremskaffes til behandling af sagen  bl.a. om  

 varmeregnskab/varmeudgifter  

  normalt vil være lette at skaffe.
Undtagelse kan også være  

 relevant i tilfælde af at behovet for iværksættelse af den pågældende udgift  

 er akut/uopsætteligt, og det således ikke (i praksis) er muligt at søge om  

 hjælp til den pågældende udgift før den iværksættes.
Der kan eksempelvis være  

 tale om en uopsættelig behandling hos en tandlæge.
Endvidere kan undtagelse være  

 relevant ved sammenhængende sagsforløb hvor det efterfølgende viser sig at  

 der  

 alligevel  i modsætning hvad borgeren antog på det pågældende tidspunkt  

  er  

 behov for hjælp.
Behovet for hjælp er således først blevet aktuelt som følge  

 af at en efterfølgende omstændighed er indtruffet, og borgeren har derfor  

 ikke  

 tidligere haft anledning til at søge om hjælp.
Som eksempel herpå kan jeg  

 nævne tilfælde hvor det offentlige stiller krav om tilbagebetaling af en  

 social ydelse, f.eks. sygedagpenge, fordi borgeren alligevel ikke er  

 berettiget  

 hertil, med det resultat at borgeren i den pågældende periode står uden  

 forsørgelse.  

 Hvis borgeren herefter søger om kontanthjælp i samme periode, kan det være  

 relevant at give kontanthjælp med tilbagevirkende kraft.
Der kan også være  

 tale  

 om andre afgørelser eller forhold der har tilbagevirkende kraft.
 Undtagelse kan også være  

 relevant i tilfælde af fejl fra det offentliges side, f.eks. vejledningsfejl.  

 Eksempelvis er der i (A)s sag ingen oplysninger om at han i forbindelse  

 med  

 indgivelsen af ansøgningen om førtidspension blev vejledt om at han havde  

 mulighed for at få dækket sine varmeudgifter hvis han søgte herom.
Der kan også være andre  

 tilfælde end de her nævnte hvor det efter en konkret vurdering af et  

 sagsforløb  

 vil være relevant med undtagelse fra princippet om forudgående ansøgning.
Som  

 eksempel herpå kan jeg nævne tilfælde hvor der ud fra en konkret vurdering må  

 siges at have foreligget en indirekte ansøgning om hjælp.
Der kan også være  

 tale om tilfælde hvor en fastholdelse af kravet om forudgående ansøgning i  

 den  

 enkelte sag vil være åbenbart urimelig.
I andre tilfælde kan en samlet  

 vurdering ud fra det som jeg har skrevet ovenfor om undtagelse fra  

 princippet,  

 bevirke at undtagelse kan være relevant.
For så vidt angår (A)s  

 tilfælde, vil  

 en fastholdelse af kravet om forudgående ansøgning bevirke at den meget lange  

 sagsbehandlingstid i pensionssagen  som Lokalcenter Valby den 5.  

 februar  

 2002 meget har beklaget  vil komme (A) til skade for så vidt angår  

 tidspunktet  

 for tildeling af varmetillæg.
Jeg har ikke med gennemgangen  

 af mulige undtagelsestilfælde taget stilling til om fravigelse af princippet  

 om forudgående ansøgning alene forudsætter at en af de nævnte undtagelser er  

 relevant i en sag, eller om fravigelse forudsætter en samlet vurdering ud fra  

 flere af undtagelserne.
Jeg henviser til at fravigelse under alle  

 omstændigheder forudsætter en konkret vurdering i den enkelte sag.
 Samlet set er det min  

 foreløbige opfattelse at der i (A)s tilfælde ikke kan stilles krav om  

 forudgående  

 ansøgning.
Sammenfatning Som det fremgår ovenfor, er  

 det min foreløbige opfattelse at personligt tillæg kan ydes med virkning fra  

 det tidspunkt hvorfra pensionen er tilkendt, at afgørelser om personligt  

 tillæg til betaling af varmeudgifter træffes i medfør af pensionslovens  

 § 17, stk. 2, 1. pkt., og at der i (A)s tilfælde ikke kan stilles  

 krav om  

 forudgående ansøgning.
Jeg er derfor indstillet på  

 at henstille til Det Sociale Nævn for Københavns og Frederiksberg Kommuner at  

 nævnet genoptager behandlingen af sagen og  i lyset af det som jeg har  

 anført  

 i denne foreløbige redegørelse  træffer en ny afgørelse om (A)s  

 ret til  

 varmetillæg i perioden fra den 1. april 1998 til den 31. marts  

 2000. Samtidig med afgivelse af den  

 foreløbige redegørelse anmodede jeg Lokalcenter Valby og Det Sociale Nævn for  

 Københavns og Frederiksberg Kommuner om en udtalelse.
Jeg anmodede endvidere  

 om at nævnet sendte udtalelserne til mig gennem Den Sociale Ankestyrelse som  

 jeg ligeledes anmodede om bemærkninger i sagen.
Jeg bad om at myndighederne i  

 udtalelserne navnlig kom ind på mine generelle bemærkninger vedrørende  

 princippet om forudgående ansøgning.
 Af den udtalelse som  

 Lokalcenter Valby afgav den 25. marts 2003, fremgår:
 Lokalcenter Valby har  

 forelagt spørgsmålet omkring virkningsdato for udbetaling af varmetillæg for  

 centralforvaltningen.
 Centralforvaltningen har  

 udtalt, at varmetillæg kan ydes fra tilkendelsestidspunktet, det vil i den  

 konkrete  

 sag sige fra 1. april 1998.
 I forbindelse med at der er  

 tilkendt en førtidspension, indkaldes pensionisten til en førstegangssamtale,  

 hvor der vejledes om de tillæg der kan søges f.eks. varmetillæg.  

 Centralforvaltningen  

 finder, at der bør vejledes om, at varmetillæg kan søges fra det tidspunkt  

 hvorfra pensionen er tilkendt.
 Det skal endvidere anføres,  

 at der normalt ikke går så lang tid fra en ansøgning/rejsning af pensionssag,  

 som i denne konkrete sag.
 Endeligt skal det tilføjes,  

 at den nuværende problemstilling ikke længere vil være aktuel i fremtidige  

 sager på grund af indførelse af førtidspensionsreformen (pr. 1.1.2003).
Det skal oplyses, at  

 Lokalcenter Valby endnu ikke har udbetalt varmetillæg til (A) tilbage fra 1.  

 april 1998, da der afventes en nærmere afklaring. Det sociale nævn udtalte sig  

 den 13. maj 2003. Af udtalelsen fremgår:
 Nævnet er enig i  

 Ombudsmandens generelle bemærkninger vedrørende princippet om forudgående  

 ansøgning, herunder at der kan være situationer, hvor undtagelse fra  

 princippet  

 kan være relevant, bl.a. i tilfælde hvor hensynene bag princippet har mindre  

 eller ingen vægt, i tilfælde af at behovet for iværksættelse af den  

 pågældende  

 udgift er akut/uopsætteligt, i tilfælde hvor det efterfølgende viser sig at  

 der alligevel  i modsætning til hvad borgeren antog på det pågældende  

 tidspunkt  

  er behov for hjælp, m.fl.
Nævnet er endvidere enig i,  

 at stillingtagen til om undtagelse skal ske, skal foretages på grundlag af en  

 konkret vurdering i den enkelte sag. Den 4. juli 2003 udtalte Den  

 Sociale Ankestyrelse følgende:
 Ankestyrelsen afviste i  

 afgørelse af 12. marts 2001 at antage sagen til principiel eller generel  

 behandling  

 med den begrundelse, at det fremgår af § 17, stk. 1 i lov om social pension  

 og  

 af socialministeriets vejledning af 10. marts 1998, at personligt tillæg  

 tidligst kan ydes og udbetales med virkning fra det tidspunkt, hvor der er  

 tilkendt social pension.
Personligt tillæg kun kan ydes efter ansøgning.
 Om disse betingelser er  

 opfyldte, beror på en konkret vurdering af, fra hvilket tidspunkt der er  

 tilkendt  

 pension fra.
I den konkrete sag, er der  

 tale om en anden problemstilling end normalt, når det drejer sig om kravet om  

 forudgående ansøgning.
Nemlig det forhold, at ansøgeren ikke kan søge før  

 vedkommende er klar over, at der tilkendes pension.
Den situation har  

 Ankestyrelsen  

 ikke taget stilling til tidligere.
Ankestyrelsen er derfor indstillet på at  

 antage sagen til principiel behandling.
 Ankestyrelsen er således  

 ligesom Det Sociale Nævn enig med Ombudsmandens generelle bemærkninger  

 vedrørende princippet om forudgående ansøgning herunder, at der kan være  

 undtagelser fra princippet om forudgående ansøgning, samt at stillingtagen  

 til  

 undtagelsen skal foretages på grundlag af en konkret vurdering i den enkelte  

 sag.
 Ombudsmandens endelige udtalelse Det er min endelige opfattelse at personligt tillæg kan ydes med  

 virkning fra det tidspunkt hvorfra pensionen er tilkendt (dvs. fra den 1.  

 april 1998 i (A)s sag), at afgørelser om personligt tillæg til betaling  

 af varmeudgifter træffes i medfør af pensionslovens § 17, stk. 2, 1. pkt., og  

 at der i (A)s tilfælde ikke kan stilles krav om forudgående ansøgning.
 Jeg har gjort Lokalcenter Valby og Det Sociale Nævn for Københavns og  

 Frederiksberg Kommuner bekendt med min opfattelse.
 Med hensyn til sagens videre forløb, herunder afgivelse af en henstilling i  

 sagen, kan jeg anføre følgende:
 Af Lokalcenter Valbys udtalelse fremgår at centralforvaltningen har udtalt at  

 varmetillæg kan ydes fra tilkendelsestidspunktet hvilket i (A)s sag vil  

 sige fra den 1. april 1998, og at lokalcentret endnu ikke har udbetalt  

 varmetillæg til (A) tilbage fra den 1. april 1998 da der afventes nærmere  

 afklaring.
 Jeg har forstået  

 lokalcentrets udtalelse sådan at lokalcentret er indstillet på at udbetale  

 varmetillæg til (A) for perioden fra den 1. april 1998 til den 31. marts  

 2000.
 Af Den Sociale Ankestyrelses  

 udtalelse af 4. juli 2003 fremgår at Ankestyrelsen er indstillet på at antage  

 (A)s sag til behandling fordi Ankestyrelsen ikke tidligere har taget  

 stilling  

 til den situation der foreligger i sagen, nemlig det forhold at ansøgeren  

 ikke kan søge før vedkommende er klar over at der tilkendes pension.
 På denne baggrund har jeg  

 overvejet at dele sagen op således at den konkrete sag vedrørende (A)s  

 ret til  

 varmetillæg i perioden fra den 1. april 1998 til den 31. marts 2000  

 færdigbehandles i Det Sociale Nævn for Københavns og Frederiksberg  

 Kommuner/Lokalcenter  

 Valby, mens det generelle spørgsmål vedrørende princippet om forudgående  

 ansøgning  

 behandles af Ankestyrelsen uafhængigt af den konkrete sag om (A).
 En af mine medarbejdere har  

 af Ankestyrelsen telefonisk fået oplyst at Ankestyrelsen  som det også  

 fremgår af styrelsens udtalelse i sagen  ikke tidligere har taget  

 stilling til  

 den situation der foreligger i den konkrete sag, nemlig det forhold at  

 ansøgeren ikke kan søge før vedkommende er klar over at der tilkendes  

 pension.  

 Da der således ingen praksis er på området, kan Ankestyrelsen ikke udtale sig  

 om  

 praksis vedrørende princippet om forudgående ansøgning uafhængigt af den  

 konkrete  

 sag vedrørende (A). I det foreliggende tilfælde kan Ankestyrelsen derfor ikke  

 behandle spørgsmålet om princippet om forudgående ansøgning uafhængigt af den  

 konkrete, underliggende sag vedrørende (A).
Jeg mener imidlertid ikke at  

 der er grundlag for at udbetaling af varmetillæg til (A) afventer at  

 Ankestyrelsen behandler sagen.
Jeg henviser navnlig til at både Ankestyrelsen  

 og det sociale nævn har erklæret sig enige i de generelle bemærkninger  

 vedrørende princippet om forudgående ansøgning som jeg fremsatte i min  

 foreløbige  

 redegørelse i sagen.
Derudover henviser jeg til at spørgsmålet om (A)s  

 ret til  

 varmetillæg i perioden fra den 1. april 1998 til den 31. marts 2000 første  

 gang  

 blev rejst af (A) på et møde den 28. marts 2000.
 Jeg har derfor henstillet til  

 Det Sociale Nævn for Københavns og Frederiksberg Kommuner at nævnet  

 genoptager  

 behandlingen af sagen således at (A) kan få udbetalt varmetillæg for perioden  

 fra den 1. april 1998 til den 31. marts 2000.
 Jeg har bedt nævnet om at  

 underrette mig om nævnets fornyede afgørelse i sagen, herunder om hvad der  

 videre sker i sagen.
 På det foreliggende grundlag  

 foretager jeg mig ikke mere i anledning af (B)s henvendelse.
Afslutningsvis kan jeg dog  

 oplyse at jeg som følge af denne sag af egen drift efter ombudsmandslovens §  

 17, stk. 1, har rejst en sag over for Ankestyrelsen vedrørende styrelsens  

 afvisning af 12. marts 2001 af at behandle sagen og begrundelsen herfor (mit  

 j.nr. 2003-2726-042). I løbet af kort tid vil jeg  til brug for mine  

 overvejelser om hvorvidt der er grundlag for at jeg af egen drift tager  

 spørgsmålet om udformningen af afsnittet om personligt tillæg i vejledningen  

 om social pension op til undersøgelse  ligeledes skrive til  

 Socialministeriet  

 (mit j.nr. 2003-2717-042). Den 24. november 2003 modtog  

 jeg en kopi af nævnets afgørelse af 21. november 2003. Af afgørelsen fremgår  

 at  

 A med virkning fra det tidspunkt hvorfra pensionen er tilkendt, kunne få  

 udbetalt varmetillæg for perioden fra den 1. april 1998 til den 31. marts  

 2000  

 efter pensionslovens § 17, stk. 2, 1. pkt.
Med nævnets brev af 23.  

 januar 2004 modtog jeg en kopi af brev af 16. januar 2004 fra Københavns  

 Kommunes Familie- og Arbejdsmarkedsforvaltning, Valby.
Af kommunens brev  

 fremgår:
 Det skal herved oplyses, at  

 der er beregnet varmetillæg til (A) for perioden 1. april 1998 til 31. august  

 2001. (Varmetillæg for perioden 1. april 2000 til 31. august 2001 er ikke  

 tidligere udbetalt, selvom det har været anført).
 Beregnet varmetillæg udgør i  

 alt kr. 6272,- for perioden 1. april 1998 til 31. august 2001.
 Beløbet indsættes på (A)s  

 bankkonto den 21. januar 2004.
(A) er informeret omkring  

 beløbets størrelse og er tilfreds hermed. Jeg meddelte herefter det  

 sociale nævn at jeg ikke foretog mig mere i sagen på det foreliggende  

 grundlag.
NOTER: (*) FOB 1981, s. 270,  

 FOB 1990, s. 270, og  

 FOB 1995, s. 437  

 og s. 477 (  

 FOB 1995, s. 437  

 ).
