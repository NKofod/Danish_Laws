Resume (udarbejdet af Socialministeriet) En kommunes  

 tilbagebetalingskrav på ydet kontanthjælp ansås for stiftet allerede ved  

 udbetalingen af hjælpen - og dermed omfattet af gældsaneringen - idet det  

 ikke fandtes afgørende, at der ikke forud for indledningen af gældsaneringen  

 var fastsat en betalingsordning for tilbagebetalingskravet. (* 1) M P-K (adv.
S.
P., Horsens) mod Den Sociale Ankestyrelse (km.adv. v(adv.
B.
E.) Østre Landsrets dom 30. januar 1992 (13. afd.) (N., K., K.
M.
R., (kst.)) Under denne sag, der er anlagt ved Københavns byret den 9. august 1990, og  

 som i medfør af retsplejelovens § 226, stk. 1, nr. 4. er henvist til  

 behandling ved landsretten, har sagføreren M.
P-K. påstået sagsøgte Den  

 Sociale Ankestyrelse tilpligtet at anerkende, at K kommunes  

 tilbagebetalingskrav på 10.059 kr. vedrørende kontanthjælp med  

 tilbagebetalingspligt efter bistandslovens § 26, stk. 1, nr. 1, udbetalt i  

 maj og juli 1986 er omfattet af en af skifteretten i R den 8. oktober 1987  

 afsagte kendelse om gældssanering for sagsøgeren, hvorefter gælden pr. 27.  

 februar 1987 nedsattes til 2.854988 %, idet den øvrige del af gælden  

 bortfaldt.
 Sagsøgte har påstået frifindelse.
 Sagens omstændigheder er følgende:
 Sagsøgeren modtog fra K kommune i maj og juli 1986 kontanthjælp med  

 tilbagebetalingspligt efter bistandslovens § 26, stk. 1, nr. 1, til et samlet  

 beløb af 10.059 kr. til betaling af husleje- og elregningsrestance vedrørende  

 februar og marts måned 1986. Sagsøgeren fik ved hjælpens udbetaling  

 tilkendegivet tilbagebetalingspligten, men der blev ikke fastsat  

 tilbagebetalingsordning, idet sagsøgeren på dette tidspunkt fortsat modtog  

 bistandhjælp.
Den 19. januar 1987 indgav sagsøgeren begæring om gældssanering, der  

 indledtes den 27. februar 1987. Gældssaneringskendelse, blev afsagt den 8.  

 oktober 1987, således at gælden pr. 27. februar 1987 blev nedsat til 2,854988  

 %, idet den øvrige del af gælden bortfalder.
Der blev ikke fra K kommune  

 under gældssaneringssagen foretaget anmeldelse af den tilbagebetlingspligtige  

 bistandshjælp.
I oktober 1987 fremsatte K kommune krav om tilbagebetaling af den ydede  

 hjælp og anmodede ved skrivelse af 22. oktober 1987 H kommune, hvor  

 sagsøgeren nu havde bopæl,om, at betaling blev afkrævet ham.
Da sagsøgeren  

 flyttede, gentog K kommune i 1988 denne anmodning over for HO kommune og T-U  

 kommune.
Sagsøgeren nægtede imidlertid tilbagebetaling under henvisning til,  

 at kommunens krav var omfattet af kendelsen om gældssanering.
Da K kommune  

 afviste dette, klagede sagsøgeren til Amtsankenævnet for F amt, som den 26.  

 maj 1989 stadfæstede kommunens afgørelse om tilbagebetaling.
 Sagsøgeren påklagede amtsankenævnets afgørelse til sagsøgte, Den Sociale  

 Ankestyrelse, som den 27. april 1990 traf følgende afgørelse:
 Efter de foreliggende oplysninger finder Ankestyrelsen, at K kommune  

 uanset den stedfundne gældssanering har været berettiget til at fastholde sit  

 krav om tilbagebetaling af et beløb på 10.089,10 kr.
 Ankestyrelsen har herved især lagt vægt på, at der ikke tidligere havde  

 været grundlag for at fastsætte en betalingsordning, ligesom  

 tilbagebetalingskravet ikke kunne anses for bortfaldet efter den specielle  

 5-års-bestemmelse i bistandslovens § 27, stk. 4.
 Det bemærkes, at spørgsmålet om kommunens krav burde havde været omfattet  

 af den stedfundne gældssanering, i sidste instans henhører under domstolene.
Sagsøgeren har til støtte for sin påstand gjort gældende, at K kommunes  

 tilbagebetalingskrav er stiftet inden gældssaneringens indledning den 27.  

 februar 1987 og dermed er omfattet af gældssaneringskendelsen, jf.  

 konkurslovens § 199, stk. 1. Sagsøgeren har herved henvist til, at  

 tilbagebetalingskravet må betragtes som en betinget fordring, der efter  

 reglerne i konkurslovens § 147, stk. 2, og § 182, stk. 2, behandles af  

 skifteretten ved konkurs og tvangsakkord.
Dette må også gælde ved  

 gældssanering.
At kravet må være stiftet ved beløbets udbetaling, synes også  

 at fremgå af bistandslovens § 27, der benytter ordene gennemføres og  

 bortfalder, som ikke giver mening i forbindelse med ikke-eksisterende krav.
 Det ville stride mod formålet med tilbagebetaling, hvis den obligatoriske  

 pligt hertil efter lovens § 25 skulle være omfattet af gældssanering, medens  

 den fakultative pligt efter § 26 ikke var omfattet og ville i øvrigt føre til  

 vilkårlighed, idet en kommune, der kunne forudse en gældssaneringssag, da  

 selv kunne bestemme, at dens krav om tilbagebetaling efter § 26 ikke skulle  

 være omfattet af gældssaneringssagen ved at lade en  

 tilbagebetalingsbeslutning afvente gældssaneringskendelsen.
Loven har fastlagt et kompetencesystem, hvorefter skifteretten afgør, om  

 der er grundlag for gældssanering, samt hvilke beløb skyldneren efter  

 afholdelse af rimelige leveomkostninger kan afse til kreditorerne.
Det ville  

 være i strid hermed og med gældssaneringens formål, såfremt en kommune med et  

 tilbagebetalingskrav efter bistandslovens § 26 i realiteten kunne omgøre  

 skifterettens afgørelse og i strid med gældssaneringskendelsen gøre sine  

 fulde fordring gældende, således som det antages af sagsøgte.
Sagsøgte har til støtte for frifindelsespåstanden henvist til, at det  

 pågældende krav ikke var stiftet ved gældssaneringssagens indledning.
Efter  

 bistandslovens § 27, stk. 1, gennemføres tilbagebetalingskravet kun, hvis  

 bistandsmodtagerens økonomiske forhold muliggør tilbagebetaling, og  

 tilbagebetalingskravet kan derfor først anses for stiftet, når denne  

 økonomiske betingelse er opfyldt.
Derfor kan kommunerne ikke i  

 gældssaneringssager anmelde § 26-krav, hvis der ikke er truffet bestemmelse  

 om at gennemføre tilbagebetaling.
 LANDSRETTENS BEMÆRKNINGER:
Den omhandlede bistandshjælp er udbetalt i medfør af bistandslovens § 26,  

 stk. 1, nr. 1, jfr. stk. 2, og er således omfattet af tilbagebetalingspligt.  

 På tidspunktet for gældssaneringssagens indledning var denne  

 tilbagebetalingspligt kun latent eksisterende, idet dens gennemførelse var  

 afhængig af usikre, fremtidige forhold vedrørende sagsøgerens betalingsevne,  

 jf. lovens § 27, stk. 1. En sådan latent tilbagebetalingspligt findes ikke i  

 relation til bestemmelsen i konkurslovens § 199, stk. 1, at kunne betragtes  

 som en fordring, der allerede er stiftet på nævnte tidspunkt.
Herefter tages  

 sagsøgtes frifindelsespåstand til følge.
 Sagens omkostninger ophæves.
 HØJESTERETS DOM:
 Den indankede dom er afsagt af Østre Landsret.
 I pådømmelsen har deltaget fem dommere.
 Appellanten har gentaget sin påstand.
 Indstævnte har påstået stadfæstelse.
Ved hjælpens udbetaling blev appellanten gjort bekendt med  

 kommunalbestyrelsens beslutningom tilbagebetalingspligt, jf. bistandslovens §  

 26, stk. 2, sammenholdt med stk. 1, nr. 1. Tilbagebetalingskravet må herefter  

 anses for stiftet ved hjælpens udbetaling, uden at det findes afgørende, at  

 der ikke inden gældssaneringssagens indledningvar fastsat en betalingsordning  

 efter lovens § 27, stk. 1. Da kravet således var stiftet inden dette  

 tidspunkt, omfatter kendelsen også dette krav, hvilket tillige findes bedst  

 stemmende med gældssaneringsens formål.
Højesteret tager derfor appellantens  

 påstand til følge.
 THI KENDES FOR RET:
Indstævnte Den Sociale Ankestyrelse, skal anerkende , at K kommunes  

 tilbagebetalingskrav på 10.059,10 kr. vedrørende kontanthjælp med  

 tilbagebetalingspligt efter bistandslovens § 26, stk. 1, nr. 1, udbetalt i  

 maj og juli 1986, er omfattet af den af skifteretten i R den 8. oktober 1987  

 afsagte kendelse om gældssanering for appellanten M.
P-K., hvorefter gælden  

 pr. 27. februar 1987 nedsattes til 2.854988 %, idet den øvrige del af gælden  

 bortfaldt.
 Indstævnte skal i sagsomkostninger for landsret og Højesteret inden 14  

 dage efter denne højesteretsdoms afsigelse betale 20.000 kr.til appellanten.
