A.
OPHOLD PÅ PRIVATE KUR- OG REKONVALESCENTHJEM HER I LANDET.
 1. I skrivelse af 27. marts 1973 til samtlige amtsråd,  

 Københavns magistrat og Frederiksberg kommunalbestyrelse godkendte  

 indenrigsministeriet - som en foreløbig ordning - at disse kommuner under  

 visse nærmere angivne forudsætninger som tilskudsberettigende sygehusafgift  

 kunne yde et tilskud på 37,50 kr. pr. sygedag til nedsættelse af patienters  

 betaling for ophold på følgende private kur- og rekonvalescenthjem:
Bel Colle, Hørsholm Dutrupgaard, Snekkersten Gammel Skovridergaard, Silkeborg Gudenaa Kurbad, Silkeborg Juelsminde Kuranstalt, Juelsminde Silkeborg Bad, Silkeborg Skodsborg Badesanatotium, Skodsborg Rekreadans rekonvalescenthjem »Callao Salvaje«, Tenerife.
Ved lov nr. 324 af 19. juni 1974 om sygehusvæsenet, der trådte i kraft den  

 1. april 1975, er det hidtidige statstilskud til nedsættelse af  

 amtskommunernes sygehusudgifter bortfaldet.
Sygehusopgavernes omfang lader  

 sig således ikke længere afgrænse af, hvilke udgifter der er  

 tilskudsberettigende.
Det er imidlertid ved gennemførelsen af denne lov  

 tilkendegivet, at sygehusforpligtelsen ikke blot knytter sig til driften af  

 enkelte kommunale institioner, men til det samlede sygehusvæsen med dettes  

 til enhver tid værende udbud af behandlings- og undersøgelsesmuligheder.
I  

 lovens § 3, stk. 3, er det bestemt, at en amtskommune m.v. kan indgå  

 overenskomst med eller på anden måde benytte private institutioner som led i  

 løsningen af sine sygehusopgaver, og at indenrigsministeren kan fastsætte  

 regler om amtskommunernes benyttelse af sådanne institutioner.
Ifølge  

 sygehuslovens § 11, stk. 2 og 3, skal en amtskommunes sygehusplan også  

 omfatte amtskommunens benytttelse af private institutioner m.v., ligesom  

 væsentlige ændringer i sådanne institutioners forhold og beslutninger om  

 benyttelse af nye institutioner af vedkommende amtsråd skal forelægges  

 indenrigsministeriet til godkendelse.
 2. Spørgsmålet om private kur- og rekonvalescenthjems  

 placering og funktion i det offentlige sygehusvæsen har været overvejet i  

 indenrigsministeriet og sundhedsstyrelsen og forhandlet med  

 amtsrådsforeningen, Københavns og Frederiksberg kommuner samt sygehusrådet.
 Indenrigsministeriet har nu gennemført nærmere bestemmelser herom, jfr.  

 bekendtgørelse af 16. oktober 1975 om amtskommunernes benyttelse af private  

 kur- og rekonvalescenthjem her i landet og i udlandet.
Der gennemføres herefter en ordning svarende til, hvad der er gennemført  

 for en række private sygehuse, gigtsanatorier m.v.
Nyordningen vil indebære,  

 at når og i det omfang EN AMTSKOMMUNE SOM LED I SIN PRIORITERING OG  

 PLANLÆGNING AF ET FUNKTIONELT SAMORDNET SYGEHUSVÆSEN HAR VEDTAGET AT GØRE  

 BRUG AF ET PRIVAT KUR- OG REKONVALESCENTHJEM HER I LANDET ELLER ET VIST ANTAL  

 PLADSER PÅ DETTE, bliver der adgang for patienterne til på vedkommende  

 amtskommunes regning at få VEDERLAGSFRIT OPHOLD, UNDERSØGELSE, BEHANDLING  

 M.V.
PÅ DETTE HJEM, således at spørgsmålet om betalingens størrelse,  

 afregningsmåde etc. udelukkende bliver et mellemværende mellem vedkommende  

 amtskommune og institution.
Gennemførelse af dette synspunkt må således medføre, at amtskommunerne  

 ophører med at yde tilskud (for tiden 37,50 kr.) til nedsættelse af  

 patienternes egen betaling.
Såfremt det viser sig, at amtskommunerne på  

 længere sigt i væsentligt omfang benytter sig af private kur- og  

 rekonvalescenthjem, må dette føre til, at der for hver enkelt institution  

 udfærdiges et takstregulativ, hvorefter den amtskommune, hvori institutionen  

 er beliggende (eventuelt den amtskommune, der gør mest brug af  

 institutionen), betinger sig indseende med institutionens drift og foretager  

 godkendelse af en fælles indlæggelsestakst, der skal betales af patienternes  

 hjemstedskommune.
3. I tiden indtil 1. april 1976 kan et amtsråd m.v.  

 ENTEN videreføre den hidtidige ordning, hvorefter der ydes et tilskud på  

 37,50 kr. pr. sygedag ELLER inden for de ressourcer, som man ønsker at  

 anvende til dette formål, yde vederlagsfrit ophold på private kur- og  

 rekonvalescenthjem.
Vælges denne sidste løsning skal opholdet ydes til alle  

 patienter, der gennem den af vedkommende amtskommunes sygehusvæsen fastlagte  

 visitationsordning henvises til ophold på private kur- og rekonvalescenthjem,  

 og der kan ikke til nogle patienter blot ydes 37,50 kr.
 I tiden efter 1. april 1976 kan private kur- og rekonvalescenthjem alene  

 benyttes i tilfælde, hvor amtskommunerne afholder udgifterne herved, og der  

 kan ikke blot ydes tilskud til nedsættelse af betalingen.
 4. I de tilfælde, hvor en amtskommune herefter vil  

 gøre brug af private kur- og rekonvalescenthjem som led i efterbehandling og  

 rekonvalescens, skal opholdet være vederlagsfrit for patienten (bortset fra  

 betaling for eneværelse, ekstraforplejning, der ikke er lægelig begrundet  

 o.l.). Amtskommunens betalingstakst skal også omfatte eventuel læge- og  

 fysioterapeutbistand i forbindelse med institutionsopholdet, ligesom der til  

 ophold på institutioner her i landet skal ydes befordring efter de  

 almindelige regler i indenrigsministeriets cirkulære af 28. juni 1974.
 Det vil være hensigtsmæssigt, om amtskommunerne forhandler med vedkommende  

 private kur- og rekonvalescenthjem om det nærmere grundlag for  

 betalingsfastsættelsen, antal pladser der ønskes benyttet o.l.
5. Ved benyttelse af private kur- og rekonvalescent  

 som led i rekonvalescens og efterbehandling kan amtskommunerne på sædvanlig  

 måde fastsætte regler om visitation af patienter, således at betalingen  

 vedrørende patienter, der ikke har fulgt den pågældende visitationsprocedure,  

 er amtskommunens sygehusvæsen uvedkommende.
Det forudsættes, at  

 amtskommunerne udviser betydelig omhu med visitationen til private kur- og  

 rekonvalescenthjem.
 Hvis patientens ophold på private kur- og rekonvalescenthjem ikke sker  

 efter henvisning fra vedkommende sygehusvæsen og på dettes regning, vil  

 patienten kun kunne opnå tilskud til speciallægehjælp, fysioterapi o.l. i det  

 omfang, sådan behandling finder sted inden for rammerne af den offentlige  

 sygesikring.
6. Amtskommunernes sygehusplaner skal fremtidig  

 indeholde en omtale af, hvilke private kur- og rekonvalescenthjem her i  

 landet, der benyttes og omfanget af benyttelsen.
Private institutioner her i  

 landet, der kun i ringe omfang eller kun lejlighedsvis benyttes, kræver ikke  

 særlig omtale.
 Hvis der er tale om en institution, der ikke har karakter af sædvanligt  

 kur- og rekonvalescenthjem, herunder institutioner, der anvender ikke hidtil  

 gennemprøvede behandlingsmetoder, skal sådanne institutioner ENTEN have været  

 omtalt i amtskommunens sygehusplan ELLER være godkendt ved særskilt  

 forelæggelse for indenrigsministeriet i henhold til sygehuslovens § 11, stk.  

 3.
 Iøvrigt kræves ikke godkendelse fra indenrigsministeriet eller  

 sundhedsstyrelsen til amtsrådets beslutning om at indgå overenskomst med et  

 privat kur- og rekonvalescenthjem her i landet om benyttelse eller amtsrådets  

 beslutning om på anden måde at benytte et sådant hjem.
B.
OPHOLDET PÅ KUR- OG REKONVALESCENTHJEM I UDLANDET.
 Et amtsråd kan fortsat beslutte at benytte bestemte kur- og  

 rekonvalescenthjem i udlandet, jfr. § 4 i bekendtgørelse af 16. oktober 1975.  

 Hvis opholdet i udlandet er forbundet med behandling, skal visitationen ske  

 gennem vedkommende specialafdeling i amtskommunens sygehusvæsen.
Da sundhedsstyrelsen ikke kan føre tilsyn med institutioner i udlandet,  

 skal alle patienter gøres bekendt hermed.
Sundhedsstyrelsen vil også kun rent  

 undtagelses kunne udtale sig om den direkte eller den indirekte  

 behandlingsmæssige værdi af sådanne ophold i forhold til, hvad der normalt  

 opnås i Danmark.
Det er således overladt til det enkelte amtsråd at træffe beslutning om, i  

 hvilket omfang disse institutioner ønskes benyttet og hvilket tilskud  

 amtsrådet vil yde til ophold m.v. samt til befordring.
Det forudsættes dog,  

 at amtsrådene fastsætter generelle bestemmelser herom.
 INDENRIGSMINISTERIET, DEN 16. OKTOBER  

 1975.
 EGON JENSEN.
/JOHS.
QWIST.
