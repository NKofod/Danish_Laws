Fremsat den 11. november 1999 af  

 Jann Sjursen (KRF), Flemming Kofod-Svendsen (KRF), Ole&nb  

 sp;M.
Nielsen (KRF) og Tove Videbæk (KRF) Forslag til folketingsbeslutning om solvarme i nybyggeri uden for de eksisterende  

 fjernvarmeområder For at fremme anvendelsen af vedvarende energi i  

 varmeforsyningen pålægges regeringen at indføre en ordning  

 med krav om installering af solvarme ved nybyggeri efter nedenstående  

 retningslinjer.
Regeringen pålægges at foretage de  

 nødvendige ændringer i administrative foreskrifter samt  

 fremsætte de lovforslag, som måtte være  

 nødvendige.
 1.	Ordningen skal omfatte nybyggeri af boliger og offentligt byggeri,  

 der i særlig grad anvender brugsvand, og skal gælde uden for de  

 eksisterende fjernvarmeområder.
 2.	Ordningen omfatter solvarme til opvarmning af brugsvand.
 3.	Nybyggeri, hvor der anvendes andre vedvarende energikilder til  

 opvarmning af brugsvand, undtages fra kravet om solvarme.
 4.	Nybyggeri beliggende i egne af landet, hvor der kun i ringe grad kan  

 drages fordel af solvarme, skal kunne undtages.
 5.	Der kan kun installeres anlæg, som består af  

 komponenter, der er typegodkendt af Prøvestationen for Solenergi.
 6.	Når ordningen er gennemført, omlægges tilskuddet  

 til etablering af solvarme til andre formål vedrørende  

 vedvarende energi.
 7.	Ordningen træder i kraft den 1. januar 2001.
Bemærkninger til forslaget Almindelige bemærkninger Baggrund I regeringens energihandlingsplan Energi 21 er det en  

 målsætning, at CO2-udledningen skal reduceres med 20  

 pct. i perioden 1988-2005 og halveres i 2030 i forhold til 1988-niveauet.
Fra  

 2005 skal vedvarende energi bidrage med 14-15 pct. af det samlede  

 energiforbrug i forhold til 8 pct. i 1996. I 2030 skal den vedvarende energi  

 udgøre 35 pct. af energiforbruget.
For så vidt angår vindmøller, er en  

 opfyldelse af målsætningen mulig, men vedrørende solenergi  

 har udviklingen ikke indfriet forventningerne.
Fra 1996 til 1997 faldt  

 antallet af nyinstallerede solvarmeanlæg fra næsten 4.000  

 anlæg til 2.500 anlæg.
I 1999 forventer Danmarks Teknologiske  

 Institut, at der opstilles 1.400-1.800 solvarmeanlæg.
I dag er der i  

 alt opstillet godt 25.000 anlæg.
Såfremt regeringens  

 målsætning på solvarmeområdet skal opfyldes, skal der  

 være opstillet omkring 150.000 anlæg i 2030.
Forslagsstillerne finder på den baggrund, at den  

 nuværende indsats for at øge anvendelsen af solenergi er  

 utilstrækkelig.
Udbygningen af solenergi er ved at gå i  

 stå, og der er behov for nye initiativer.
Dette beslutningsforslag har  

 til hensigt atter at få gang i udbygningen af solvarme.
Med  

 beslutningsforslaget vurderes, at målsætningen om at opstille  

 150.000 solvarmeanlæg i 2030 kan opfyldes.
 Solvarmebranchen vurderer, at branchen med den  

 nuværende betydelige overkapacitet umiddelbart kan klare den  

 øgede efterspørgsel efter solvarmeanlæg som følge  

 af en gennemførelse af beslutningsforslaget.
 Regeringen har i 1999 indgået aftale med  

 Enhedslisten om at afsætte 30 mio. kr. over tre år til udvikling  

 af solceller.
 Forslagsstillerne er enig i at intensivere  

 forskningsindsatsen vedrørende solceller, men finder, at der er et  

 aktuelt behov for at øge anvendelsen af solenergi i varmeforsyningen.  

 Her er der allerede en afprøvet teknologi - solvarme - til  

 rådighed.
Tilskud til solvarme Efter gældende regler kan der ydes tilskud til  

 anlæg til udnyttelse af solvarme.
Der kan ikke ydes tilskud til  

 solvarmeanlæg i områder, hvor der er etableret forsyning med  

 fjernvarme fra kraftvarmeproduktion, eller hvor der er godkendt et projekt  

 for etablering af kraftvarmebaseret fjernvarmeforsyning.
Tilskud kan ydes til privat og erhvervsmæssig  

 anvendelse, herunder i offentligt regi.
Tilskuddet fastsættes som et  

 standardbeløb udregnet efter anlæggets energiindvinding, dog  

 maksimalt 30 pct. af de godkendte udgifter.
Tilskuddet kan højst  

 udgøre 1 mio. kr. pr. anlæg.
 Der ydes kun tilskud til anlæg, der opbygges af  

 typegodkendte komponenter, som er godkendt af Prøvestationen for  

 Solenergi.
Der kan desuden ydes tilskud til installation af bl.a.  

 solvarmeforberedte varmtvandsbeholdere.
Dette tilskud udbetales som et  

 forskud på standardtilskuddet til det komplette anlæg og  

 udgør 1.000-1.500 kr. afhængig af beholderstørrelsen.
Ved omstilling fra elopvarmning til  

 centralvarmeanlæg ydes der en ekstra miljøbonus på 20 kr.  

 pr. m2 opvarmet bolig ved installation af solvarmeanlæg.
Ved  

 installation af en solvarmeforberedt varmtvandsbeholder udgør denne  

 bonus 10 kr. pr. m2 opvarmet bolig.
Gennemførelse af beslutningsforslaget Beslutningsforslaget kan gennemføres ved  

 ændring af bygningsreglementet, der kan gennemføres af by- og  

 boligministeren efter de regler, der er nævnt i byggeloven.
Økonomiske konsekvenser Gennemførelse af beslutningsforslaget ventes at  

 medføre en mindreudgift for staten på 15-20 mio. kr.  

 årligt, når standardtilskuddet til solvarme bortfalder.
Det  

 foreslås, at dette provenu i prioriteret rækkefølge  

 anvendes til, at staten kompenserer amter og kommuner for merudgifter ved  

 forslaget samt til øvrige formål vedrørende vedvarende  

 energi.
Bemærkninger til forslagets enkelte punkter Ad 1 Det foreslås, at såvel privat boligbyggeri som  

 offentligt byggeri, hvor der i særlig grad anvendes varmt vand i  

 hanerne, f.eks. daginstitutioner og plejehjem, omfattes af  

 beslutningsforslaget.
Forslagsstillerne har valgt, at de eksisterende  

 fjernvarmeområder ikke er omfattet af krav om solvarme i nybyggeri,  

 idet et sådant krav i de fleste tilfælde vil føre til en  

 miljø- og energimæssigt uoptimal udnyttelse af kapaciteten i de  

 eksisterende fjernvarmeanlæg.
Dette kan henføres til, at de  

 fleste fjernvarmeværker - de såkaldte kraftvarmeværker -  

 opvarmes ved overskudsvarme fra elproduktion, der er til rådighed,  

 uanset om varmen afsættes til forbrugerne eller ej.
 Desuden vil et krav om solvarme i nybyggeri over tid kunne  

 medføre, at rentabiliteten af de foretagne investeringer i kraftvarme  

 forringes.
Naturgas kan på den anden side med fordel kombineres  

 med solvarme.
I sommerperioden, når der ikke er behov for opvarmning af  

 boligen, kan naturgasanlægget slukkes, og solvarme kan benyttes til  

 opvarmning af brugsvand.
Ad 2 Dette indebærer, at der ikke stilles krav om  

 indførelse af solvarme til opvarmning af rum, men kun til opvarmning  

 af brugsvand, dvs. til varmt vand til brug i husholdningen.
Det fremgår  

 af rapporten »Status for viden og erfaringer på det byøkologiske  

 område« fra 1997, at et brugsvandsanlæg typisk vil kunne  

 dække 80-90 pct. af behovet for opvarmning i sommerperioden.
Dette  

 medfører, at det konventionelle opvarmningssystem vil kunne slukkes  

 helt i dele af sommerperioden, hvorved der også kan spares  

 tomgangstab.
Ad 3 Formuleringen har til hensigt at sikre, at andre  

 vedvarende energikilder til opvarmning af brugsvand, f.eks. halmfyring og  

 biogas, kan vælges i stedet for solvarme, såfremt det anses for  

 hensigtsmæssigt.
Ad 5 Formuleringen følger de eksisterende regler  

 vedrørende statstilskud til etablering af solvarme.
Ad 6 Det foreslås, at tilskud til etablering af solvarme  

 bortfalder, når forslaget om solvarme i nybyggeri er  

 gennemført.
Et krav om solvarmeanlæg i nybyggeri ventes ikke at  

 forøge byggeudgifterne væsentligt, selv når  

 statstilskuddet bortfalder.
Forudsat varmtvandsbeholderen ved nybyggeri  

 bliver en solvarmeforberedt beholder, bliver merudgiften ved installering af  

 et solvarmeanlæg til brugsvand i nybyggeri omkring 18.000 kr.  

 eksklusive statstilskud og inklusive moms.
Med en samlet besparelse for et  

 hus med oliefyr på omkring 1.750 kr. pr. år giver det en simpel  

 tilbagebetalingstid for anlægget på 10 år.
Med en levetid  

 på anlægget over 20 år vil investeringen dermed være  

 rentabel.
Med forslaget vil antallet af opstillede anlæg stige med  

 omkring 7.000 anlæg om året.
Dertil kommer, at solvarmebranchen ifølge  

 Energistyrelsen kan klare sig uden statstilskud ved et salg på omkring  

 5.000 anlæg om året, idet det forventes, at priserne på  

 solvarmeanlæg reduceres.
På den baggrund kan det forventes, at  

 prisen for et solvarmeanlæg kan reduceres yderligere.
Dette vil  

 også komme eksisterende husstande, der vælger solvarme, til  

 gode.
Skriftlig fremsættelse Jann Sjursen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om solvarme i  

 nybyggeri uden for de eksisterende fjernvarmeområder.
(Beslutningsforslag nr.
B 33).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
