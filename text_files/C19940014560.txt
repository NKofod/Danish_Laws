I.
INDLEDNING.
 Ved lov nr. 433 af 1 juni 1994 om ændring af lov om folkekirkens økonomi  

 og lov om folkekirkens kirkebygninger og kirkegårde er der gennemført en  

 række ændringer i lov om folkekirkens økonomi samt en enkelt mindre ændring  

 af § 41 i lov om folkekirkens kirkebygninger og kirkegårde, jf.  

 lovbekendtgørelse nr. 454 af 11. juni 1992. Nogle af lovændringerne er  

 allerede trådt i kraft den 3. juni 1994, mens resten træder i kaft den 1.  

 januar 1995 samtidig med den nye menighedsrådslov.
 Loven om folkekirkens økonomi er i den affattelse, der fuldt ud gælder fra  

 den 1. januar 1995, optrykt som lovbekendtgørelse nr. 627 af 4. juli 1994. Af  

 note 1 i lovbekendtgørelsen fremgår det hvilke bestemmelser, der gælder fra  

 den 3. juni 1994, og hvilke, der først gælder fra den 1. januar 1995.
 Lovændringerne består af følgende hovedelementer:
- den gældende ordning om folkekirkens mellemkirkelige arbejde gøres  

 permanent, - indførelse af bestemmelser om placering af ansvar for provtiudvalgs  

 ulovlige beslutninger eller undladelser, samt reaktionsmuligheder heroverfor, - flytning m.m. af enkelte bestemmelser fra den gældende lov om  

 menighedsråd og lov om folekirkens kirkebygninger og kirkegårde til lov om  

 folkekirkens økonomi for at samle bestemmelser om menighedsrådenes afholdelse  

 af udgifter af kirkekassen i een lov, - forskellige ændringer med henblik på tydeliggørelse af lovteksten, samt  

 ændringer af redaktionel karakter.
II.
BEMÆRKNINGER TIL DE ENKELTE BESTEMMELSER, DER GÆLDER FRA DEN 3. JUNI  

 1994 1. Af lovens § 11, stk. 1, nr. 1, fremgår det nu, at der af fællesfonden  

 kan afholdes udgifter til: »Tilskud efter kirkeministerens bestemmelse  

 til hel eller delvis dækning af udgifterne til uddannelse af ansatte i  

 folkekirken af personer, der ønsker sådan ansættelse.« Som en konsekvens  

 af denne lovændring er den hidtidige bestemmelse i § 12 om tilskud af  

 fællesfonden til dækning af udgifter til uddannelse af ansatte i folkekirken  

 m.v. ophævet som overflødig.
 2. Bestemmelsen i lov om folkekirkens økonomi om folkekirkens deltagelse  

 i mellemkirkeligt arbejde er flyttet fra § 12 a til § 12 og lovens ordning er  

 nu permanent.
3. I lovens § 20, stk. 1, er det hidtidige nr. 3 ophævet, idet stillingen  

 som vicebiskop efter oprettelsen af Færøernes stift som et selvstændigt stift  

 er nedlagt og udgifter til flytte- og rejsegodtgørelser for præster og  

 domprovst på Færøerne nu afholdes af fællesfonden.
Det hidtidige nr. 4 om  

 afholdelse af udgifter vedrørende den kirkelige betjening af Christiansø og  

 Hirsholmeme er nu nr. 3.
4. § 26, stk. 1, er affattet således: »Ordinært valg til  

 provstiudvalg skal foretages inden udgangen af marts måned i året efter, at  

 ordinært valg til menighedsråd har fundet sted.
Valget gælder fra 1.  

 april.« Med den ændrede formulering af bestemmelsen er fristen for  

 afholdelse af valg af medlemmer til provstiudvalg forlænget.
 5. Med indsættelsen af et nyt stk. 2 i § 28 er der nu mulighed for at  

 sætte lov om folkekirkens økonomi i kraft på Færøerne.
III.
BEMÆRKNINGER TIL ÆNDREDE OG NYE BESTEMMELSER, DER GÆLDER FRA DEN 1.  

 JANUAR 1995.
6. § 2, stk. 1, i lov om folkekirkens økonomi er helt omskrevet.
Med den  

 nye formulering er der sket en præcisering af hvilke udgiftstyper, der kan  

 afholdes af de lokale kirkelige kasser.
Herudover giver § 2, stk. 1, nr. 3,  

 nu ministeren mulighed for af bestemme, at udgifter vedrørende kirker og  

 kirkegårde, der ikke fremgår af opregningen i nr. 1-3, kan afholdes af  

 kirkekassen.
 Som en konsekvens af omskrivningen af § 2, stk. 1, er nummerhenvisningen i  

 § 2, stk. 3, og § 6, stk. 2, rettet til »stk. 1, nr. 4-7«.
 7. I § 2, stk. 2, er indledningen omskrevet, således at det nu af denne  

 bestemmelse fremgår, at udgifter vedrørende ikkeselvejende kirker afholdes af  

 den, der ejer kirken, eller den, der ejer afløsningssummen for kirken.
Tidligere fremgik dette af § 41 i lov om folkekirkens kirkebygninger og  

 kirkegårde, der efter lovændringen har fået følgende ordlyd: »Opgaver og  

 beføjelser, der ved denne lov er henlagt til menighedsrådet, varetages ved  

 kirker, der ikke er selvejende, af den, der ejer kirken, eller den, der ejer  

 afløsningssummen for kirketienden.« 8. Bestemmelsen i § 2 a om menighedsrådets rådighedsbeløb svarer i det  

 væsentlige til § 26 i den tidligere lov om menighedsråd, der ophæves med  

 virkning fra den 1. januar 1995.
 Efter § 2 a er der adgang til at afsætte eet rådighedsbeløb for hver  

 menighedsrådskreds (sogn/kirkedistrikt).
 Endvidere er den hidtidige begrænsning, hvorefter der ikke af  

 rådighedsbeløbet kunne ydes støtte til foranstaltninger, hvortil der efter  

 anden lovgivning ydes tilskud, fjernet.
 Bestemmelsen i § 2 b svarer til § 27 i den hidtidige lov om menighedsåd.  

 Ajourførte bestemmelser om menighedsrådenes forvaltning af indsamlede midler  

 vil senere blive udsendt.
9. I loven om folkekirkens økonomi har ordet »overslag« hidtil  

 været anvendt om menighedsrådenes budgetter.
Som en almindelig sproglig  

 tilpasning er »overslag« alle steder, hvor det forekommer, ændret  

 til »budget« eller »budgetterne«.
Dette er tilfældet i §  

 4, § 5, § 7, § 15 og § 24.
 10. I lovens § 24 er der indsat nyt stk. 4-5 og det hidtidige stk. 4 er  

 nu stk. 6.
 11. Med indsættelsen af de nye bestemmelser i § 24, stk. 4-5. i lov om  

 folkekirkens økonomi er der indført bestemmelser om, at stiftsøvrigheden kan:
- annullere et provstiudvalgs beslutning for at bringe en ulovlighed til  

 ophør og midlertidigt suspendere et provstiudvalgs beslutning, - pålægge, de provstiudvalgsmedlemmer, som er ansvarlige for en ulovlig  

 undladelse, tvangsbøder, - anlægge erstatningssag ved domstolene mod et eller flere  

 provstiudvalgsmedlemmer, som er ansvarlige for at en kirke- eller  

 præstegårdskasse eller fællesfonden har lidt et tab, - frafalde anlæg af erstatningssag mod at det pågældende  

 provstiudvalgsmedlem betaler et givet beløb (en bod).
 Stiftsøvrighedens beføjelser angår prøvelsen af lovligheden af  

 provstiudvalgs beslutninger m.m., og eksempelvis skøn over  

 hensigtsmæssigheden af en truffet beslutning falder derfor udenfor prøvelsen.
 Der gællder et proportionalitetsprincip i forbindelse med  

 stiftsøvrighedens tilsyn med lovligheden af provstiudvalgets forvaltning,  

 idet de nævnte reaktionsmuligheder, der ifølge sagens natur er særdeles  

 indgribendee, først bør anvendes, hvis andre og mindre indgribende midler har  

 vist sig virkningsløse eller i en given situation må antages at være  

 virkningsløse.
 Stiftsøvrigheden vil i hvert enkelt tilfælde vurdere, hvilken reaktion der  

 må anses for passende.
 Ansvarsreglerne og reaktionsmulighederne er de samme som dem, der vil  

 kunne anvendes overfor menighedsråd og menighedsrådsmedemmer, jf.  

 henvisningerne til § 46, stk. 1 og stk, 2-5, samt § 48 i lov nr. 432 af 1.  

 juni 1994 om menighedsråd.
 Bestemmelsen i § 24, stk. 6, har fået ny formulering med en præcisering af  

 den gældende retstilstand med hensyn til udarbejdelse af retningslinier m.m.  

 for provstiudvalgets budgetbeføjelser.
Annulation, suspension og tvangsbøder I medfør af § 24, stk. 4, 1. pkt. i lov om folkekirkens økonomi  

 sammenholdt med § 46, stk. 1, i lov om menighedsråd kan stiftsøvrigheden som  

 led i legalitetstilsynet med et provstiudvalgs virksomhed sætte en truffet  

 beslutning, der strider mod lovgivningen, ud af kraft, d.v.s. annullere den,  

 hvis den ikke er bragt til udførelse.
Endvidere kan stiftsøvrigheden under  

 behandlingen af en sag midlertidigt suspendere et provstiudvalgs beslutning,  

 der endnu ikke er bragt til udførelse.
 I medfør af § 24, stk. 4,2. pkt. i lov om folkekirkens økonomi sammenholdt  

 med § 46, stk. 2, i lov om menighedsråd kan stiftsøvrigheden, hvis et  

 provstiudvalg har undladt at udføre en foranstaltning, som det efter  

 lovgivningen har pligt til at udføre, pålægge de medlemmer af  

 provstiudvalget, som er ansvarlige for undladelsen, tvangsbøder.
Tvangsbøder er løbende eksempelvis daglige eller ugentlige bøder, som  

 pålægges for at fremtvinge opfyldelsen af en handlepligt.
Tvangsbøder kan  

 inddrives ved udpantning eller afsones efter reglerne i straffelovgivningen  

 om hæftestraf.
Når handlepligten er opfyldt bortfalder pålægget om  

 tvangsbøder, samt tvangsbøder der endnu ikke er indbetalt, inddrevet eller  

 afsonet.
 Anvendelse af midlerne annullation og tvangsbøder forudsætter, at der  

 efter stiftsøvrighedens opfattelse ikke er tvivl om, at der foreligger en  

 ulovlighed, mens det for anvendelse af midlet suspension er tilstrækkeligt,  

 at der foreligger en rimelig grad af sandsynlighed for, at stiftsøvrighedens  

 efterfølgende behandling af en sag vil vise, at der foreligger en ulovlighed,  

 der vil kunne annulleres.
Anlæggelse af erstatningssag og bod I medfør af § 24, stk. 4, 2. pkt. sammenholdt med § 46, stk. 3-5., i lov  

 om menighedsråd kan stiftsøvrigheden anlægge erstatningssag mod et  

 provstiudvalgsmedlem, som er ansvarlig for, at en kirkekasse, en  

 præstegårdskasse eller fællesfonden er påført et tab.
Endvidere kan  

 stiftsøvrigheden frafalde sagsanlæg mod, at det pågældende medlem inden en  

 fastsat frist indbetaler et nærmere angivet beløb til den pågældende kirke-  

 eller præstegårdskasse eller fællesfonden.
Ved beløbets fastsættelse kan der  

 tages hensyn til den udviste skyld, skadens størrelse og omstændighederne i  

 øvrigt.
Dersom medlemmet indvilliger i at betale beløbet og indbetaler dette  

 inden den fastsatte frist, kan der ikke fremsættes yderligere erstatningskrav  

 mod den pågældende.
Ved overvejelse om sagsanlæg vil stiftsøvrigheden vurdere, om de  

 almindelige betingelser for erstatningsansvar er opfyldt i forhold til et  

 medlem af provstiudvalget og i givet fald hvilket eller hvilke medlemmer, der  

 skal anlægges sag imod.
Stiftsøvrigheden vil overveje, om en kirkelig kasse  

 er påført et økonomisk tab, om der er årsagssammenhæng mellem et eller flere  

 provstiudvalgsmedlemmers dispositioner og det tab, der er lidt, om tabet er  

 en påregnelig følge og om der foreligger en uforsvarlig adfærd.
 Selvom alle de nævnte betingelser er opfyldt, er stiftsøvrigheden ikke  

 forpligtet til at anlægge erstatningssag, idet stiftsøvrigheden har mulighed  

 for at frafalde sagsanlæg - d.v.s. i realiteten lempe et erstatninsansvar -  

 mod at det eller de ansvarlige provstiudvalgsmedlemmer indbetaler en bod.
 Det enkelte provstiudvalgsmedlem hæfter kun for sin bod.
 Erstatningssag kan kun forventes anlagt, hvis stiftsøvrigheden ikke  

 finder, at der er grundlag for at lempe et erstatningsansvar og tilbyde  

 indbetaling af en bod, eller hvis en bod ikke betales inden for en fastsat  

 frist.
 Hvis der er anlagt erstatningssag, har domstolene ligeledes mulighed for  

 at nedsætte en erstatning eller lade den helt bortfalde, jf. herved § 24,  

 stk. 4., 2. pkt., i lov om folkekirkens økonomi sammenholdt med § 48 i lov om  

 menighedsråd.
 Bestemmelserne medfører, at der også består lempelsesmulighed i tilfælde,  

 hvor et provstiudvalgsmedlem ikke har ønsket at acceptere en afgørelse fra  

 stiftsøvrigheden eller fra kirkeministeren, der som spørgsmålet har været  

 indbragt for ministeren.
Ankeadgang Efter § 24, stk. 5, i lov om folkekirkens økonomi sondres der med hensyn  

 til ankeadgangen mellem stiftsøvrighedens afgørelser efter stk. 4, 1. pkt. og  

 efter stk. 4, 2. pkt.
 Annullation eller suspension efter stk. 4, 1. pkt. retter sig mod  

 provstiudvalgets beslutning, og ankeadgangen er derfor tillagt  

 provstiudvalget.
En stiftsøvrigheds afgørelse om tvangsbøder, erstatningssøgsmål eller  

 indbetaling af et beløb i henhold til stk. 4, 2. pkt., rettes derimod mod det  

 enkelte medlem.
Ethvert medlem, som rammes af en sådan sanktion, har ret til  

 at få prøvet afgørelsen af kirkeministeren uafhænigt af, om provstiudvalgets  

 flertal ønsker en sådan prøvelse.
 Hvis spørgsmålet om indbetaling af en bod er anket til kirkeminieteren,  

 kan ministeren ændre beløbets størrelse, men kan også beslutte at anlægge  

 erstatningssag.
 12. I § 26 er som nyt stk. 3 indsat en bestemmelse om afholdelse af  

 udgifter til provstiudvalgssmedlemmers deltagelse i kurser og deltagelse i  

 kursuslignende arrangementer som eksempelvis årsmøder af betydning for  

 udførelse af hvervet som provstiudvalgsmedlem.
 Bestemmelsen indebærer blandt andet en lovfæstelse af gældende praksis,  

 hvorefter stiftsøvrigheden kan godkende, at der af fællesfonden ydes hel  

 eller delvis dækning af udgifter til kursus- eller mødeafgifter og  

 befordring.
 Endelig indeholder bestemmelsen en bemyndigelse for kirkeministeren til at  

 kunne bestemme, at der af fællesfonden vil kunne ydes valgte  

 provstiudvalgsmedlemmer erstatning for dokumenteret tabt arbejdsfortjeneste i  

 forbindelse med deltagelse i kurser eller kursuslignende arrangementer som de  

 ovenfor nævnte.
 P.M.V:
 E.B.
