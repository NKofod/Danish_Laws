Påtaleopgivelse, genoptagelse af direktoratets afgørelse om en effektiv karantæne på 962 timer for svig Dato 17. august 2007 Advokatfirmaet Ankenævnet har behandlet advokat XXs klage på møde den 9. august 2007.
Nævnet traf denne A F G Ø R E L S E Ankenævnet finder ikke, at medlemmet skal tilbagebetale dagpenge, feriedagpenge og overgangsydelse, der er modtaget i perioden uge 1 1995 til uge 37 2000.
 Medlemmet skal ikke have en effektiv karantæne på 962 timer for svig.
 Ankenævnet ændrer således Arbejdsdirektoratets afgørelse af den 8. september 2005.
B E G R U N D E L S E Ankenævnet har lagt til grund, at  medlemmet den 3. november 1995 søgte om overgangsydelse,  Landsskatteretten den 28. februar 2002 afsagde kendelse om, at medlemmets indkomster for indkomstårene 1995 til 1999 skulle forhøjes skønsmæssigt med henholdsvis 180.000 kr., 153.800 kr., 162.000 kr., 263.500 kr. og 259.400 kr.,  Landsskatteretten endvidere afsagde kendelse om, at medlemmets opkøb af mink måtte karakteriseres som en agenturlignende virksomhed,  direktoratet den 10. september 2002 traf afgørelse om, at medlemmet har modtaget dagpenge, feriedagpenge og overgangsydelse med urette i perioden uge 1 1995-uge 37 2000,  medlemmet derfor skulle tilbagebetale i alt 651.298 kr. (før skat),  medlemmet skulle have en effektiv karantæne på 962 timer for svig,  a-kassen den 19. august 2005 stævnede medlemmet med påstand om, at han tilpligtedes at betale 650.682 kr. med tillæg af renter,  det til støtte for påstanden blev gjort gældende, at medlemmet i perioden fra uge 1 1995 til uge 37 2000 havde været selvstændig erhvervsdrivende,  Politimesteren den 19. august 2005 besluttede at opgive påtale mod medlemmet for bedrageri, idet videre forfølgning ikke kunne ventes at føre til, at han blev fundet skyldig til straf,  der ved påtaleopgivelsen navnlig blev lagt vægt på, at medlemmet nægtede sig skyldig, idet han over for a-kassen havde oplyst at have indtægter svarende til en lovlig årlig løn­indtjening på ca. 20.000 kr. uden at der var tale om selvstændig virksomhed,  direktoratet den 8. september 2005 fastholdt afgørelse af 10. september 2002,  Retten i y-kommune den 14. august 2006 afsagde dom vedrørende spørgsmålet om medlemmet uberettiget havde modtaget arbejdsløshedsdagpenge, feriedagpenge og overgangsydelse i perioden 1. januar 1995-22. oktober 2000 på i alt 651.298 kr.,  retten efter bevisførelsen lagde til grund, at medlemmet ikke drev selvstændig virksomhed, men at der var tale om et ansættelses- eller tjenesteforhold, om end af særegen karakter,  medlemmet under bevisførelsen havde erkendt, at han havde oplyst en for lille årlig indtjening som følge af en faktisk højere timesats,  retten ikke fandt, at der var grundlag for at antage, at de oplyste timetal ikke var korrekte, og  medlemmet således heller ikke i øvrigt havde afgivet urigtige oplysninger eller fortiet omstændigheder af betydning for retten til dagpenge m.v., og at der derfor ikke var grundlag for at pålægge medlemmet at tilbagebetale de modtagne ydelser.
 Arbejdsmarkedets Ankenævn lægger vægt på, at Retten i y-kommune i dom af 14. august 2006 ikke fandt grundlag for at pålægge medlemmet at tilbagebetale de modtagne ydelser, jf. § 86, stk. 1 i lov om arbejdsløshedsforsikring m.v., idet medlemmet ikke har afgivet urigtige oplysninger eller fortiet omstændigheder af betydning for retten til dagpenge m.v.
R E G L E R Ankenævnet henviser til  § 86, stk. 1 og § 87, stk. 2 i lov om arbejdsløshedsforsikring mv., jf. lovbekendtgørelse nr. 6 af 9. januar 1995,  § 86, stk. 1 og § 87, stk. 2 i lov om arbejdsløshedsforsikring m.v., jf. lovbekendtgørelse nr. 29 af 23. januar 1996,  § 86 stk. 1 og § 87, stk. 2 i lov om arbejdsløshedsforsikring m.v., jf. lovbekendtgørelse nr. 587 af 10. august 1998, O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt sekretariatets kontorrapport af 27. februar 2007 samt brev af 21. marts 2007 fra advokatfirmaet På ankenævnets vegne De kan læse om afgørelsens retlige grundlag på de følgende sider.
 Kopi til:
Medlemmet Akasse Arbejdsdirektoratet Regler Lov om arbejdsløshedsforsikring m.v. , jf. lovbekendtgørelse nr. 6 af 9. januar 1995:
Kapitel 13 Forseelse mod kassen § 86. Har et medlem givet kassen urigtige oplysninger eller fortiet omstændigheder, der er af betydning for retten til dagpenge, overgangsydelse, delefterløn eller efterløn, eller i øvrigt mod bedre vidende uberettiget modtaget dagpenge, overgangsydelse, delefterløn eller efterløn, skal dagpenge-, overgangsydelse-, delefterløns-, eller efterlønsbeløbet, som er modtaget med urette, tilbagebetales af medlemmet.
 § 87.
 Stk. 2. Finder kassen, at et medlem har gjort sig skyldig i svigagtigt forhold, skal kassen forelægge sagen for direktøren for arbejdsløshedsforsikringen med indstilling om, hvilken afgørelse der skal træffes efter stk. 1. Kassen skal stille udbetalingen af ydelser fra kassen bortset fra kursusgodtgørelse til medlemmet i bero i overensstemmelse med indstillingen.
 Lov om arbejdsløshedsforsikring m.v. , jf. lovbekendtgørelse nr. 29 af 23. januar 1996:
Kapitel 13 Forseelse mod kassen § 86. Har et medlem givet kassen urigtige oplysninger eller fortiet omstændigheder, der er af betydning for retten til dagpenge, overgangsydelse, delefterløn eller efterløn, eller i øvrigt mod bedre vidende uberettiget modtaget dagpenge, overgangsydelse, delefterløn eller efterløn, skal dagpenge-, overgangsydelse-, delefterløns-, eller efterlønsbeløbet, som er modtaget med urette, tilbagebetales af medlemmet.
 § 87.
 Stk. 2. Finder kassen, at et medlem har gjort sig skyldig i svigagtigt forhold, skal kassen forelægge sagen for direktøren for arbejdsløshedsforsikringen med indstilling om, hvilken afgørelse der skal træffes efter stk. 1. Kassen skal stille udbetalingen af ydelser fra kassen bortset fra kursusgodtgørelse til medlemmet i bero i overensstemmelse med indstillingen.
 Lov om arbejdsløshedsforsikring m.v., jf. lovbekendtgørelse nr. 587 af 10. august 1998:
Kapitel 13 Tilbagebetaling og sanktioner § 86. Har et medlem givet kassen urigtige oplysninger eller fortiet omstændigheder, der er af betydning for retten til dagpenge, overgangsydelse, delefterløn eller efterløn, eller i øvrigt mod bedre vidende uberettiget modtaget dagpenge, overgangsydelse, delefterløn eller efterløn, skal dagpenge-, overgangsydelse-, delefterløns-, eller efterlønsbeløbet, som er modtaget med urette, tilbagebetales af medlemmet.
 § 87.
 Stk. 2. Finder kassen, at et medlem har gjort sig skyldig i svigagtigt forhold, skal kassen forelægge sagen for direktøren for arbejdsløshedsforsikringen med indstilling om, hvilken afgørelse der skal træffes efter stk. 1. Kassen skal stille udbetalingen af ydelser fra kassen bortset fra kursusgodtgørelse til medlemmet i bero i overensstemmelse med indstillingen.
