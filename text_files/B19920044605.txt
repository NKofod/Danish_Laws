§ 1 I bekendtgørelse nr. 454 af 16. juni 1991 om begrænsning af salg og  

 anvendelse af visse farlige kemiske stoffer og produkter til specielt angivne  

 formål, foretages følgende ændringer:
 1. Efter § 14 indsættes:
»§ 14 a.  Salg af kemiske stoffer og produkter  

 som indeholder Pentachlorphenol (CAS nr. 87-86-5) eller salte og estere heraf  

 i koncentrationer på 0,1 pct. eller derover er forbudt.« 2. § 21, stk. 2, affattes således:
»Stk. 2.  Sådanne stoffer og produkter må kun  

 sælges i emballager indeholdende 20 liter eller mere, og udelukkende til  

 erhvervsmæssige brugere.« 3. Efter § 22 indsættes:
»Erstatningsstoffer for PCB § 22 a.  Salg og anvendelse af  

 Monomethyltetrachlorodiphenylmethan (CAS nr. 76253-60-6) samt af præparater  

 og produkter indeholdende dette stof er forbudt fra den 18. juni 1994.
 Stk. 2.  Dette forbud gælder dog ikke for anvendelse og  

 vedligeholdelse af anlæg og maskiner der var i brug på denne dato, indtil  

 disse anlæg og maskiner kasseres.
 § 22 b.  Salg og anvendelse af  

 Monomethyldichlorodiphenylmethan (CAS nr. ukendt) samt af præparater og  

 produkter indeholdende dette stof er forbudt.
§ 22 c.  Salg og anvendelse af  

 Monomethyldibromodiphenylmethan (CAS nr. 99688-47-8) samt af præparater og  

 produkter indeholdende dette stof er forbudt.« § 2 Bekendtgørelsen træder i kraft den 18. juni 1992.
Miljøministeriet, den 7. juni 1992 Per Stig Møller / Morten Palle Hansen (* 1) Bekendtgørelsen indeholder bestemmelser der gennemfører Rådets  

 direktiv nr. 91/173/EØF, EF-Tidende 1991 L 85, s. 34 og nr. 91/339/EØF,  

 EF-Tidende 1991 L 186, s. 64.
