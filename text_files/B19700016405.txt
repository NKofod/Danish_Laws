 I medfør af § 12 i lov om tilsyn med skibe, jfr. lovbekendtgørelse nr. 336  

 af 31. august 1965, fastsættes herved følgende:
§ 1.  Bestemmelserne i denne bekendtgørelse finder  

 ikke anvendelse på tilfælde, der er omfattet af lovgivningen om almindelig  

 arbejderbeskyttelse.(* 1) DEFINITIONER.
§ 2 PASSAGERSKIB: - Et skib, som er indrettet til at befordre eller befordrer  

 flere end 12 passagerer.
 LASTSKIB: - Ethvert skib, der ikke er passagerskib.
 TANKSKIB: - Et lastskib, som er indrettet til transport af olier og  

 olieprodukter i bulk.
 MASKINRUM: - Alle rum, der indeholder hoved- eller hjælpemaskineri,  

 oliefyrede kedler eller brændselsolieaggregater, pumperum og rum til  

 oliefyldning samt trunke til sådanne rum.
 ÅBEN ILD: - Flamme eller varme fra f.eks. blæselampe, autogenudstyr,  

 smedeesse og lysbue fra el-svejseudstyr.
 GNISTDANNENDE VÆRKTØJ: - Rustbanke-, slibemaskiner o.lign. samt  

 transportabelt elektrisk udstyr med undtagelse af eksplosionssikkert udstyr  

 af godkendt konstruktion.
 ALMINDELIGE BESTEMMELSER.
§ 3.  Arbejde med brug af åben ild eller gnistdannende  

 værktøj må ikke påbegyndes inden for de rum eller skibsområder m.v., hvorom  

 der i det efterfølgende er givet særlige regler, før de i henholdsvis §§ 7,  

 10, 13 og 15, stk. 1, anførte betingelsr er opfyldt, og der i skibets  

 tilsynsbog er afgivet erklæring herom.
I tilsynsbogen indføres endvidere  

 notat om foretaget gaskontrol, jfr. § 8, pkt. 6.
 § 4.  Hvor arbejde med brug af åben ild eller  

 gnistdannende værktøj i øvrigt agtes udført, skal det ske under iagttagelse  

 af almindelige forsigtighedsregler.
 § 5.  Såfremt det til udførelse af arbejde i  

 lasttanke, pumperum eller cofferdamme er nødvendigt at benytte stilladser,  

 skal følgende iagttages:
 1. Kan der ikke på selve stilladset anbringes gelænder  

 eller oprigges forsvarligt stræktov til beskyttelse mod nedstyrtning, skal  

 der anvendes sikkerhedsnet eller livline, der efter forholdene skal være så  

 kort som mulig.
 2. Stilladser skal være forsvarligt fastgjort og skal  

 i så stor udstrækning som praktisk muligt være udført af ikke-brændbart  

 materiale.
 3. Adgangen til stilladser skal i såvel det lodrette  

 som det vandrette plan være så bekvem og sikker som muligt.
 4. Gangbroer og lejdere skal være forsvarligt  

 fastgjort, og gangbroer skal være forsynet med gelænder eller stræktov.
 § 6.  Tobaksrygning i forbindelse med arbejder, der  

 omfattes af denne bekendtgørelse, er forbudt.
 TANKSKIBE.
 § 7.  I tankskibe, der fører eller har ført olier  

 eller olieprodukter i bulk, skal der, inden arbejde med anvendelse af åben  

 ild eller gnistdannende værktøj påbegyndes inden for LASTTANK- og  

 PUMPERUMSOMRÅDET SAMT I OLIETANKE UDEN FOR DETTE OMRÅDE, iagttages følgende:
 1. Alle lasttanke - bortset fra eventuelle sloptanke -  

 pumperum og cofferdamme skal være ventilerede og gasfri.
 2. Alle lastledninger og strippeledninger på dæk, i  

 pumperum og i tanke skal være gennemskyllet med vand.
3. Alle tanke og rum, hvori arbejde skal udføres, skal  

 være renset.
Ved arbejde på skibssider, skodder eller andre konstruktioner  

 skal særlig grundig rensning være foretaget fra mindst 1 meter over  

 arbejdsstedet til bunden af tanken eller rummet i en afstand af mindst 3  

 meter til alle sider, målt fra en lodret linie gennem arbejdsstedet.
Bunden  

 skal være renset i samme udstrækning eller være helt dækket med vand.
 4. Skal arbejde udføres i bunden af en tank eller et  

 pumperum, skal bund, bundstokke o.lign. være særlig grundigt renset i en  

 afstand af mindst 3 meter til alle sider fra arbejdsstedet.
 5. Skal arbejde udføres på varmespiraler  

 (heatings-coils), skal disse først være gennemblæst med damp eller luft.
 6. Sloptanke skal være tæt tillukkede, og der skal  

 altid være en vandfyldt tank mellem en sloptank og den tank eller det rum,  

 hvori der skal arbejdes.
 7. Ved arbejde, der kan medføre stærk ophedning eller  

 gennembrænding af et skod, skal der træffes de under pkt. 3 omhandlede  

 sikkerhedsforanstaltninger i det tilstødende rum.
 § 8.  Under arbejdets udførelse skal følgende  

 iagttages:
 1. I umiddelbar nærhed af arbejdsstedet skal der være  

 anbragt mindst to egnede transportable ildslukkere, der skal være let  

 tilgængelige, samt mindst 1 tilrigget brandslange, der konstant skal være  

 under tryk og forsynet med tågestrålerør.
 2. Nær arbejdsstedet skal der være stationeret en  

 brandvagt, der ikke samtidig må have andre funktioner, og som skal have et af  

 de under pkt. 1 nævnte tågestrålerør klar til øjeblikkelig brug.
 3. Brandvagten og de ved arbejdsstedet beskæftigede  

 personer skal være instrueret om de på arbejdstedet anbragte slukningsmidlers  

 anvendelse samt om, hvorledes der slås alarm i tilfælde af brand eller anden  

 ulykke.
4. Hvis brandvagten ikke umiddelbart kan komme på dæk  

 og slå alarm, skal der ved åbningen til den tank eller det rum, hvori der  

 arbejdes, være stationeret en vagtmand, som er instrueret om, hvorledes alarm  

 i tilfælde af brand eller anden ulykke straks videregives til den vagthavende  

 officer.
En sygebåre skal være let tilgængelig.
5. Anvendes autogenudstyr, skal ilt- og gasflasker  

 være anbragt og sikret i opretstående stilling på åbent dæk.
Såvel  

 brandvagten som den under pkt. 4 nævnte vagtmand skal være instrueret om,  

 hvorledes flaskeventilerne betjenes, og der skal forefindes en asbesthandske  

 til brug ved lukning af ventilerne i tilfælde af tilbageslag.
6. Tanken eller rummet, hvori der arbejdes, skal  

 konstant være ventileret.
Endvidere skal der med mellemrum af højst 6 timer,  

 så længe arbejdet varer,foretages gaskontrol, som også skal omfatte  

 tilstødende tanke, pumperum og cofferdamme.
Fornyet gaskontrol skal foretages  

 efter enhver afbrydelse af arbejdet.
 7. Svejse- eller skærebrændere må ikke lægges eller  

 hænges bort, medmindre ventilerne er forsvarligt lukkede.
 8. Ved arbejde i lasttanke, pumperum og cofferdamme  

 under forhold, hvor solbestråling kan medføre, at dæk og skibssider ud for  

 arbejdsstedet opvarmes over håndvarme, skal dæk og skibsside holdes  

 overrislet.
 Stk. 2.  Når arbejdet standses eller forlades, skal  

 flaskeventilerne lukkes og spænding til elektrisk værktøj afbrydes.
 ANDRE LASTSKIBE.
 § 9.  I lastskibe, der anvendes eller senest har været  

 anvendt helt eller delvis til transport af flydende KEMIKALIER ELLER  

 FORDRÅBEDE MINERALOLIEGASSER, må arbejder, der kræver anvendelse af åben ild  

 eller gnistdannende værktøj, ikke foretages inden for last- og  

 pumperumsområdet.
 Stk. 2.  Arbejde med åben ild eller gnistdannende  

 værktøj må ikke udføres I LASTRUM, HVORI DER FØRES EKSPLOSIV ELLER  

 LETANTÆNDELIG LADNING.
 Stk. 3.  Arbejde med åben ild må ikke udføres I LASTRUM,  

 HVORI DER FØRES ILDNÆRENDE LADNING.
 Stk. 4.  Skal arbejde, der kræver anvendelse af åben ild  

 eller gnistdannende værktøj, udføres i eller på BUNKERTANKE, skal der træffes  

 tilsvarende forholdsregler som omhandlet i §§ 7 og 8. Om arbejde på  

 rørledninger gælder reglerne i § 16.
 § 10.  Inden arbejde med anvendelse af åben ild  

 påbegyndes i lastrum - hvor dette ikke efter reglerne i § 9 er forbudt - I  

 PEAKTANKE, COFFERDAMME; RUM UNDER BRO OG BAK, STORESRUM O.LIGN., skal  

 følgende iagttages:
1. Skibssider, skodder, dæk og tanktop m.m. skal være  

 renset, eventuelt ved spuling.
Lastribber og dunnage samt andet brændbart  

 materiale skal bringes i sikker afstand - mindst 4 meter fra en lodret linie  

 gennem arbejdsstedet - og tildækkes med asbestlærred eller tilsvarende  

 ikke-brændbart materiale.
 2. Rummet skal være ventileret.
 3. Når der skal arbejdes i eller i nærheden af  

 ventilationskanaler, skal alle kanaludmundinger i andre lastrum, der har  

 forbindelse med den pågældende kanal, være omhyggeligt afblændede.
 4. Skal der svejses på skodder eller dæk, hvor der  

 føres brændbar ladning i det tilstødende rum, skal ladningen i disse rum  

 fjernes i samme afstand fra arbejdsstedet som anført under pkt. 1.
 § 11.  Under arbejdets udførelse skal følgende  

 iagttages:
 1. Det pågældende rum skal holdes ventileret.
2. Ved arbejdsstedet skal være anbragt mindst to  

 egnede transportable ildslukkere, der skal være let tilgængelige.
Endvidere  

 skal der være tilrigget mindst en brandslange, der konstant skal være under  

 tryk og forsynet med tågestrålerør.
 3. Nær arbejdsstedet skal der være stationeret en  

 brandvagt, der ikke samtidig må varetage andre funktioner, og som skal have  

 et af de i pkt. 2 nævnte tågestrålerør klar til øjeblikkelig brug.
 4. Brandvagten og de ved arbejdsstedet beskæftigede  

 personer skal være instrueret om de på arbejdsstedet anbragte  

 slukningsmidlers anvendelse samt om, hvorledes der slås alarm til en  

 vagthavende officer i tilfælde af brand eller anden ulykke.
 5. Svejses der på skodder eller dæk til tilstødende  

 rum eller i ventilationskanaler, der forbinder flere rum, skal der i disse  

 rum stationeres en brandvagt forsynet med brandslukningsmidler klar til  

 øjeblikkelig brug.
 § 12.  Når arbejdet standses eller forlades, skal  

 flaskeventilerne lukkes og spænding til elektrisk værktøj afbrydes.
 Stk. 2.  Når arbejdet er tilendebragt, skal, medmindre  

 brandvagt opretholdes, følgende iagttages:
 1. Arbejdsstedet og dettes omgivelser skal omhyggeligt  

 gennemgås, og svejsekabler samt ilt- og gasflasker, interimistisk el-udstyr  

 etc. skal fjernes.
 2. Mellem 1/2 og 1 time efter, at arbejdsstedet er  

 forladt, skal arbejdsstedet og dets nærmeste omgivelser omhyggeligt  

 gennemgås.
 § 13.  Inden arbejde med brug af åben ild påbegyndes I  

 APTERINGSAFDELINGER, skal følgende iagttages:
 1. Alt brændbart materiale såsom køjetøj, garderobe,  

 fritstående møbler, gardiner, tæpper o.lign. skal fjernes fra rummet, hvori  

 arbejdet skal udføres.
 2. Selve arbejdsstedet skal afskærmes, eller alt  

 faststående brændbart materiale tildækkes med asbestlærred eller tilsvarende  

 ikke-brændbart materiale.
 3. Skal der arbejdes på skod- eller dækskonstruktioner  

 eller på varmeledende konstruktioner med forbindelse til tilstødende rum,  

 skal der træffes de i pkt. 1 og 2 omhandlede sikkerhedsforanstaltninger i det  

 tilstødende rum.
 4. Skal der arbejdes på ventilationssystemer, skal  

 alle åbninger i andre rum, der har forbindelse med det pågældende  

 systemafsnit, være omhyggeligt afblændede.
 5. Arbejde må ikke udføres, dersom der i det  

 pågældende apteringsafsnit befinder sig sovende besætningsmedlemmer.
 Stk. 2.  Under arbejdets udførelse finder reglerne i §  

 11 tilsvarende anvendelse.
 Stk. 3.  Når arbejdsstedet forlades, finder reglerne i §  

 12 tilsvarende anvendelse.
 PASSAGERSKIBE.
 § 14.  Arbejder, der kræver anvendelse af åben ild,  

 må, når passagerer medføres, kun foretages på åbent dæk eller i værkstedsrum  

 eller - under iagttagelse af de i §§ 15 og 16 fastsatte regler - i maskinrum.
Stk. 2.  På vogndæk må åben ild ikke anvendes, når  

 automobiler medføres.
Gnistdannende værktøj må kun benyttes, når vogndækket  

 er forsynet md sprinkleranlæg.
 Stk. 3.  Udføres arbejde med brug af åben ild eller  

 gnistdannende værktøj, når der ikke medføres passagerer, skal de i §§ 9-13  

 fastsatte regler følges.
 MASKINRUM I ALLE SKIBE.
 § 15.  Inden arbejde med åben ild påbegyndes, skal  

 følgende iagttages:
 1. Tanktop, skodder, skibssider, ristværker, lejdere,  

 rørledninger og maskiner skal inden for en afstand af mindst 4 meter fra  

 arbejdsstedet være særlig grundigt renset.
 2. Skal der arbejdes i casing eller andre steder oppe  

 i rummet, skal der så tæt som muligt under arbejdsstedet ophænges gnistfang  

 bestående af presenning udført af asbestlærred eller lignende ikke-brændbart  

 materiale.
 Stk. 2.  Under arbejdets udførelse skal følgende  

 iagttages:
1. I umiddelbar nærhed af arbejdsstedet skal der være  

 anbragt mindst to egnede transportable ildslukkere,der skal være let  

 tilgængelige.
Endvidere skal maskinrummets brandslanger under og i nærheden  

 af arbejdsstedet være tilrigget.
Slangerne skal konstant være under tryk og  

 være forsynet med tågestrålerør.
 2. Nær arbejdstedet skal der være stationeret en  

 brandvagt, der ikke samtidig må have andre funktioner, og som skal have et af  

 de i pkt. 1 nævnte tågestrålerør klar til øjeblikkelig brug.
 3. Brandvagten og de ved arbejdsstedet beskæftigede  

 personer skal være instrueret om de på arbejdsstedet anbragte  

 slukningsmidlers anvendelse samt om, hvorledes der slås alarm til en  

 vagthavende officer i tilfælde af brand eller anden ulykke.
Stk. 3.  Når arbejdet standses, skal arbejdsstedet og  

 dets nærmeste omgivelser omhyggeligt gennemgås, og har autogenudstyr været  

 anvendt, skal dette fjernes fra rummet.
Afbrydes arbejdet for en kortere  

 periode, skal lignende inspektion foretages, og flaskeventilerne på  

 autogenudstyr skal lukkes.
 KØLE- OG RØRSYSTEMER I ALLE SKIBE.
 § 16.  På kølesystemer og på rørledninger, hvori der  

 har været brændbare væsker, må arbejde med åben ild ikke foretages, før  

 systemerne er grundigt gennemblæst, og der er sikkerhed for, at alle spor af  

 kølemediet, henholdsvis væskerester og eksplosive dampe, er fjernet.
 Stk. 2.  Afhængigt af, hvor arbejdet udføres, skal  

 reglerne i §§ 7-13 følges.
 IKRAFTTRÆDELSE M.V.
 § 17.  Overtrædelse af denne bekendtgørelse straffes i  

 henhold til § 42 i lov om tilsyn med skibe, jfr. lovbekendtgørelse nr. 336 af  

 31. august 1965.
 § 18.  Bekendtgørelsen træder i kraft den 1. juni  

 1970.
 Handelsministeriet,den 20. april 1970.
 Knud Thomsen.
/E.
Lysgaard.
 (* 1) For tiden bekendtgørelse nr. 372 af 30. september 1965 om regler for  

 arbejde på fartøj med tank for olie m.v.
