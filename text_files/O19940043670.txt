Resumé  


  

 En amtskommune X havde  

 varslet afskedigelse af 2 ledende medarbejdere A og B ved et af amtskommunens  

 sygehuse.
Før A og B var blevet partshørt og før den endelige afgørelse om  

 afskedigelse var truffet, udsendte X en pressemeddelelse, hvoraf det fremgik  

 at  

 A og B ville blive afskediget.
Efter at ombudsmanden  

 - under henvisning til § 6, stk. 5, i ombudsmandsloven - havde indhentet en  

 udtalelse fra X om sagen, herunder om indholdet af de oplysninger som X havde  

 givet til pressen, redegjorde ombudsmanden i en skrivelse til X generelt for  

 anvendelsen af officialprincippet og reglerne om partshøring i sager om  

 afskedigelse af offentligt ansatte.
Ombudsmanden udtalte at det efter hans  

 opfattelse var en fejl, at X i pressemeddelelsen havde oplyst, at A og B  

 ville  

 blive afskediget.
Beslutningen herom ville i givet fald først kunne træffes  

 når  

 A's og B's eventuelle udtalelser - efter partshøring - forelå og kunne indgå  

 i  

 grundlaget for myndighedens afgørelse.
Ombudsmanden præciserede at der er en  

 væsentlig forskel, både formelt og reelt, mellem beslutningen om at varsle  

 afskedigelse og selve afskedigelsesbeslutningen. (J. nr. 1994-300-809).
Information til  

 pressen om varslet uansøgt afskedigelse.
Partshøring forud for uansøgt  

 afskedigelse af offentligt ansatte.
Gennem dagspressen blev jeg bekendt med at X Amt behandlede  

 en sag om eventuel afskedigelse af sygehuschefen, forstanderen og  

 viceforstanderen på et af amtets sygehuse.
Af den omtale som sagen havde fået  

 i  

 pressen, fik jeg det indtryk at amtsborgmesteren havde givet udtryk for, at  

 der  

 allerede var truffet afgørelse om afskedigelse.
Jeg bad X Amt om en udtalelse om amtets information af  

 pressen og sygehusets sygeplejersker.
Efter at have modtaget udtalelsen  

 besluttede jeg mig for at foretage en undersøgelse efter ombudsmandslovens §  

 6,  

 stk. 5, af indholdet af denne information.
Inden jeg bad amtet om en udtalelse, havde en af mine  

 medarbejdere på baggrund af pressens omtale af sagen telefonisk spurgt til  

 sagen.
Den 3. februar 1994 modtog jeg en kopi af den rapport som et  

 konsulentfirma havde lavet om forholdene på sygehuset, og en kopi af de  

 skrivelser af 29. januar 1994 som var sendt til 3 ledende medarbejdere på  

 centralsygehuset.
Det fremgik heraf at amtet over for sygehuschefen og  

 forstanderen havde varslet deres afsked.
Amtet havde samtidig givet de 2  

 medarbejdere lejlighed til at udtale sig om den påtænkte afskedigelse.  

 Samtidig  

 var de faglige organisationer blevet underrettet.
I et brev af 4. februar 1994 bad jeg amtet om en udtalelse  

 om indholdet af de oplysninger om sagen, som amtet havde givet til pressen.  

 Jeg  

 var interesseret i at få oplyst om offentligheden var blevet gjort opmærksom  

 på  

 at der endnu ikke var truffet endelig afgørelse om at afskedige sygehuschefen  

 og forstanderen.
Jeg bad også om at få oplyst, hvad amtsborgmesteren havde  

 oplyst herom til sygehusets sygeplejersker under de møder som han ifølge  

 pressen havde haft med sygeplejerskerne.
Til besvarelse af spørgsmålet om informationen til pressen  

 henviste X Amt i sin udtalelse af 11. februar 1994 til en pressemeddelelse  

 som  

 var blevet udsendt den 29. januar 1994, efter at de tre ledende medarbejdere  

 havde fået overbragt amtets breve af samme dato.
Pressemeddelelsen havde  

 følgende indhold:
"Farvel til sygehuschef og og forstanderinder i (X).
 Amtets økonomiudvalg følger anbefalingerne i en uvildig  

 konsulent-rapport om ledelsesforholdene på Centralsygehuset i (X).
Sygehuschef (A) og forstanderinde (B) er med øjeblikkelig  

 virkning fritaget for tjeneste på (X) Centralsygehus.
De vil begge blive  

 afskediget.
Også viceforstanderinde (C) fritages omgående for tjeneste frem  

 til  

 hendes åremålsansættelse udløber til sommer.
 Det besluttede et enigt økonomiudvalg i (X) amt på et  

 ekstraordinært møde lørdag eftermiddag (29. januar '94). Baggrunden for dette  

 drastiske skridt er anbefalingerne i en uvildig konsulent-rapport fra (...),  

 som i december '93 fik til opgave at lave en situations-analyse af styrker og  

 svagheder ved administrationen på sygehuset.
 Hoved-konklusionen i rapporten er, "at der i dag ikke  

 findes en funktionsdygtig, overordnet ledelse på sygehuset, som kan tage  

 ansvaret for sammen at udvikle og lede sygehuset som en helhed, herunder at  

 sikre en behandlings- og plejefaglig udvikling i overensstemmelse med ændrede  

 krav fra omgivelserne inden for rammerne af de politiske krav om overholdelse  

 af budgetterne".
 Rapporten bygger bl.a. på individuelle, fortrolige  

 interviews med i alt 70 personer på mange niveauer på Centralsygehuset (X)  

 samt  

 ledende medarbejdere i amtets forvaltning.
I øvrigt står ledelsesstrukturen på alle amtets sygehuse  

 umiddelbart foran en modernisering.
Dette forhold spiller en afgørende rolle  

 for perspektivet i konsulentrapporten og for de beslutninger, økonomiudvalget  

 netop har truffet.
I rapporten hedder det således: "... at i den nuværende  

 tilspidsede situation, ser det ud til at være yderst vanskeligt - og kunne  

 have  

 uforudsigelige konsekvenser - at forsøge at få de nuværende parter i  

 sygehusledelsen til at arbejde sammen.
På grund af både disses  

 funktionsmæssige  

 og grundlæggende holdningsmæssige forskelle, vil virkeliggørelsen af  

 intentionerne bag den nye ledelsestruktur således kræve personændringer i  

 sygehusledelsen".
Herefter anbefaler konsulent-firmaet, at stillingerne som  

 sygehuschef, cheflæge og chefsygeplejerske - den nye topledelse - opslås  

 ledige.
Dette indgår også i økonomiudvalgets beslutning.
 Det samme gør anbefalingen af, at der skal gennemføres en  

 proces med en tværfaglig strategi-/ledelsesudvikling for videreudvikling af  

 sygehuset  

 i overensstemmelse med intentionerne bag den nye ledelsesstruktur - med  

 bistand fra eksterne konsulenter.
 Kontorchef (D) fungerer nu som sygehuschef på  

 Centralsygehuset (X). Sygehusets samarbejdsudvalg vil mandag morgen få en  

 orientering om situationen fra amtsborgmester (E) og viceamtsdirektør (F)  

 ligesom medarbejderne vil få udleveret konsulent-rapporten.
------------------------------------------" Amtet havde ikke udsendt andre pressemeddelelser om  

 indholdet af økonomiudvalgets beslutning om at starte afskedigelsessager.
Om amtsborgmesterens information af sygeplejerskerne udtalte  

 amtet at amtsborgmesteren havde holdt sig til indholdet af  

 konsulentrapporten.  

 Han havde, som det også havde været citeret i pressen, givet udtryk for at  

 der  

 i reaktionerne over for forstanderen og viceforstanderen ikke lå nogen kritik  

 af de pågældendes faglige kvalifikationer.
De formelle procedurer i  

 forbindelse  

 med selve afskedigelsessagerne havde ikke været berørt under møderne ud over  

 at sygeplejerskerne var bekendt med indholdet af skrivelserne af 29. januar  

 1994 om økonomiudvalgets beslutning.
 Skrivelserne til sygehuschefen og forstanderen af 29.  

 januar 1994 havde følgende ordlyd:
 "På baggrund af indholdet af rapporten af 28. januar  

 1994 fra (...) vedrørende "Etablering af sygehusledelse i  

 Administrationsområde  

 (X)" har økonomiudvalget besluttet, at der indledes sag om, at De  

 afskediges med pension af en af Dem utilregnelig årsag (diskretionær afsked)  

 fra stillingen som sygehuschef/forstanderinde ved Centralsygehuset i (X).
 Til orientering vedlægges eksemplar af ovennævnte rapport.
 I henhold til tjenestemandsregulativets § 29 har De adgang  

 til at udtale Dem om den påtænkte afsked forinden denne foretages.
 Såfremt De ønsker at afgive en udtalelse bedes denne  

 fremsendt således, at den er (X) Amt i hænde senest den 20. februar 1994.
 Det skal samtidig meddeles, at (X) Amt med øjeblikkelig  

 virkning vil undlade at gøre brug af Deres tjeneste.
Danmarks Jurist- og Økonomforbund/Dansk Sygeplejeråd er  

 herfra underrettet." Efter min gennemgang af sagen udtalte jeg i et brev af 18.  

 marts 1994 til X Amt følgende:
"Som det fremgår af mit brev af 4. februar 1994 til (X)  

 Amt var temaet for min eventuelle undersøgelse af sagen amtets, herunder  

 amtsborgmesterens,  

 information af offentligheden.
Som anført i mit brev interesserede jeg mig  

 særligt for om informationen havde taget hensyn til at der på tidspunktet for  

 pressemeddelelsen kun var udsendt varslingsskrivelser til medarbejderne med  

 henblik på at de kunne få lejlighed til at udtale sig.
I den pressemeddelelse som amtet udsendte, oplyste amtet at  

 "Sygehuschef (A) og forstanderinde (B) er med øjeblikkelig virkning  

 fritaget for tjeneste på (X) Centralsygehus.
De vil begge blive  

 afskediget." Som det fremgår, er det ikke i denne meddelelse nævnt at  

 amtet over for de 2 medarbejdere kun varslede afskedigelse og samtidig gav  

 dem  

 adgang til at udtale sig om den påtænkte afsked forinden den ville blive  

 foretaget.
Jeg har ved min gennemgang af sagen lagt til grund at amtet ikke  

 forud for skrivelserne af 29. januar 1994 havde konfronteret sygehuschefen og  

 forstanderinden med oplysningerne i det påtænkte afskedigelsesgrundlag.
 Vigtigheden af at der i en sådan situation afgives korrekt  

 information afhænger navnlig af, om myndighedens foreløbige (processuelle)  

 beslutning om over for en ansat at varsle at man sigter mod at afskedige den  

 pågældende, i alt væsentligt kan sidestilles med den endelige beslutning om  

 selve afskedigelsen - eller om der ikke blot formelt, men også reelt består  

 en  

 forskel mellem de to former for beslutninger.
Ved afgørelser om uansøgt afskedigelse af ansatte i den  

 offentlige forvaltning gælder som for andre forvaltningsafgørelser det  

 almindelige  

 ulovbestemte undersøgelsesprincip (officialprincippet). Dette princip  

 indebærer  

 navnlig at der ikke må træffes afgørelse i en afskedigelsessag, før der er  

 tilvejebragt det fornødne faktiske grundlag i forhold til det retsgrundlag,  

 som  

 afskedigelsen søges gennemført efter.
Jeg bemærker i den forbindelse at det  

 ved  

 afskedigelse på grund af samarbejdsvanskeligheder, uegnethed og lignende er  

 almindeligt antaget, at det bevismæssige grundlag for eksistensen af de  

 forhold der lægges den ansatte til last, bør være særligt sikkert; dette er  

 en  

 følge af afskedigelsens alvorlige karakter.
Ved en myndigheds beslutning om at undersøge om der er  

 tilstrækkeligt grundlag for at afskedige en ansat, må myndigheden derfor  

 sætte  

 en sagsoplysningsproces i gang.
I denne sagsoplysningsproces vil de  

 oplysninger  

 som den person der søges afskediget, kan bidrage med, normalt være en  

 betydningsfuld del af oplysningsgrundlaget.
Den person som søges afskediget,  

 vil ifølge sagens natur have et indgående kendskab til de faktiske forhold,  

 der indgår i det påtænkte afskedigelsesgrundlag.
Der er derfor en generel  

 formodning for at en ansat der for første gang konfronteres med et påtænkt  

 afskedigelsesgrundlag,  

 på væsentlige punkter vil kunne bidrage til sagsoplysningen.
 I sager om afskedigelse af kommunalt ansatte tjenestemænd findes  

 der en udtrykkelig bestemmelse i tjenestemandsregulativets § 29 om  

 partshøring.  

 Bestemmelsen har følgende ordlyd:
 "  

  

 Stk. 1.  

  

 Inden en tjenestemand afskediges uden ansøgning, skal der, bortset fra de i §  

 27 nævnte tilfælde, gives såvel pågældendes forhandlingsberettigede  

 organisation som tjenestemanden selv adgang til at udtale sig, medmindre  

 forhør  

 har været afholdt efter §§ 18-20.
Stk. 2...." Bestemmelsen i tjenestemandsregulativets § 27 vedrører  

 afskedigelse på grund af alder og er ikke relevant i denne sag.
Også forvaltningsloven indeholder i § 19 en bestemmelse om  

 partshøring.
Denne bestemmelse medfører at bestemmelsen i  

 tjenestemandsregulativets  

 § 29 efter gennemførelsen af forvaltningsloven er uden selvstændig betydning  

 for så vidt angår høring af den ansatte.
Forvaltningslovens § 19 har følgende  

 ordlyd:
"  

  

 Stk. 1.  

  

 Kan  

 en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende sagens faktiske omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er  

 af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse.
Stk. 2...." Ved siden af forvaltningsloven gælder der en ulovbestemt  

 retsgrundsætning, som indebærer en videregående pligt til partshøring i  

 afskedigelsessager.
Denne grundsætning, der er lagt til grund i ombudsmandens  

 og domstolenes praksis, er af ombudsmanden blevet formuleret således  

 (Folketingets Ombudsmands beretning for året 1990, s. 363):
"Den ulovbestemte pligt indebærer en pligt for  

 afskedigelsesmyndigheden til - forinden afgørelse træffes i sagen - i  

 almindelighed  

 at give den ansatte en redegørelse, der efter omstændighederne bør være  

 skriftlig, for myndighedens egen (foreløbige) opfattelse af sagen, og  

 herunder  

 den retlige kvalifikation af faktum samt - for så vidt der i sagen måtte være  

 bevismæssige spørgsmål - myndighedens bevismæssige vurderinger.
I de  

 sidstnævnte relationer går den ulovbestemte grundsætning videre end  

 forvaltningslovens § 19, der ... kan omfatte visse eksterne vurderinger, men  

 ikke myndighedens egen retlige kvalifikation af faktum og bevismæssige  

 vurderinger.
Den ulovbestemte partshøringsregel kan ikke antages at gælde  

 i relation til alle sager, der indgår i undersøgelsen.
Grundsætningen må  

 antages at gælde i relation til sager om disciplinær afsked og - for så vidt  

 grundlaget for den påtænkte afskedigelse indeholder samarbejdsvanskeligheder,  

 uegnethed m.v. - tillige sager om diskretionær afsked; derimod kan  

 grundsætningen  

 ikke antages at gælde i relation til sager om diskretionær afsked udelukkende  

 på grund af arbejdsmangel, besparelser eller lignende samt sager om afsked på  

 grund af sygdom." Formålet med de citerede bestemmelser om kontradiktion er at  

 give den pågældende part lejlighed til at kommentere de oplysninger om sagens  

 faktiske omstændigheder som myndigheden vil lade indgå i grundlaget for sin  

 afgørelse.
Parten vil herved have mulighed for at korrigere og supplere de  

 foreliggende oplysninger og vil i det hele taget have lejlighed til at  

 redegøre  

 for sit syn på sagen.
Som det udtrykkeligt fremgår af forvaltningslovens § 19  

 skal parten have lejlighed til at fremkomme med en udtalelse  

  

 inden myndigheden træffer afgørelse i sagen.
Parten skal således have adgang til at kommentere nøjagtig  

 de oplysninger om vedkommendes udøvelse af stillingen, som  

 afskedigelsesmyndigheden  

 har tillagt vægt i forbindelse med beslutningen om at varsle den pågældendes  

 afsked.
Den ansatte skal kunne kommentere dels det faktiske, dels det retlige  

 grundlag for den påtænkte afskedigelse før myndigheden træffer afgørelse i  

 sagen.
Dette er som anført ovenfor en betydningsfuld del af det  

 oplysningsgrundlag, på hvilket myndigheden skal træffe sin afgørelse.
 Det er på denne baggrund min opfattelse at der i  

 almindelighed består en væsentlig forskel - ikke blot formelt, men også reelt  

 -  

 mellem beslutningen om at høre den ansatte om den påtænkte afskedigelse og  

 selve afskedigelsesbeslutningen.
Jeg anser det derfor for en fejl, når amtet i pressemeddelelsen  

 oplyser at sygehuschefen og forstanderinden ved (X) Centralsygehus vil blive  

 afskediget.
Denne beslutning kan i givet fald først træffes, når de  

 pågældende  

 har haft lejlighed til at kommentere grundlaget for afgørelsen, og  

 myndigheden  

 derefter nøje har gennemgået den ansattes eventuelle udtalelse for at fastslå  

 om den ændrer ved det faktiske grundlag som myndigheden foreløbigt har lagt  

 til  

 grund, og den vurdering af sagen som myndigheden har foretaget af den  

 pågældendes  

 forhold forud for høringen.
 Jeg mener derfor at indholdet af pressemeddelelsen er i  

 strid med det almindelige krav om, at informationen af offentligheden skal  

 være  

 korrekt og fyldestgørende.
Afslutningsvis skal det præciseres at jeg ikke i denne  

 redegørelse for reglerne om partshøring har taget stilling til  

 sagsbehandlingen  

 eller realiteten i de konkrete afskedigelsessager.
Min generelle redegørelse  

 for indholdet af de eksisterende regler om sagsoplysning og partshøring er  

 alene udarbejdet for at understrege vigtigheden af at der, på tidspunktet for  

 høringen af den ansatte der søges afskediget, korrekt oplyses om, at der  

 endnu  

 ikke er truffet endelig afgørelse om afskedigelse." Jeg sendte den 28. februar 1994 et udkast der var enslydende  

 med det jeg har anført ovenfor, til X Amt.
Jeg bad om amtets eventuelle  

 bemærkninger til udkastet.
 Den 9. marts 1994 svarede amtet bl.a. følgende:
 "...
 (X) Amt skal ... bemærke, at man har noteret sig, at  

 ombudsmanden ikke i redegørelsen har forholdt sig til sagsbehandlingen eller  

 realiteten i de konkrete afskedigelsessager, og at der således ikke  

 foreligger  

 kritik heraf.
 Amtet har samtidig taget til efterretning, at ombudsmanden  

 ikke mener, at den udsendte pressemeddelelse, som var holdt i almindelige  

 vendinger uden henvisning til særlige arbejdsretlige eller  

 forvaltningsretlige  

 regler, var korrekt og fyldestgørende.
Det er dog amtets opfattelse, at der ikke herved er sket en  

 krænkelse af væsentlige retlige interesser, jfr. § 6, stk. 5, sidste punktum  

 i  

 lovbekendtgørelse om Folketingets ombudsmand." I et brev til amtet udtalte jeg herefter følgende:
 "Jeg må (...) fastholde at amtet ikke i en  

 pressemeddelelse bør lade offentligheden få det indtryk, at der er truffet  

 beslutning om afskedigelse, når denne beslutning i givet fald først træffes,  

 efter at de pågældende har haft lejlighed til at kommentere grundlaget for  

 den  

 påtænkte afgørelse.
Det er min opfattelse at der herved er sket en krænkelse af  

 væsentlige retlige interesser.
Jeg lægger vægt på at de personer, der er  

 involveret i en sag om afskedigelse, ikke ved sagens omtale i pressen bør få  

 det indtryk at beslutningen om at afskedige de pågældende allerede er  

 truffet.  

 Dette kunne have den uheldige konsekvens at den pågældende ikke ved sit  

 partsindlæg mener på afgørende måde at kunne påvirke udfaldet af den endelige  

 afgørelse om, hvorvidt der skal ske afskedigelse.
 Endvidere bør den person, der søges afskediget, ikke på  

 baggrund af sagens omtale i pressen udsættes for i offentligheden at blive  

 konfronteret  

 med at beslutning om afskedigelse allerede er truffet, når dette ikke er - og  

 heller ikke kan være - tilfældet.
