Bestemmelser om godkendelse af luftfartsforetagender til at  

 udføre erhvevsmæssig lufttrafik i henhold til JAR-OPS 1 og/eller JAR-OPS 3 I  

 medfør af § 78 og § 82 i lov om luftfart, jf. lovbekendtgørelse nr. 373 af 4.  

 juni 1997, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 delegation af beføjelser til Statens Luftfartsvæsen og om kundgørelse af de  

 af  

 luftfartsvæsenet udfærdigede forskrifter, følgende:
1. Referencedokumenter 1.1 Joint Aviation Requirements (JAR), JAR-OPS 1, Section 1  

 og 2, seneste udgave.
 1.2 Joint Aviation Requirements (JAR), JAR-OPS 3, Section 1  

 og 2, seneste udgave.
 1.3 Joint Aviation Requirements (JAR), JAR-1, Definitions  

 and Abbreviations, seneste udgave.
 1.4 BL 5-4, Bestemmelser om rundflyvning, seneste udgave.
 1.5 BL 6-37, Bestemmelser om certifikat som  

 kabinebesætningsmedlem, CA-certifikat, herunder grunduddannelse, seneste  

 udgave.
 1.6 Rådets forordning nr. 2407/92 af 23. juli 1993 om  

 udstedelse af licenser til luftfartsselskaber.
1.7 De dokumenter, der er nævnt i pkt. 1.1 - 1.3, kan købes  

 hos Westward Digital Limited 37, Windsor Street Cheltenham Glos.
GL52 2DG England Telefax: 00 44 242 584 139 2. Definitioner The Authority:
 Hvor der i JAR-OPS 1 eller JAR-OPS 3 nævnes the Authority,  

 betyder det Statens Luftfartsvæsen.
 Definitioner af øvrige begreber og forkortelser, der  

 anvendes i JAR-OPS 1 og JAR-OPS 3, findes i JAR-1, Definitions and  

 Abbreviations.
 Overgangsperiode:
 Ved overgangsperiode forstås i denne BL:
 Tiden frem til 1. april 1998 for den del af et  

 luftfartsforetagendes operationer, som udføres med flyvemaskiner, hvis  

 maksimalt tilladte startmasse er 10 tons eller derover, eller hvis godkendte  

 kabinekonfiguration omfatter 20 passagersæder eller flere.
 Tiden frem til den 1. oktober 2000 for den del af et  

 luftfartsforetagendes operationer, der udføres i henhold til en godkendelse  

 til  

 IFR-flyvning med flyvemaskiner, hvis maksimalt tilladte startmasse er mindre  

 end 10 tons, og hvis godkendte kabinekonfiguration omfatter færre end 20  

 passagersæder.
 Tiden frem til den 1. april 2001 for den del af et  

 luftfartsforetagendes operationer, der udføres i henhold til en godkendelse  

 til  

 VFR-flyvning med flyvemaskiner, hvis maksimalt tilladte startmasse er mindre  

 end 10 tons, og hvis godkendte kabinekonfiguration omfatter færre end 20  

 passagersæder.
 Tiden frem til den 1. februar 2000 for den del af et  

 luftfartsforetagendes operationer, der udføres med helikoptere i henhold til  

 en  

 godkendelse til flyvning til havanlæg og/eller HEMS-flyvning.
 Tiden frem til den 1. august 2000 for den del af et  

 luftfartsforetagendes operationer, der udføres med helikoptere i henhold til  

 en  

 godkendelse til IFR-flyvning.
 Tiden frem til den 1. februar 2001 for alle andre  

 helikopteroperationer, jf. pkt. 3.2, end de, der er nævnt under pkt. 2 d. og  

 e.
 Driftsforskrifterne:
 Ved driftsforskrifterne forstås i denne BL Ministeriet for  

 Offentlige Arbejders bekendtgørelse nr. 264 af 27. juni 1966 om  

 driftsforskrifter for regelmæssig og ikke-regelmæssig, offentlig lufttrafik  

 med  

 senere ændringer.
 HEMS-flyvning  

 (Helicopter Emergency Medical Service):
 En flyvning med helikopter med det formål at yde  

 katastrofehjælp, førstehjælp eller lægelig assistance til nødstedte, hvor  

 øjeblikkelig og hurtig transport af f.eks. lægepersonale, medicinsk udstyr og  

 forsyninger (herunder blod, organer og medicin) samt syge og/eller  

 tilskadekomne personer og andre personer med direkte tilknytning hertil er af  

 afgørende betydning.
3. Anvendelsesområde 3.1 Denne BL fastsætter bestemmelser om gennemførelse af  

 Joint Aviation Requirements (JAR), JAR-OPS 1 og/eller JAR-OPS 3, samt  

 bestemmelser for udstedelse af driftstilladelse (Air Operator  

 Certificate/AOC)  

 til luftfartsforetagender til at udføre erhvervsmæssig lufttrafik i henhold  

 til  

 JAR-OPS 1 og/eller JAR-OPS 3.
 3.2 Bestemmelserne i denne BL gælder for  

 luftfartsforetagender hjemmehørende i Danmark, på Færøerne eller i Grønland,  

 der udfører erhvervsmæssig lufttrafik, som omfatter transport af passagerer,  

 post og/eller fragt, med flyvemaskiner og/eller helikoptere, herunder  

 rundflyvning.
4. Ansøgning og godkendelse 4.1 Et luftfartsforetagende må kun udføre erhvervsmæssig  

 lufttrafik, jf. pkt. 3.2, hvis det er godkendt hertil efter JAR-OPS 1  

 og/eller  

 JAR-OPS 3.
 4.1.1 I overgangsperioden kan erhvervsmæssig lufttrafik dog  

 udføres i henhold til en driftstilladelse, der er udstedt i henhold til  

 driftsforskrifterne eller BL 5-4.
 4.2 Ansøgning om hel eller delvis godkendelse efter JAR-OPS  

 1 og/eller JAR-OPS 3 fremsendes til Statens Luftfartsvæsen på særlig  

 ansøgningsformular under overholdelse af de tidsfrister og bilagskrav, der er  

 anført i JAR-OPS 1 og/eller JAR-OPS 3 under pkt. 1.185, henholdsvis pkt.  

 3.185.
 Anm. 1: Ansøgningsformular  

 kan fås ved henvendelse til Statens Luftfartsvæsen, Operativt Kontor,  

 Postboks  

 744, Ellebjergvej 50, 2450 København SV.
 Anm. 2.:  

 Luftfartstilsynet vil i overgangsperioden, jf. afsnit 2, ikke være i stand  

 til  

 at certificere alle ansøgninger om JAR-OPS 1 og/eller 3 inden for den i  

 JAR-OPS  

 1/3.185 angivne frist på 60 dage efter modtagelsen af  

 dokumentationsmateriale.
 Operativt Kontor vil  

 derfor oprette et tidsskema med autorisationsperioder.  

 Luftfartsforetagender  

 kan booke sig på de tidsperioder, der passer bedst til selskabets  

 planlægning.  

 Der vil være en vis frihed til at vælge, om man ønsker tidlig eller sen  

 gennemgang af dokumentationsmaterialet, men antallet af ansøgninger, der kan  

 behandles samtidig, er begrænset, og de selskaber, der tilmelder sig sidst,  

 bliver henvist til ledige pladser.
 Når et  

 luftfartsforetagendes dokumentationsmateriale er godkendt, kan selskabet selv  

 vælge implementeringsdato, der dog ikke kan være senere end de datoer, der er  

 angivet i BL 5-50, 2. udgave.
 4.3 Godkendelse efter JAR-OPS 1 og/eller JAR-OPS 3 og  

 eventuelle vilkår for godkendelsen vil blive anført i luftfartsforetagendets  

 driftsspecifikationer (Operations Specifications/OS). Luftfartsforetagender,  

 der i fuld udstrækning godkendes efter JAR-OPS 1 og/eller JAR-OPS 3, vil få  

 udstedt en ny driftstilladelse (AOC).
5. Overgangsperiode 5.1 Luftfartsforetagender kan godkendes helt eller delvis  

 efter JAR-OPS 1 og/eller JAR-OPS 3 fra og med den 1. april 1997. Delvis  

 godkendelse meddeles på de vilkår, der er anført i bilag 1.
 5.1.1 Godkendelser, der er meddelt på baggrund af de hidtil  

 gældende bestemmelser, jf. pkt. 4.1.1,  

    

 ophører med at være gyldige, når et luftfartsforetagendes operationer er  

 godkendt i henhold til JAR-OPS 1 og/eller JAR-OPS 3, dog senest på følgende  

 tidspunkter:
 Den 1. april 1998 for den del af et  

 luftfartsforetagendes operationer, der er omfattet af pkt. 2.a.
 Den 1. februar 2000 for den del af et  

 luftfartsforetagendes operationer, der er omfattet af pkt. 2  

    

 d.
 Den 1. august 2000 for den del af et  

 luftfartsforetagendes operationer, der er omfattet af pkt. 2 e.
 Den 1. oktober 2000 for den del af et  

 luftfartsforetagendes operationer, der er omfattet af pkt. 2 b.
 Den 1. februar 2001 for den del af et  

 luftfartsforetagendes operationer, der er omfattet af pkt. 2 f.
 Den 1. april 2001 for den del af et  

 luftfartsforetagendes operationer, der er omfattet af pkt. 2 c.
 5.1.2 Dispensationer meddelt efter de hidtil gældende  

 bestemmelser bortfalder, når godkendelsen efter de hidtil gældende  

 bestemmelser  

 ophører med at være gyldig.
 5.2 Luftfartsforetagender, der ikke var godkendt inden den  

 1. april 1997 efter de hidtil gældende regler, kan kun opnå godkendelse efter  

 JAR-OPS 1 og/eller JAR-OPS 3.
6. Drift af  

 luftfartsvirksomhed 6.1 Et luftfartsforetagende, der har fået udstedt AOC på  

 grundlag af JAR-OPS 1 og/eller JAR-OPS 3, skal følge bestemmelserne i JAR-OPS  

 1/JAR-OPS 3 i stedet for de tilsvarende regler i driftsforskrifterne og  

 Bestemmelser for Civil Luftfart (BL), jf. dog pkt. 6.3 - 6.5.
 6.2 Et luftfartsforetagende, der er delvis godkendt efter  

 JAR-OPS 1 og/eller JAR-OPS 3, skal følge de bestemmelser i JAR-OPS 1/JAR-OPS  

 3,  

 der er omfattet af den delvise godkendelse, i stedet for de tilsvarende  

 regler  

 i driftsforskrifterne og Bestemmelser for Civil Luftfart (BL), jf. dog pkt.  

 6.3  

 - 6.5.
 6.3 Bestemmelserne i luftfartslovens § 50 gælder indtil  

 videre i stedet for JAR-OPS 1.085 (a) (1) og (5) og (b) (2) samt JAR-OPS  

 3.085  

 (a) (1) og (5) og (b) (2).
 6.4 Kabinebesætningsmedlemmer skal fortsat være certificeret  

 i henhold til BL 6-37. BL 6-37 erstatter således de tilsvarende regler i  

 JAR-OPS 1 og/eller JAR-OPS 3.
 6.5 Artikel 10 i Rådets forordning (EØF) nr. 2407 af 23.  

 juli 1993, hvorefter enhver form for lease af luftfartøjer skal godkendes af  

 Statens Luftfartsvæsen, gælder indtil videre i stedet for JAR-OPS 1.1658 d og  

 JAR-OPS 3.1658 d.
7. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes foreneligt med de  

 hensyn, der ligger til grund for de pågældende bestemmelser.
8. Straf 8.1 Den, der overtræder bestemmelsen i pkt. 4.1, straffes i  

 medfør af luftfartslovens § 149, stk. 8, med bøde, hæfte eller fængsel indtil  

 2  

 år.
 8.2 Med bøde, hæfte eller fængsel i indtil 2 år straffes i  

 medfør af luftfartslovens § 149, stk. 8, den, der i et luftfartsforetagende,  

 der har en godkendelse efter pkt. 5.1 eller pkt. 5.2, overtræder  

 bestemmelserne  

 i JAR-OPS 1 og/eller JAR-OPS 3.
 8.3 Den, der overtræder vilkårene for en godkendelse meddelt  

 efter denne BL, straffes i medfør af luftfartslovens § 149, stk. 13, med bøde  

 eller hæfte.
 8.4 For overtrædelser begået af selskaber m.v. (juridiske  

 personer) kan der pålægges strafansvar efter reglerne i straffelovens 5.  

 kapitel, jf. luftfartslovens § 149, stk. 14.
11. Ikrafttræden 11.1 Denne BL træder i kraft den 1. august 1999.
 11.2 Samtidig ophæves BL 5-50, 1. udgave af 6. marts 1997.
