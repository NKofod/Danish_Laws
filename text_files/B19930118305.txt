 Efter § 1, stk. 5, § 3, stk. 2, og § 16, jf. lovbekendtgørelse nr.
226 af 5. april 1991, som senest ændret ved § 2, i lov nr. 1123 af 22. december 1993 fastsættes:
 Opgørelse af arbejdstid og lønindtægt mv.
for lønmodtagere § 1.  For lønmodtagere, der ved overgangen til  

 delpension modtager efterløn efter lov om arbejdsløshedsforsikring mv.,  

 opgøres arbejdstiden på grundlag af den gennemsnitlige ugentlige arbejdstid i  

 de sidste 9 måneder før overgangen til efterløn.
 § 2.  For lønmodtagere, hvis arbejdstid ikke kendes,  

 opgøres den gennemsnitlige ugentlige arbejdstid ved at dividere den ugentlige  

 indtægt med den gennemsnitlige timeløn for ikke-faglærte mandlige henholdsvis  

 kvindelige arbejdere i hele landet (incl.
 dyrtidstillæg, men bortset fra alle andre tillæg), som offentliggjort af  

 Danmarks Statistik hvert år for foregående års oktober kvartal.
§ 3.  Ved vurdering af, om betingelserne efter lovens  

 § 2, stk. 1, nr. 3 og 4, er opfyldt, medregnes perioder, hvori der er  

 udbetalt plejevederlag efter kapitel 12 a i lov om social bistand.
Ved  

 beregning af arbejdstiden inden for 9 måneder, jf. lovens § 3, stk. 1, 1.  

 pkt., ses der bort fra perioder, hvori der er udbetalt plejevederlag efter  

 kapitel 12 a i lov om social bistand.
§ 4.  Den årlige lønindtægt, der anvendes ved den  

 første delpensionsberegning efter lovens § 4, stk. 4, er de indtægter, der  

 efter Socialministeriets bekendtgørelse om dagpenge ved sygdom eller fødsel  

 henregnes til lønindtægt.
Har modtageren haft selvstændig erhvervsindtægt,  

 indgår den i opgørelsen af modtagerens indtægt inden overgang til delpension.
 Stk. 2.  Den årlige lønindtægt, der anvendes ved den  

 første delpensionsberegning, jf. stk. 1, for personer, der har modtaget  

 plejevederlag efter kapitel 12 a i lov om social bistand, opgøres på grundlag  

 af det senest afsluttede indkomstår, hvori der ikke er udbetalt  

 plejevederlag.
 Stk. 3.  Efter udtræden af delpensionsordningen på  

 mindre end et helt kalenderår anvendes ved genindtræden den andel af  

 lønindtægten efter stk. 1, der svarer til den arbejdstid, lønmodtageren har  

 haft efter sin udtræden.
 § 5.  For delpensionister, der overgår fra efterløn,  

 svarer basisbeløbet efter lovens § 4, stk. 1, til den beregnede efterlønssats  

 ved overgangen til delpension omregnet til årsbasis.
Oplysningspligt, udbetaling, ophør og genindtræden § 6.  Kommunalbestyrelsen kan pålægge arbejdsgiveren  

 at give de oplysninger om arbejdstid og indtægt, der er nødvendige for at  

 beregne og udbetale delpension.
§ 7.  Delpension skal udbetales månedsvis bagud,  

 således at den er til disposition for modtageren senest den sidste bankdag i  

 den måned, delpensionen vedrører.
Dispositionsdagen skal meddeles til  

 delpensionisten og pengeinstituttet.
 § 8.  Retten til delpension ophører med udgangen af  

 den måned, hvori modtageren dør.
 § 9.  Når delpension til lønmodtagere, som får  

 udbetalt plejevederlag efter kapitel 12 a i lov om social bistand, er  

 bortfaldet, genoptages udbetalingen af delpension efter reglerne i lovens §  

 10, stk. 3.
 Årlig fastsættelse af delpension for personer med selvstændig  

 erhvervsindtægt og fravigelse af lovens §§ 7-9 og § 10, stk. 3, mv.
 § 10.  Ved vurdering af, om betingelserne efter § 2,  

 stk. 1, nr.
 3-5, i Socialministeriets bekendtgørelse om delpension til personer med  

 indtægt ved selvstændig erhvervsvirksomhed m.fl., er opfyldt, medregnes  

 perioder, hvori der er udbetalt plejevederlag efter kapitel 12 a i lov om  

 social bistand.
 Stk. 2.  Ved opgørelse af indtægten, jf. § 2, stk. 1,  

 nr. 6, i bekendtgørelsen nævnt i stk. 1, anvendes det senest afsluttede  

 indkomstår, hvori der ikke er udbetalt plejevederlag efter kapitel 12 a i lov  

 om social bistand.
 § 11.  Ved opgørelse af perioder med  

 fuldtidsbeskæftigelse, der har givet indtægter som nævnt i § 1, stk. 2, jf. §  

 3, i Socialministeriets bekendtgørelse om delpension til personer med indtægt  

 ved selvstændig erhvervsvirksomhed m.fl., medregnes perioder, hvori der er  

 udbetalt plejevederlag efter kapitel 12 a i lov om social bistand.
 § 12.  For personer med selvstændig erhvervsindtægt  

 fastsættes delpensionen hver 1. oktober på grundlag af modtagerens seneste  

 årlige selvstændige erhvervsindtægt efter de regler, der er fastsat i § 5,  

 stk. 5 og stk. 6, i Socialministeriets bekendtgørelse om delpension til  

 personer med indtægt ved selvtændig erhvervsvirksomhed m.fl.
 § 13.  Modtageren af delpension skal over for  

 kommunalbestyrelsen godtgøre, at arbejdstiden er nedsat.
Stk. 2.  Medarbejdende ægtefæller, der modtager  

 delpension, skal dokumentere nedsættelsen af arbejdstiden og bekæftigelsens  

 omfang efter overgangen § 14.  Retten til delpension bortfalder fra den 1. i  

 den måned, hvori modtageren ikke længere opfylder betingelsen i § 2, stk. 1,  

 nr. 1 og 2, i Socialministeriets bekendtgørelse om delpension til personer  

 med indtægt ved selvstændig erhvervsvirksomhed m.fl.
 Delpensionen bortfalder med udgangen af den måned, hvori betingelsen i §  

 4, stk. 2, i nævnte bekendtgørelse ikke længere er opfyldt, herunder ved  

 virksomhedens ophør.
 § 15.  Når deltidsarbejdet genoptages, efter at  

 delpension er bortfaldet på grund af sygdom efter lovens § 10, stk. 1, kan  

 udbetaling af delpension genoptages, uanset at betingelserne i § 2, stk. 1,  

 nr. 3-6, i Socialministeriets bekendtgørelse om delpension til personer med  

 indtægt ved selvstændig erhvervsvirksomhed m.fl. ikke er opfyldt.
§ 16.  Personer med selvstændig erhvervsindtægt kan  

 ikke genindtræde i delpensionsordningen efter Socialministerets  

 bekendtgørelse om delpension til personer med indtægt ved selvstændig  

 erhvervsvirksomhed m.fl., hvis delpension er bortfaldet Stk. 2.  Genindtræden kan dog ske, når delpensionen er  

 bortfaldet som følge af varetagelse af borgerligt ombud eller som følge af,  

 at modtageren har fået udbetalt plejevederlag efter kapitel 12 a i lov om  

 social bistand.
Udbetaling af delpension genoptages efter de regler, der er  

 fastsat i § 15.
Ikrafttrædelses- og overgangsbestemmelser § 17.  Bekendtgørelsen træder i kraft dagen efter  

 bekendtgørelsen i Lovtidende, men har virkning fra den 1. januar 1994.  

 Samtidig ophæves Socialstyrelsens bekendtgørelse nr. 193 af 20. marts 1990 om  

 delpension.
 Stk. 2.  § 9 og § 16, stk. 2, har også virkning for  

 personer, der er udtrådt af delpensionsordningen før den 1. januar 1994.
