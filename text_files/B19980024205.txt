(Pædagogikumbekendtgørelsen) I henhold til § 20, stk. 6 og stk. 9, i lov om gymnasiet m.v., jf.  

 lovbekendtgørelse nr. 63 af 23. januar 1997, § 31, stk. 6 og stk. 9, i lov om  

 kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 64 af 23.  

 januar 1997, og § 20, stk. 4, i anordning nr. 108 af 17. februar 1992 om  

 ikrafttræden for Grønland af lov om gymnasiet m.v. og af lov om kursus til  

 højere forberedelseseksamen og om studieforberedende enkeltfagsundervisning  

 for voksne m.v., fastsættes:
Uddannelsens formål, struktur og varighed § 1.  Formålet med pædagogikum er, at lærerkandidater  

 får det teoretisk- og praktisk-pædagogiske grundlag for at arbejde som lærer  

 ved en gymnasieskole, et studenterkursus eller et kursus til højere  

 forberedelseseksamen.
Stk. 2.  Den pædagogiske uddannelse (pædagogikum) giver  

 sammen med den faglige kompetence, jf.
Kompetencebekendtgørelsen,  

 undervisningskompetence til gymnasiet, studenterkursus, kursus til højere  

 forberedelseseksamen og Grønlands Gymnasiale Uddannelse.
Stk. 3.  Uddannelsen består af to dele.
Første del varer  

 5 måneder og gennemføres før ansættelse som adjunkt/lektor.
Anden del, der  

 skal have et omfang på ca. 2 måneder og gennemføres inden for de første to år  

 efter fast ansættelse som adjunkt/lektor, tilrettelægges og iværksættes efter  

 nærmere regler fastsat af Undervisningsministeriet.
 § 2.  Pædagogikum omfatter de to fag, hvori den  

 pædagogikumstuderende (kandidaten) har faglig kompetence.
 Stk. 2.  Kandidater, hvis uddannelse omfatter tre fag  

 inden for gymnasiets/hf's fagrække, kan dog optages til pædagogikum i alle  

 tre fag efter ministeriets bestemmelse.
 Stk. 3.  Undervisningsministeriet kan godkende, at en  

 kandidat med eet fag inden for gymnasiets/hf's fagrække kan optages til  

 pædagogikum i dette fag.
 Stk. 4.  Lærere med pædagogikum, der efterfølgende har  

 suppleret deres faglige uddannelse med yderligere et fag fra gymnasiets eller  

 hf's fagrække, skal for at opnå undervisningskompetence i faget gennemføre  

 supplerende pædagogikum, jf. kapitel 5.
 § 3.  Undervisningsministeriet har ansvaret for  

 uddannelsens tilrettelæggelse og gennemførelse.
Optagelse på pædagogikum § 4.  Optagelse på pædagogikum er betinget af, at  

 kandidaten i de(t) fag, hvori kandidaten skal undervise, har de faglige  

 forudsætninger, der er angivet i bilaget til Kompetencebekendtgørelsen.
Stk. 2.  Ansøgning om optagelse på pædagogikum det  

 følgende efterårssemester eller om optagelse på sidefagssupplering det  

 følgende efterårssemester med pædagogikum det følgende forårssemester  

 indsendes inden den 15. april til Undervisningsministeriet.
For optagelsen i  

 efterårssemestret 1998 er ansøgningsfristen den 14. maj 1998. Ansøgning om  

 optagelse på pædagogikum det følgende forårssemester eller om optagelse på  

 sidefagssupplering det følgende forårssemester og pædagogikum det følgende  

 efterårssemester indsendes inden den 1. oktober til Undervisningsministeriet.
Stk. 3.  Til brug ved ansøgningen anvendes et særligt  

 skema, der udfærdiges af Undervisningsministeriet.
Bekræftet kopi af  

 eksamensbevis, eventuelt i foreløbig form, vedlægges ansøgningen.
 Stk. 4.  Ingen kan optages på pædagogikum i samme fag  

 mere end to gange.
 Stk. 5.  Stk. 4 gælder ikke for en kandidat, der har  

 måttet afbryde pædagogikumuddannelsen på grund af sygdom, dokumenteret ved  

 lægeattest udstedt på tidspunktet for afbrydelsen, eller dermed sidestillede  

 årsager.
§ 5.  Antallet af pædagogikumpladser og fordelingen  

 heraf på fag fastsættes af Undervisningsministeriet forud for hvert finansår  

 på grundlag af et skøn over behovet for lærere.
Undervisningsministeriets  

 skøn har indberetninger fra skolerne og amtskommunerne som udgangspunkt.
I  

 skønnet tages endvidere hensyn til fagenes samlede timetal.
For optagelsen i  

 efterårssemestret 1998 fastsættes antallet af pladser inden den 1. maj 1998.
Stk. 2.  Pladserne fordeles med ca. halvdelen til  

 optagelse i foråret og ca. halvdelen i efteråret.
Hvis der er færre ansøgere  

 til forårssemestret, end der er pladser, kan de overskydende pladser anvendes  

 i efterårssemestret i samme finansår.
 Stk. 3.  Ikke-optagne ansøgere, der fortsat ønsker  

 optagelse til pædagogikum, skal indsende ansøgning påny.
 § 6.  Inden for hvert fag prioriteres ansøgerne i  

 følgende grupper:
 § 7.  Den enkelte ansøger indgår i  

 optagelsesproceduren i alle sine fag, men medtælles kun i det fag, hvor  

 ansøgeren kan optages i den højeste gruppe, jf. § 6. Hvis en ansøger kan  

 optages i samme optagelsesgruppe i to fag, medtælles ansøgeren i det fag,  

 hvor der er færrest overskydende ansøgere i forhold til antal pladser.
 Stk. 2.  Optagne ansøgere til supplerende pædagogikum,  

 medtælles i opgørelsen med 1/10 plads pr. kandidat.
 § 8.  Hvis antallet af pladser i et fag er større end  

 antallet af ansøgere, kan de overskydende pladser efter  

 Undervisningsministeriets afgørelse indgå i en pulje, som overføres til andre  

 fag.
 § 9.  Undervisningsministeriet modtager ansøgninger og  

 træffer afgørelse om optagelsen, jf. dog § 10.
 § 10.  Hvis antallet af ansøgere efter § 4, stk. 1,  

 ved en optagelse overstiger det samlede antal af pladser, nedsættes et  

 optagelsesnævn.
Stk. 2.  Optagelsesnævnet nedsættes af  

 Undervisningsministeriet og består af tre medlemmer.
Formanden udpeges af  

 ministeriet, og Rektorforeningen og Forstanderforeningen repræsenteres af  

 hver et medlem.
 Stk. 3.  Hvis ikke alle ansøgere i en gruppe, jf. § 6,  

 kan optages, optages ansøgerne efter en konkret vurdering, hvor der primært  

 tages hensyn til karakterniveau ved den adgangsgivende uddannelse og til  

 tidligere beskæftigelse.
 Stk. 4.  Optagelsesnævnet træffer afgørelse om, hvilke  

 ansøgere der skal optages, jf. stk. 3. Nævnets afgørelser kan ikke indbringes  

 for anden administrativ myndighed.
 Stk. 5.  Undervisningsministeriet stiller  

 sekretariatsbistand til rådighed for optagelsesnævnet.
 Stk. 6.  Undervisningsministeriet kan fastsætte nærmere  

 retningslinjer for nævnets virksomhed.
 § 11.  Under gennemførelsen af pædagogikum ansættes og  

 aflønnes kandidaten i fem måneder på et gymnasium, et studenterkursus eller  

 et kursus til højere forberedelseseksamen (pædagogikumskolen).
 Stk. 2.  Undervisningsministeriet fordeler kandidaterne  

 på gymnasier, studenterkurser og kurser til højere forberedelseseksamen.
Første del af pædagogikum Praktisk pædagogikum § 12.  Målet med praktisk pædagogikum (kursus i  

 praktisk undervisning) er, at kandidaten gennem praktisk øvelse skal opnå  

 færdighed og indsigt i at planlægge, gennemføre og evaluere undervisning på  

 gymnasialt niveau.
Kandidaten skal kunne anvende sin faglige viden på en  

 måde, som er relevant for den samlede undervisning og for de enkelte  

 undervisningssituationer.
 Stk. 2.  Praktikken i hvert fag gennemføres i løbet af  

 fem måneder, normalt i samme semester, ved delt pædagogikum over to semestre.  

 Det samlede antal undervisnings- og observationstimer er inklusive de  

 afsluttende timer efter § 14, stk. 1, ca. 60 timer i hvert fag.
 Stk. 3.  For kandidater, der er omfattet af § 2 stk. 2,  

 er det samlede timetal for praktisk pædagogikum mindst 120 timer.
Stk. 4.  Undervisningspraktikken gennemføres i et antal  

 klasser eller hold, som kandidaten knyttes til.
Praktikklassernes lærere er  

 vejledere for kandidaten.
 Stk. 5.  Som et led i praktisk pædagogikum skal  

 kandidaten deltage i generelle pædagogiske opgaver på skolen i passende  

 omfang.
 Stk. 6.  Praktikskolens rektor/forstander eller en af  

 denne bemyndiget er kursusleder.
 Stk. 7.  Ministeriet fører gennem en tilsynsførende  

 tilsyn med vejledningen.
§ 13.  Praktikvejledningen skal sikre, at kandidaten  

 får mulighed for i samråd med vejledere og elever og med stigende grad af  

 selvstændighed at udvælge, tilrettelægge, gennemføre og evaluere kortere  

 og/eller længere undervisningsforløb i sine fag.
Praktikvejlederne skal med  

 kandidaten drøfte dennes undervisning med henblik på at give kandidaten  

 mulighed for refleksion over udvikling og progression i undervisningen.
Stk. 2.  Under praktikvejledningen skal vejlederne  

 demonstrere og diskutere deres egen undervisning med kandidaten, og  

 kandidaten skal under hele kurset med passende mellemrum have  

 observationspraktik i sine klasser.
Kandidaten skal i et vist omfang have  

 observationspraktik i andre fag og klasser end sine egne.
 Stk. 3.  Kursuslederen skal i den første kursusuge give  

 lærerkandidaten en generel information om pædagogikums bestanddele og forløb,  

 herunder en redegørelse for praktikudtalelsens indhold, form og tilblivelse,  

 og om gymnasie- og hf-undervisningen med en præsentation af de vigtigste  

 bestemmelser herom.
Stk. 4.  Kandidaten skal have vejledning i at bedømme  

 elevernes standpunkt, også i form af karaktergivning.
I fag med skriftlige  

 arbejder skal kandidaten desuden have lejlighed til i passende omfang at  

 udforme skriftlige opgaver, deltage i vejlederens evaluering samt  

 selvstændigt evaluere elevernes skriftlige arbejder.
 Stk. 5.  Kandidaten skal så vidt muligt inden det  

 fagligt-pædagogiske kursus i faget tilrettelægge og gennemføre et antal  

 lektioner og kortere undervisningsforløb i det.
 Stk. 6.  Kursuslederen påser, at kandidatens  

 arbejdsbyrde i forbindelse med forberedelse af undervisningen og med  

 evaluering af skriftlige arbejder fordeles passende jævnt over kursusugerne.  

 Kursuslederen holder sig løbende orienteret om kandidatens standpunkt og om  

 kursusforløbet, bl.a. ved at overvære enkelte af kandidatens timer.  

 Kursuslederen skal orientere kandidaten om det generelle standpunkt i  

 passende tid forud for de afsluttende timer.
Stk. 7.  Mindst een gang i løbet af kurset overværer  

 ministeriets tilsynsførende, kursuslederen og normalt alle kandidatens  

 vejledere mindst 2 af kandidatens undervisningstimer i hvert fag og har  

 derefter en samtale med kandidaten om kursusforløbet og kandidatens  

 standpunkt i praktisk undervisning.
Samtalen skal give et grundlag for  

 tilrettelæggelsen af det videre kursusforløb.
§ 14.  Kurset i praktisk undervisning afsluttes med,  

 at kandidaten underviser i sine praktikklasser mindst 1 time i hvert af sine  

 fag.
Kandidater med eet fag underviser 2 timer.
Omfatter kurset eet fag pr.  

 semester, jf. § 29, stk. 3, undervises der 2 timer i hvert fag.  

 Undervisningen overværes af kandidatens vejledere, kursuslederen og  

 ministeriets tilsynsførende.
Stk. 2.  Vejlederne, kursuslederen og ministeriets  

 tilsynsførende afgør i fællesskab særskilt for hvert fag, om kandidaten har  

 bestået praktikken.
Grundlaget for afgørelsen er en vurdering af kandidatens  

 standpunkt i praktisk undervisning ved kursets afslutning og kandidatens  

 undervisning ved de afsluttende timer efter stk. 1. Ved afgørelsen afvejes  

 alle forhold og aktiviteter, der har væsentlig betydning for kandidatens  

 undervisning, herunder evnen til at planlægge, gennemføre og evaluere  

 undervisning.
Hvis der er uenighed, om kandidaten har bestået, træffes den  

 endelige afgørelse af ministeriets tilsynsførende.
Afgørelsen meddeles  

 kandidaten, så snart den er truffet.
Stk. 3.  Består kandidaten praktikken i et fag, afgiver  

 vejlederne, kursuslederen og ministeriets tilsynsførende en skriftlig  

 udtalelse om standpunktet i praktisk undervisning.
Udtalelsen udformes på  

 baggrund af et udkast fra vejlederne.
Udtalelsen skal give en samlet  

 beskrivelse og vurdering af kandidatens undervisning i hvert fag ved kursets  

 afslutning og undervisningen i de afsluttende timer.
Udtalelsen skal omfatte  

 de forhold, der er lagt vægt på ved afgørelsen efter stk. 2, og skal  

 udtrykkeligt kommentere kandidatens evne til at planlægge, gennemføre og  

 evaluere undervisning.
 Stk. 4.  Samtidig med at kursuslederen indsender  

 udtalelsen til ministeriet, skal kandidaten have udleveret en kopi med  

 påtegning om, at udtalelsen først er endelig, når ministeriet har godkendt  

 den.
Stk. 5.  Består kandidaten ikke praktikken i et fag,  

 udarbejder vejlederne, kursuslederen og ministeriets tilsynsførende en  

 indberetning til ministeriet.
Indberetningen udarbejdes på samme grundlag som  

 en udtalelse efter stk. 3. Kandidaten modtager en kopi af indberetningen.
Teoretisk pædagogikum § 15.  Målet med teoretisk pædagogikum er at give  

 kandidaten det nødvendige alment-pædagogiske og fagligt-pædagogiske grundlag  

 for at arbejde som lærer i gymnasiet m.v. samt for løbende at holde sig ajour  

 med teori, som har betydning for dette arbejde.
 Stk. 2.  Teoretisk pædagogikum skal sætte kandidaten i  

 stand til selvstændigt at præcisere, formulere og behandle konkrete  

 pædagogiske problemstillinger i undervisningen.
 § 16.  Alment-pædagogisk kursus består normalt af to  

 internatkurser af 4-5 dages varighed.
 Stk. 2.  Indholdet af alment-pædagogisk kursus er  

 beskrevet i bilag 2 til bekendtgørelsen.
 § 17.  Fagligt-pædagogisk kursus i et fag består  

 normalt af et internatkursus af 3-4 dages varighed.
 Stk. 2.  Indholdet af fagligt-pædagogisk kursus er  

 beskrevet i bilag 3 til bekendtgørelsen.
 Stk. 3.  En kandidat, der ikke har fået tilbudt  

 fagligt-pædagogisk kursus afslutter teoretisk pædagogikum efter § 18. En  

 sådan kandidat optages på det førstkommende fagligt-pædagogiske kursus i  

 faget.
§ 18.  Teoretisk pædagogikum afsluttes med en  

 skriftlig prøve.
Det er en forudsætning for indstilling til prøven, at  

 alment-pædagogisk kursus og normalt også fagligt-pædagogisk kursus i  

 kandidatens fag er gennemført.
Stk. 2.  Pensum for den skriftlige prøve er på ca. 1100  

 sider og fastlægges af Undervisningsministeriet.
Pensum omfatter stof fra  

 alment-pædagogisk kursus og fagligt-pædagogisk kursus, jf. bilag 2 og 3.
 § 19.  Forslag til opgaveformulering formuleres af en  

 opgavekommission nedsat af Undervisningsministeriet.
§ 20.  Prøven afvikles som en skriftlig hjemmeopgave,  

 der bedømmes efter 13-skalaen.
Opgavebesvarelsens omfang forudsættes at være  

 15-20 maskinskrevne sider.
Der afholdes en prøve i januar og i juni.  

 Opgavebesvarelsen skal sendes anbefalet i tre eksemplarer til  

 Undervisningsministeriet på ugedagen for udleveringen af opgaveteksten.
 Stk. 2.  Ministeriet kan dispensere fra fristen i stk.  

 1, hvis kandidaten har eksamensforpligtelser.
 Stk. 3.  Bedømmelsen af opgaven foretages af en af  

 lærerne ved alment-pædagogisk kursus og en af Undervisningsministeriet  

 beskikket censor.
 Stk. 4.  For at bestå prøven skal kandidaten opnå mindst  

 karakteren 6.
 Stk. 5.  Reglerne i bekendtgørelse om karakterskala og  

 anden bedømmelse finder anvendelse.
§ 21.  Karaktererne attesteres af lærer og censor på  

 en karakterliste, der fungerer som eksamensprotokol.
Den samlede  

 karakterliste underskrives af Undervisningsministeriet.
 Stk. 2.  De praktiske foranstaltninger i forbindelse med  

 prøven følger reglerne herom, jf. studenter- og hf-eksamensbekendtgørelsen.
Supplerende pædagogikum § 22.  Kandidater, der har bestået pædagogikum i to  

 fag, og som supplerer deres faglige uddannelse med yderligere et gymnasie- og  

 hf-fag, skal for at opnå undervisningskompetence i faget gennemføre  

 supplerende pædagogikum.
 Stk. 2.  Supplerende pædagogikum består af reduceret  

 praktisk pædagogikum af et omfang på ca. 40 timer og af fagligt-pædagogisk  

 kursus.
Bevis § 23.  Undervisningsministeriet udsteder attestation  

 for bestået praktisk pædagogikum, jf. § 14, og dokumentation for bestået  

 skriftlig prøve i teoretisk pædagogik, jf. §§ 18-21.
 Stk. 2.  Bevis for supplerende pædagogikum udstedes, når  

 kandidaten har bestået praktisk pædagogikum og gennemført fagligt-pædagogisk  

 kursus i faget.
Forskellige bestemmelser § 24.  Hvis en kandidat afbryder uddannelsen eller  

 ikke består pædagogikum, afgør Undervisningsministeriet ud fra en konkret  

 vurdering, om kandidaten kan genoptages, og i givet fald, på hvilke vilkår  

 genoptagelsen sker.
Kursuslederen skal straks sende meddelelse om afbrydelse  

 til Undervisningsministeriet.
 Stk. 2.  Kandidater, der genoptages efter stk. 1,  

 optages forud for ansøgere i gruppe 1, jf. § 6, og medtælles ikke i antallet  

 af optagne, jf. § 7.
 § 25.  Ministeriet kan godkende, at anden pædagogisk  

 uddannelse helt eller delvis træder i stedet for pædagogikum.
 Stk. 2.  Ministeriet kan som led i en forsøgsordning og  

 i tilfælde, hvor der foreligger usædvanlige forhold fravige bekendtgørelsens  

 bestemmelser.
 § 26.  Kandidater, der ønsker at klage over afgørelsen  

 efter § 14, stk. 2 eller over bedømmelsen af den skriftlige prøve, indsender  

 klagen til Undervisningsministeriet.
 Stk. 2.  Klagen skal indgives, inden 2 uger efter at  

 afgørelsen henholdsvis bedømmelsen er meddelt kandidaten.
 Stk. 3.  Ministeriet indhenter udtalelser fra lærer og  

 censor henholdsvis ministeriets tilsynsførende og giver inden for en frist på  

 2 uger klageren lejlighed til at kommentere udtalelserne.
 Stk. 4.  Ministeriet træffer herefter afgørelse om,  

 hvorvidt klagen skal afvises, om kandidaten skal have tilbudt en ny prøve  

 henholdsvis et nyt pædagogikumforløb eller dele deraf eller om karakteren for  

 den skriftlige prøve skal hæves.
Ikrafttræden og overgangsordning § 27.  Bekendtgørelsen træder i kraft den 1. maj 1998  

 og har virkning for kandidater, der optages på pædagogikum pr. 1. august 1998  

 eller senere.
 Stk. 2.  Samtidig ophæves bekendtgørelse nr. 237 af 10.  

 april 1990 om den pædagogiske uddannelse (pædagogikum) af lærere i  

 gymnasieskolen m.v., men har dog fortsat virkning for kandidater, der er  

 ansat som adjunkt på prøve inden den 1. september 1998.
 § 28.  Ansættelse og aflønning som adjunkt på prøve på  

 en gymnasieskole, et studenterkursus eller et kursus til højere  

 forberedelseseksamen (ansættelsesskolen) med henblik på fast ansættelse og  

 med pligt og ret til at blive optaget på pædagogikum inden for de første to  

 år af ansættelsen kan ske indtil den 1. august 1999. Ansættelsen er betinget  

 af, at læreren i de(t) fag, hvori læreren skal undervise, har de faglige  

 forudsætninger, der er angivet i bilaget til Kompetencebekendtgørelsen.
 Stk. 2.  Kandidater efter stk. 1 er ikke omfattet af  

 bekendtgørelsens kapitel 2.
 Stk. 3.  Undervisningsministeriet kan dispensere fra  

 tidsfristen for anvendelse af reglen i stk. 1.
 Stk. 4.  Kandidater, der har beskæftigelse på et  

 gymnasium, et studenterkursus eller et hf-kursus, og som optages til  

 pædagogikum, kan vælge at lade uddannelsen forløbe over to semestre (delt  

 pædagogikum).
 § 29.  Kandidater, som inden for de seneste tre år før  

 den 1. august 1998 har haft i alt 1120 arbejdstimer som vikar på et  

 gymnasium, et studenterkursus eller et kursus til højere  

 forberedelseseksamen, og som optages på pædagogikum, gennemgår pædagogikum,  

 jf. kap 3. Sådanne kandidater kan vælge, at praktikken, efter § 12, reduceres  

 til 40 timer i hvert fag.
 Stk. 2.  Pladserne til reduceret pædagogikum efter stk.  

 2 indgår i opgørelsen over pladsforbruget med 2/3 plads pr. kandidat.
 Stk. 3.  Kandidater, der har opnået  

 undervisningskompetence inden den 1. september 1998, og som ønsker at opnå  

 undervisningskompetence i yderligere et fag, kan senest i år 2000 optages til  

 supplerende pædagogikum uden at opfylde betingelsen i § 4 i  

 Kompetencebekendtgørelsen.
Undervisningsministeriet, den 22. april  

 1998 Margrethe Vestager / Peter J.O.
Rasmussen PÆDAGOGIKUMBEKENDTGØRELSEN Bilag 1 Praktisk pædagogikum Mål 1. Målet med praktisk pædagogikum er, Indhold 2.1 Praktikken rummer flere faser, der som fælles basis har en  

 vejledningsplan.
 2.2. Introduktionsfasen til skolen og praktikkurset rummer bl.a.  

 observationsmuligheder for kandidaten i andre timer end vejledernes.
 2.3. Den første fase, d.v.s. til og med første besøg, rummer bl.a.  

 planlægning og gennemførelse af den enkelte time samt planlægning af små  

 forløb, hvor der især fokuseres på taxonomi, progression og intern  

 evaluering.
 2.4. Den anden fase, d.v.s. til og med andet besøg, rummer bl.a.
PÆDAGOGIKUMBEKENDTGØRELSEN Bilag 2 Alment-pædagogisk kursus Mål 1.1 Målet med alment-pædagogisk kursus er, Indhold 2.1 Undervisningsministeriet fastlægger indholdet af kurset.
Inden kursets  

 begyndelse udsender Undervisningsministeriet en pensumliste og en  

 materialesamling.
Af materialet skal det fremgå, hvilke dele af pensum der  

 skal læses til de enkelte moduler.
2.2 Undervisningen forestås af lærere, der er udpeget af  

 Undervisningsministeriet.
Undervisningen omfatter følgende emner:
- det danske uddannelsessystem med hovedvægt på ungdomsuddannelserne - undervisningen i gymnasiet og på hf, herunder fagrækken og de almene  

 kvalifikationer - gymnasiets og hf's historiske udvikling - uddannelsernes værdigrundlag - elever og kursister, deres baggrund og forudsætninger - ungdoms- og voksenpædagogik - lærerpersonen og lærerrollen - formidling og kommunikation i klasserummet - motivation, læreproces og undervisningsprincipper - hensyntagen til den enkelte klasse og elev - undervisningslære, herunder den enkelte times tilrettelæggelse og  

 arbejdsformer - planlægning af længere forløb, herunder progression og taxonomier - praktiske undervisningssekvenser - intern og ekstern evaluering - pædagogiske teorier og deres sammenhæng med uddannelsesfilosofiske,  

 psykologiske og sociologiske teorier.
 2.3. I alle dele af undervisningen inddrages didaktiske, psykologiske,  

 filosofiske og sociologiske synsvinkler i et omfang og på en måde, der tager  

 hensyn til kandidatens aktuelle arbejdsopgaver og pædagogiske erfaring.
Placering 3.1 Alment-pædagogisk kursus er opdelt i to moduler:
 3.2 Alment-pædagogisk kursus tilrettelægges med henblik på at opnå et nært  

 samspil mellem de teoretiske kurser og kandidatens praktiske arbejde.
 3.3 Kurset veksler mellem teori og praktiske øvelser, idet der lægges vægt  

 på kandidatens selvstændige arbejde med de alment-pædagogiske  

 problemstillinger.
PÆDAGOGIKUMBEKENDTGØRELSEN Bilag 3 Fagligt-pædagogisk kursus Mål 1. Målet med fagligt-pædagogisk kursus er Indhold 2.1 Fagets formål og placering 2.2. Fagets indhold, herunder 2.3. Fagets undervisningspraksis, herunder Placering 3. Fagligt-pædagogisk kursus placeres som regel efter  

 modul I af alment-pædagogisk kursus.
