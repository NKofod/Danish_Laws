Bekendtgørelse om forbud mod transport  

 af fjerkræ1) I medfør af § 9, § 12, § 19, § 42 og § 43, stk. 2 i lov nr. 351 af  

 2. juni 1999 om sygdomme og infektioner hos dyr, fastsættes:
§ 1. Ved fjerkræ forstås i denne  

 bekendtgørelse, 1)	levende høns, kalkuner, perlehøns, ænder,  

 gæs, vagtler, duer, fasaner, agerhøns og strudsefugle, og 2)	aflivede høns, kalkuner, perlehøns, ænder,  

 gæs, vagtler, duer, fasaner, agerhøns og strudsefugle der ikke  

 er plukket, flået eller på anden lignende måde har  

 fået fjernet fjerene.
 Stk. 2. Ved nedlagt fjervildt forstås i denne  

 bekendtgørelse vildlevende, herunder udsatte ænder, gæs,  

 vagtler, duer, fasaner og agerhøns som er nedlagt på den frie  

 vildtbane med de jagtredskaber som er tilladt i henhold til jagtloven.
§ 2. Det er forbudt at transportere fjerkræ,  

 med mindre transporten sker direkte fra 1)	en fjerkræbesætning, der leverer til autoriseret  

 slagteri eller autoriseret ægpakkeri, 2)	en avls-, opdrætnings-, formerings-, eller rugerivirksomhed,  

 der er registreret i henhold til bekendtgørelse nr. 124 af 5. marts  

 1996 om indretning og drift af rugerier og rugeægsproducerende  

 virksomheder med høns, kalkuner, gæs og ænder eller  

 bekendtgørelse nr. 670 af 14. august 2002 om indretning og drift af  

 virksomheder med opdræt af hønniker til  

 konsumægsproduktion, eller 3)	en fjervildtbesætning, der er registreret i henhold til  

 bekendtgørelse nr. 125 af 5. marts 1996 om produktion af  

 perlehøns, vagtler, duer, strudsefugle, fasaner og agerhøns  

 samt af ænder til udsætning i virksomheder, der ønsker at  

 samhandle inden for EU eller bekendtgørelse nr. 837 af 3. november  

 1995 om opdræt af fjervildt, og når transporten sker med henblik  

 på direkte udsætning.
Såfremt fjervildtet ledsages af  

 én eller flere høns ved udsættelsen, skal disse  

 høns stamme fra besætninger registreret i henhold til  

 bekendtgørelse nr. 124 af 5. marts 1996 om indretning og drift af  

 rugerier og rugeægsproducerende virksomheder med høns, kalkuner,  

 gæs og ænder eller bekendtgørelse nr. 670 af 14. august  

 2002 om indretning og drift af virksomheder med opdræt af  

 hønniker til konsumægsproduktion.
§ 3. Det er tilladt at transportere frisk nedlagt  

 fjervildt til konsum såfremt fjervildtet transporteres direkte  

 til 1)	jægerens eget hjem, 2)	den adresse den dokumenterede jagtberettigede normalt anvender i  

 forbindelse med aflevering af fjervildt eller 3)	en vildtbehandlingsvirksomhed autoriseret i henhold til  

 bekendtgørelse om autorisation m.v. ved behandling og salg af  

 fødevarer m.v. samt kontrolmærkning af animalske  

 fødevarer (autorisationsbekendtgørelsen), jf. dog stk.  

 2.
 Stk. 2. Såfremt fjervildtet transporteres til en  

 vildtbehandlingsvirksomhed, autoriseret i henhold  

 autorisationsbekendtgørelsen, skal fjervildtet komme fra et  

 område der ikke pålagt restriktioner som følge af udbrud  

 af Newcastle Disease.
 § 4. Overtrædelse af § 2 eller § 3 straffes  

 med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft  

 den 29. august 2002.
 Stk. 2. Samtidig ophæves bekendtgørelse nr.  

 637 af 2. august 2002 om forbud mod transport af fjerkræ.
Fødevaredirektoratet, den 26. august  

 2002 P.D.V.Preben Willeberg /John Larsen 1)   Bekendtgørelsen  

 gennemfører dele af Rådets direktiv 92/45/EØF af 16. juni  

 1992 om sundhedsmæssige og dyresundhedsmæssige problemer i  

 forbindelse med nedlægning af vildtlevende vildt og afsætning af  

 kød heraf, EF-Tidende L 268, s. 35.
