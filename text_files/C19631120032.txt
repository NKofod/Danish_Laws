Opmærksomheden henledes på HRD U 1962.867, hvor et flertal antog, at  

 statsadvokaten ikke var afskåret fra efter fristens udløb at rejse tiltale  

 for uagtsom legemsbeskadigelse og nedlægge påstand om frakendelse af førerret  

 - omstændigheder, der hver for sig bringer forholdet ind under  

 statsadvokatens kompetence - i et tilfælde, hvor politimesteren alene havde  

 rejst tiltale for overtrædelse af færdselsloven, og hvor omgørelse skete i  

 forbindelse med anke af politisagen.
Mindretallet var af den opfattelse, at  

 fristen også måtte gælde i et tilfælde som det foreliggende, og at fristen  

 var udløbet, da den måtte begynde at løbe fra beslutningens dato og ikke fra  

 det tidspunkt, da sigtede blev bekendt med beslutningen.
