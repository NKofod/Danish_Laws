Skrivelse  

 med orientering om bekendtgørelse om meddelelser efter § 24 a i lov  

 om børnetilskud og forskudsvis udbetaling af børnebidrag (Til kommunalbestyrelserne m.fl.) Indledning Socialministeren har den 11. juni 2004 efter forhandling med  

 undervisningsministeren underskrevet Bekendtgørelse om meddelelser efter  

 § 24  

 a i lov om børnetilskud for forskudsvis udbetaling af børnebidrag.  

 Bekendtgørelsen, der er vedhæftet, træder i kraft den 1. juli 2004.
 Ved lov nr. 1166 af 19. december 2003 blev betingelsen for  

 udbetaling af børnetilskud og børnefamilieydelse om, at barnet skal have  

 hjemsted her i landet ændret til, at barnet skal have ophold her i landet.  

 Formålet med ændringen er at undgå situationer, hvor forældre sender deres  

 børn  

 ud af landet med henblik på, at børnene i perioder skal følge en opdragelse  

 efter de normer, der gælder i deres oprindelige hjemland, samtidig med at der  

 udbetales børnetilskud og børnefamilieydelse.
Ved ændringen af hjemstedsbestemmelsen til en opholdsbestemmelse  

 blev der indsat en hjemmel i lov om børnetilskud og forskudsvis udbetaling af  

 børnebidrag, hvorefter socialministeren efter forhandling med  

 undervisningsministeren kan fastsætte regler om, at institutioner skal give  

 meddelelse til kommunalbestyrelsen, hvis et barn udebliver, og udeblivelsen  

 kan  

 skyldes, at barnet ikke opholder sig her i landet.
Kommunen vil som  

 udgangspunkt ikke på anden måde modtage oplysninger om, hvorvidt et barn  

 opholder  

 sig i udlandet.
Bekendtgørelsen pålægger ikke institutioner og skoler at  

 indhente oplysninger om, hvorvidt børn opholder sig her i landet, men at  

 videregive de oplysninger, som de ligger inde med.
Oplysningerne vil indgå i  

 kommunens vurdering af, om betingelserne for at udbetale børnetilskud og  

 børnefamilieydelse er opfyldte.
Forholdet til Socialministeriets bekendtgørelse om  

 underretningspligt over for kommunen efter lov om social service Socialministeriets bekendtgørelse nr. 1092 af 8. december 2000  

 om underretningspligt over for kommunen efter lov om social service  

 fastsætter  

 en indberetningspligt, når der er formodning om, at et barn eller en ung har  

 behov for særlig støtte.
Denne bekendtgørelse omfatter således ikke de  

 situationer,  

 hvor et barn ikke længere opholder sig her i landet.
Det er imidlertid  

 væsentligt, at institutioner og skoler også er opmærksomme på bekendtgørelse  

 nr. 1092 af 8. december 2002 om underretningspligt efter serviceloven, idet  

 underretning efter denne bekendtgørelse kan medvirke til, at kommunen kan yde  

 en særlig støtte med henblik på at undgå, at et barn sendes ud af landet,  

 hvis  

 dette vil forringe barnets muligheder for fremover at klare sig her i landet.
Institutioner og skoler, der er omfattet af  

 bekendtgørelsen I bekendtgørelsens § 1 afgrænses, hvilke institutioner,  

 herunder specifikt hvilke skoler, som skal give de i bekendtgørelsen  

 omhandlede  

 meddelelser til kommunalbestyrelsen.
Sigtet har været at medtage  

 institutioner,  

 som har den primære kontakt med barnet, når dette opholder sig uden for  

 hjemmet.
Det har endvidere været sigtet alene at medtage institutioner, der  

 har  

 en formel struktur med en daglig leder på stedet.
Meddelelsespligten omfatter  

 derfor ikke dagplejer, puljeordninger og lignende.
De situationer, hvor der skal gives meddelelse efter  

 bekendtgørelsen Efter bekendtgørelsens § 2, stk. 1, skal der gives  

 meddelelse i de tilfælde, hvor institutionen eller skolen har oplysninger om,  

 at barnet opholder sig eller kan formodes at opholde sig i udlandet.
 Der skal således gives meddelelse, hvis det vides, at barnet  

 opholder sig i udlandet, eller hvis institutionen eller skolen har mistet  

 kontakten med barnet, og der er forhold, der taler for, at barnets  

 udeblivelse  

 kan skyldes, at det ikke længere opholder sig her i landet.
Efter bekendtgørelsens § 2, stk. 2, skal der ikke gives  

 meddelelse, hvis institutionen eller skolen har oplysninger om, at der er  

 tale  

 om et ophold i forbindelse med sygdomsbehandling, et kortvarigt ferieophold  

 eller lignende.
Det fremgår af bemærkningerne til forslaget til lov nr. 1166  

 af  

 19. december 2003, at sådanne situationer ikke vil medføre, at retten til  

 børnetilskud og børnefamilieydelse bortfalder.
Efter bekendtgørelsens § 2, stk. 3, skal der heller ikke  

 gives meddelelse, hvis en skole har oplysninger om, at opholdet i udlandet er  

 et led i et uddannelsesforløb, der sigter mod at forbedre barnets muligheder  

 for fortsat at klare sig her i landet.
Der kan fx være tale om, at barnet for  

 at styrke dets sproglige færdigheder eller dets viden om internationale  

 forhold  

 i et år eller et semester følger en uddannelse i udlandet.
I sådanne  

 situationer  

 vil der efter loven fortsat være ret til børnetilskud og børnefamilieydelse.
Kommunalbestyrelsens undersøgelse af, om der fortsat  

 er ret til børnetilskud og børnefamilieydelse Når kommunalbestyrelsen modtager meddelelser efter  

 bekendtgørelsen, skal den træffe afgørelse om, hvorvidt der fortsat er ret  

 til  

 børnetilskud og børnefamilieydelse.
I den forbindelse skal  

 kommunalbestyrelsen  

 indhente nærmere oplysninger hos forældrene om formål med og varighed af et  

 eventuelt ophold i udlandet.
 Kommunalbestyrelsen skal endvidere undersøge, om retten til  

 børnetilskud og børnefamilieydelse fortsat er til stede, hvis den på anden  

 måde  

 gennem sin tilsynsvirksomhed får oplysninger om et barn, der giver anledning  

 til usikkerhed om, hvorvidt dette barn fortsat opholder sig her i landet.
 Opholder barnet sig i udlandet sammen med forældrene, vil retten  

 til børnetilskud være bestemt af, om forældrene fortsat anses for at have  

 bopæl  

 i Danmark og retten til børnefamilieydelse bestemt af, om forældrene fortsat  

 er  

 skattepligtige her i landet.
Socialministeriet, den 14. juni 2004 Jens Wamsler Bilag 1 Bekendtgørelse om meddelelser efter § 24 a i lov  

 om børnetilskud og forskudsvis udbetaling af børnebidrag I medfør af § 24 a i lov om børnetilskud og  

 forskudsvis udbetaling af børnebidrag, jf. lovbekendtgørelse nr. 765 af 11.  

 september 2002, som bl.a. ændret ved lov nr. 1166 af 19. december 2003,  

 fastsættes  

 efter forhandling med undervisningsministeren:
 § 1.  

  

 Institutioner, der skal give meddelelse til kommunalbestyrelsen efter  

 § 2,  

 er daginstitutioner, der drives efter servicelovens § 9.
 Stk. 2.  

  

 Skoler, der skal  

 give meddelelse til kommunalbestyrelsen efter § 2, er folkeskoler,  

 ungdomsskoler,  

 statsskoler, skoler med gymnasiale uddannelser, produktionsskoler, social- og  

 sundhedsskoler, anmeldte frie grundskoler samt godkendte efterskoler,  

 husholdningsskoler, håndarbejdsskoler, ungdomshøjskoler og institutioner for  

 erhvervsrettet uddannelse.
 § 2.  

  

 Hvis en institution, jf. § 1, stk. 1, eller en skole, jf. § 1, stk.  

 2, der har løbende kontakt med et barn under 18 år, får oplysning om, at  

 barnet  

 opholder sig eller kan formodes at opholde sig i udlandet, skal  

 institutionens  

 eller skolens leder give meddelelse herom til kommunalbestyrelsen i den  

 kommune, hvor forældrene har bopæl.
 Stk. 2.  

  

 Meddelelse efter  

 stk. 1 skal ikke gives, hvis institutionen eller skolen har oplysninger om,  

 at  

 der er tale om et ophold i forbindelse med sygdomsbehandling eller et  

 kortvarigt ferieophold eller lignende.
 Stk. 3.  

  

 Meddelelse efter  

 stk. 1 skal ikke gives, hvis en skole har oplysninger om, at opholdet i  

 udlandet  

 er led i et uddannelsesforløb, som sigter på at forbedre barnets muligheder  

 for  

 at klare sig under fortsat ophold her i landet.
 § 3.  

  

 Bekendtgørelsen træder i kraft den 1. juli 2004.
