Vejledning  

 om autorisation af bioanalytikere uddannet  

  

 i udlandet 1. INDLEDNING Formålet med denne vejledning er at orientere om de regler, der  

 gælder for autorisation af personer med udenlandsk uddannelse som  

 bioanalytiker.  

 Vejledningen giver oplysninger om, hvilken dokumentation (for den gennemførte  

 uddannelse m.m.), der skal indsendes, når der søges om autorisation, om  

 sprogkrav, supplerende krav m.v.
Alle personer med uddannelse som bioanalytiker fra udlandet skal  

 have en dansk autorisation for at kunne arbejde som bioanalytiker i Danmark,  

 herunder på Færøerne, jf.
Lov nr. 253 af 8. maj 2002 om bioanalytikere.
Der gælder forskellige regler for anerkendelse af uddannelse  

 gennemført i udlandet afhængig af, i hvilket land ansøgeren er statsborger,  

 og  

 hvor uddannelsen er gennemført.
Derfor opdeles ansøgerne i tre grupper:
   


  

 Nordiske statsborgere, der har autorisation som  

 bioanalytiker fra et nordisk land (nordiske bioanalytikere), er omfattet af  

 Overenskomst af 14. juni 1993 mellem Danmark, Finland, Island, Norge og  

 Sverige  

 om fælles nordisk arbejdsmarked for visse personalegrupper inden for  

 sundhedsvæsenet og veterinærvæsenet, jf. bekendtgørelse nr. 81 af 8.  

 september  

 1994, med senere ændringer (Nordiske Overenskomst).
  


  

 EU/EØS-statsborgere eller statsborgere i et land, der  

 har aftale med EU om fri bevægelighed for personer, der har gennemgået en  

 uddannelse som bioanalytiker (EU-bioanalytikere), er omfattet Rådets direktiv  

 89/48/EØF, med senere ændringer, jf.
Lov nr. 476 af 9. juni 2004 om adgang  

 til  

 udøvelse af visse erhverv i Danmark.
   


  

 Bioanalytikere fra øvrige lande (3. lands  

 bioanalytikere)  

 kan  

 søge om  

 autorisation, som Sundhedsstyrelsen  

 kan  

 meddele efter individuel vurdering, jf. § 3, stk. 2 i Lov nr. 253  

 af  

 8. maj 2002 om bioanalytikere.
Opholds- og arbejdstilladelse, Udlændinge, der ønsker at opholde sig og arbejde i Danmark, skal  

 have opholds- og arbejdstilladelse.
Der er særlige regler for EU-borgere.  

 Nordiske statsborgere skal ikke have opholds- og arbejdstilladelse for at  

 opholde sig og arbejde i Danmark.
 På Udlændingestyrelsens hjemmeside www.udlst.dk findes flere  

 oplysninger om opholds- og arbejdstilladelse.
Gebyr Inden der udstedes autorisation, skal der betales gebyr.
Oplysning  

 om gebyrets størrelse og betalingsform findes på www.sst.dk 2. NORDISKE  

 BIOANALYTIKERE For nordiske bioanalytikere gælder både den nordiske overenskomst  

 og EU/EØS bestemmelserne.
Ansøgningerne vil blive behandlet efter det  

 regelsæt,  

 der stiller ansøgeren gunstigst.
2.1. Varig autorisation Varig autorisation som bioanalytiker udstedes af Sundhedsstyrelsen  

 til ansøgere, der har   


  

 statsborgerskab i et nordisk land   


  

 autorisation som bioanalytiker i et nordisk land.
2.2. Sprogkrav Sundhedsstyrelsen stiller ikke særlige sprogkrav for at udstede  

 dansk autorisation.
Det er dog ifølge den danske lov om bioanalytikere et  

 krav,  

 at enhver bioanalytiker skal udøve virksomhed som bioanalytiker  

 samvittighedsfuldt og med omhu.
Denne bestemmelse dækker også forsvarlig  

 kommunikation  

 med patienter, pårørende, andet sygehuspersonale m.fl.
Det er  

 ansættelsesmyndigheden,  

 der skal vurdere, om bioanalytikeren kan leve op til bioanalytikerlovens krav  

 herom.
2.3. Ansøgningsprocedure og krav til dokumentation Ansøgningsskema findes på Sundhedsstyrelsens hjemmeside  

 www.sst.dk.
Ansøger skal selv fremskaffe den fornødne dokumentation.
Sundhedsstyrelsen skal modtage den krævede dokumentation i form af  

 originale dokumenter, som returneres efter brug, eller kopier, hvis ægthed er  

 bekræftet ved en påtegning på hver kopi (bekræftet kopi). Bekræftelse kan  

 foretages af ambassader, politi, pågældende uddannelsesinstitutioner og  

 notarius publicus.
Privatpersoner kan ikke bekræfte kopiers ægthed.
 Sundhedsstyrelsen kan forlange, at se de originale dokumenter.
Følgende dokumentation skal vedlægges ansøgningen   


  

 dokumentation for navn, fødselsdato og statsborgerskab  

 i et nordisk land, (f.eks. i form af bekræftede kopier af relevante sider i  

 pas).
  


  

 nordisk autorisationsbevis   


  

 uddannelsesbevis   


  

 dansk CPR-nummer, hvis det haves.
3.  

 EU-BIOANALYTIKERE For EU-bioanalytikere gælder Rådets direktiv 89/48/EØF, jf.
Lov  

 nr. 476 af 9. juni 2004 om adgang til udøvelse af visse erhverv i Danmark.
3.1. Varig autorisation Varig autorisation som bioanalytiker udstedes af Sundhedsstyrelsen  

 til ansøgere, der har   


  

 statsborgerskab i et EU-medlemsland   


  

 eksamensbevis, certifikat eller andet  

 kvalifikationsbevis, udstedt af en kompetent myndighed i et EU-land for  

 gennemført heltidsuddannelse på mindst 3 år med samme adgangskrav som til et  

 universitet, højere læreanstalt eller et tilsvarende kundskabsniveau   


  

 eksamensbevis, certifikat eller andet  

 kvalifikationsbevis udstedt i et 3.land, som et EU-land har anerkendt.  

 Ansøger  

 skal dokumentere erhvervserfaring som bioanalytiker i pågældende EU-land af 3  

 års varighed, attesteret af den kompetente myndighed i det EU-land, som har  

 anerkendt  

 ovennævnte bevis.
 Hvis ansøgerens uddannelse er mindst ét år kortere end den  

 tilsvarende danske uddannelse, kan Sundhedsstyrelsen kræve, at ansøger  

 dokumenterer erhvervserfaring svarende til det dobbelte af den manglende  

 uddannelsestid.
Sundhedsstyrelsen kan kræve, at ansøgeren efter eget valg  

 gennemgår enten en prøvetid, eventuelt ledsaget af uddannelse, med begrænset  

 autorisation fastsat af Sundhedsstyrelsen eller består en egnethedsprøve,  

 hvis   


  

 ansøgers dokumenterede uddannelse omfatter fag eller  

 discipliner, der er væsentligt forskellige fra dem, der er omfattet af den  

 danske uddannelse   


  

 bioanalytikererhvervet i Danmark omfatter en eller  

 flere former for lovreguleret erhvervsmæssig virksomhed, der ikke forekommer  

 i  

 erhvervet som bioanalytiker i ansøgers hjemland, og som er karakteriseret ved  

 en særlig uddannelse i Danmark, som omfatter særlige fag og discipliner, der  

 er  

 væsentligt forskellige fra dem, der er dokumenterede i ansøgers uddannelse   


  

 ansøger ikke kan dokumentere den nævnte  

 erhvervserfaring (efter uddannelse i 3. land eller kortere uddannelse end den  

 danske).
 Vurdering af uddannelsen foretages af Sundhedsstyrelsen efter  

 udtalelse fra en dansk institution, der uddanner bioanalytikere.
Prøvetid med begrænset  

 autorisation Prøvetiden er samlet af mindst 6 måneders og maksimalt 24 måneders  

 varighed.
Sundhedsstyrelsen fastsætter minimum for prøvetidens varighed.  

 Sundhedsstyrelsen kan stille krav om, at prøveansættelsen sker indenfor  

 bestemte områder og/eller suppleres med uddannelse.
Ansættelser under 3  

 måneders varighed godkendes ikke.
Prøveansættelse finder sted i en stilling som bioanalytiker på et  

 sygehus, hvor der uddannes bioanalytikere, og hvor den udenlandske  

 bioanalytiker arbejder under supervision.
Ansættelsesstedets ledende  

 bioanalytiker er ansvarlig for supervisionen, som skal varetages af en  

 bioanalytiker, der arbejder på samme sted (afdeling) som den udenlandske  

 bioanalytiker.
Det kan være en uddannelsesansvarlig bioanalytiker eller en  

 bioanalytiker med tilsvarende kompetencer.
Ansættelse sker med begrænset autorisation og skal gennemføres  

 under krav og vilkår, som er beskrevet i Vejledning om prøveansættelser.  

1) Ansøger skal have søgt og modtaget begrænset autorisation fra  

 Sundhedsstyrelsen, før prøveansættelse kan påbegyndes.
Ansøger må selv skaffe  

 sig ansættelse.
Når prøveansættelsen er gennemført, skal Sundhedsstyrelsen modtage  

 en evaluering fra den superviserende bioanalytiker efter retningslinjerne i  

 Sundhedsstyrelsens vejledning om prøveansættelser.
En positiv evaluering af  

 den  

 fastsatte prøvetid er en betingelse for at opnå varig autorisation.
 En negativ evaluering af prøvetiden kan tilsidesættes, hvis et  

 efterfølgende seks måneders forløb evalueres positivt.
 Ved en negativ evaluering af en prøveansættelse kan  

 Sundhedsstyrelsen stille krav om, at ansøger gennemfører supplerende  

 uddannelse.
Egnethedsprøve Egnethedsprøve aflægges ved en dansk institution, der uddanner  

 bioanalytikere.
Prøven vil omfatte de fag eller discipliner som efter  

 Sundhedsstyrelsens vurdering mangler i ansøgers uddannelse eller er  

 væsentligt  

 forskellige fra dem, der er omfattet af den danske uddannelse.
Såfremt  

 ansøgeren ønsker at forberede sig til prøven, kan Sundhedsstyrelsen udstede  

 begrænset autorisation til at arbejde som bioanalytiker på samme betingelser,  

 som er fastsat i forbindelse med prøvetid.
3.2.  

 Begrænset autorisation Begrænset autorisation er af maksimalt 24 måneders varighed.
Det  

 kræves herefter, at ansøger opfylder betingelserne for varig autorisation.
 Begrænset autorisation udstedes af Sundhedsstyrelsen, når ansøger  

 har fået tilsagn om ansættelse som bioanalytiker ved et sygehus, hvor ansøger  

 arbejder under supervision, som ansættelsesstedets ledende bioanalytiker er  

 ansvarlig for.
3.3. Sprogkrav Sundhedsstyrelsen stiller ikke særlige sprogkrav for at udstede  

 dansk autorisation.
Det er dog ifølge den danske lov om bioanalytikere et  

 krav,  

 at enhver bioanalytiker skal udøve sin virksomhed samvittighedsfuldt og med  

 omhu.
Denne bestemmelse dækker også en forsvarlig kommunikation med  

 patienter,  

 pårørende, andet sygehuspersonale m.fl.
Det er ansættelsesmyndigheden, der må  

 vurdere, om bioanalytikeren kan leve op til bioanalytikerlovens krav herom.
3.4. Ansøgningsprocedure og krav til dokumentation Ansøgning om godkendelse i henhold til Rådets direktiv 89/48/EØF  

 sendes til CIRIUS.
Adresse og ansøgningsskema findes på CIRIUSs  

 hjemmeside  

 www.ciriusonline.dk/anerkendelse.
Ansøger skal selv fremskaffe den fornødne  

 dokumentation.
 Dokumentationen skal foreligge i to eksemplarer, hvoraf det ene  

 sæt skal være de originale dokumenter eller bekræftede kopier af disse.  

 Originale dokumenter returneres med anbefalet post efter brug.
Bekræftede kopier er kopier, hvorpå det med stempel og tydelig  

 skrift fremgår, at det er en tro kopi af det originale dokument.
Bekræftelsen  

 skal være på eller oversat til dansk eller engelsk og kan foretages af  

 ambassader, politi, pågældende uddannelsesinstitution eller notarius  

 publicus.  

 Det skal med stempel og underskrift fremgå tydeligt af hver enkelt kopi, at  

 det  

 er en tro kopi af det originale dokument, og den myndighedsperson, der  

 bekræfter kopien, skal kunne identificeres.
Privatpersoner kan ikke bekræfte  

 kopiers ægthed.
 Erklæring fra sundhedsmyndighederne i seneste opholdsland om, at  

 ansøgeren har ret til at udøve virksomhed som bioanalytiker i seneste  

 opholdsland (Certificate of Good Standing) skal foreligge i  

 original form.
Til hvert enkelt dokument skal der være hæftet oversættelse til  

 dansk eller engelsk.
Oversættelsen skal være foretaget af den  

 uddannelsesinstitution eller myndighed, der har udstedt dokumenterne, eller  

 af  

 en autoriseret translatør.
 Sundhedsstyrelsen kan forlange at se de originale dokumenter.
Følgende dokumentation skal vedlægges ansøgningen Varig  

 og begrænset autorisation   


  

 dokumentation for navn, fødselsdato og statsborgerskab  

 i EU/EØS-land eller statsborgerskab i et land, der har aftale om fri  

 bevægelighed for personer, (f.eks. i form af bekræftede kopier af relevante  

 sider  

 i pas)   


  

 bevis for gennemført uddannelse (eksamens- eller andet  

 kvalifikationsbevis, som nævnt i Rådets direktiv 89/48/EØF)   


  

 oversigt fra uddannelsesstedet over uddannelsens  

 adgangskrav, varighed og indhold, herunder, vedrørende teoriundervisningen,  

 fag  

 med angivelse af antal timer i hvert fag, og vedrørende den praktiske  

 uddannelse, hvilke afdelinger/specialer, denne har omfattet, og varigheden af  

 de enkelte praktiske uddannelsesperioder   


  

 original erklæring fra sundhedsmyndighederne i seneste  

 opholdsland om, at ansøger har ret til at udøve virksomhed som bioanalytiker  

 (Certificate of Good Standing), som højst må være tre måneder  

 gammel i  

 forhold til den dato, hvor Sundhedsstyrelsen har modtaget al nødvendig  

 dokumentation   


  

 Curriculum Vitae   


  

 dansk CPR-nummer, hvis det haves.
4.  

 TREDIE-LANDS BIOANALYTIKERE Tredie-lands bioanalytikere kan søge om autorisation, som Sundhedsstyrelsen  

 kan udstede efter en individuel vurdering.
Hvis Sundhedsstyrelsen vurderer, at ansøgers uddannelse kan  

 sidestilles med en dansk uddannelse til bioanalytiker, skal ansøger  

 gennemføre  

 prøveansættelse(r) for at opnå varig autorisation.
Det er en betingelse, at  

 ansøger har en begrænset autorisation fra Sundhedsstyrelsen, inden  

 prøveansættelse  

 påbegyndes.
For at få varig autorisation skal ansøger kunne kommunikere forsvarligt  

 på dansk.
Dette vurderes i forbindelse med prøveansættelse.
Sundhedsstyrelsen  

 stiller således ikke krav om en egentlig sprogprøve.
4.1. Varig autorisation Varig autorisation som bioanalytiker udstedes til ansøgere, der  

 har   


  

 en uddannelse, der kan sidestilles med en dansk  

 bioanalytikeruddannelse   


  

 tilstrækkelige sprogkundskaber i dansk   


  

 positiv evaluering efter gennemført prøveansættelse på  

 mindst 6 måneders samlet varighed eller efter gennemført supplerende  

 uddannelse.
En uddannelse, der  

 kan sidestilles med en dansk uddannelse til bioanalytiker Herved forstås en uddannelse, som styrelsen vurderer i det  

 væsentlige svarer til en dansk uddannelse til bioanalytiker i niveau,  

 varighed  

 og indhold.
Det vurderes, om den uddannelse, som ansøger har på  

 ansøgningstidspunktet,  

 kan sidestilles med en dansk uddannelse til bioanalytiker.
Vurderingen  

 foretages af Sundhedsstyrelsen efter udtalelse fra en dansk  

 uddannelsesinstitution, der uddanner bioanalytikere.
En uddannelse, der  

 ikke fuldt ud men næsten kan sidestilles med en dansk uddannelse til  

 bioanalytiker Hvis Sundhedsstyrelsen vurderer, at ansøgers uddannelse ikke fuldt  

 ud men næsten kan sidestilles med en dansk uddannelse til bioanalytiker, kan  

 styrelsen kræve, at ansøger gennemfører supplerende teoretisk og/eller  

 praktisk  

 uddannelse ved en dansk institution, der uddanner bioanalytikere.  

 Uddannelsesinstitutionen  

 vurderer, om ansøger har tilstrækkelige sprogkundskaber, inden ansøger  

 optages  

 på supplerende uddannelse.
Efter tilfredsstillende gennemført supplerende  

 uddannelse udsteder Sundhedsstyrelsen varig autorisation til ansøgeren uden  

 krav om yderligere prøveansættelser.
 Sundhedsstyrelsen anser kundskaber og færdigheder fra en  

 bioanalytikeruddannelse, der er mere end 10 år gammel, og som ikke har været  

 fulgt op af ansættelser som bioanalytiker inden for de seneste 10 år forud  

 for  

 ansøgningstidspunktet, som forældede.
Tilstrækkelige  

 sprogkundskaber i dansk Vurdering af, om ansøger kan kommunikere forsvarligt med  

 patienter, pårørende, andet sygehuspersonale m.fl., indgår i  

 prøveansættelserne, se afsnittet om prøveansættelser nedenfor.
 Der lægges i denne forbindelse til grund, at  

 ansættelsesmyndigheden under bioanalytikerens prøveansættelse på forskellig  

 måde understøtter den pågældende bioanalytikers danske sprogkundskaber.
 Sundhedsstyrelsen anser sprogkravet for opfyldt, når ansøger har  

 gennemført prøveansættelse(r) og/eller eventuel supplerende uddannelse med  

 positive evalueringer.
Prøveansættelse med  

 begrænset autorisation For at bedømme ansøgers erhvervskompetence og sprogkundskaber, og  

 for at give ansøger en introduktion til det danske sundhedsvæsen, skal  

 ansøger  

 gennemføre prøvetid i form af samlet mindst 6 måneders og maksimalt 24  

 måneders  

 varighed på et sygehus, før varig autorisation kan udstedes.  

 Sundhedsstyrelsen  

 fastsætter minimum for prøveansættelsens varighed og kan stille krav om, at  

 ansættelserne foregår indenfor bestemte områder.
Ansættelser under 3 måneders  

 varighed godkendes ikke.
Prøveansættelse skal være i en stilling som bioanalytiker på et sygehus,  

 hvor der uddannes bioanalytikere, og hvor den udenlandske bioanalytiker  

 arbejder under supervision.
Ansættelsesstedets ledende bioanalytiker er  

 ansvarlig for supervisionen, som skal varetages af en bioanalytiker, der  

 arbejder på samme sted (afdeling) som den udenlandske bioanalytiker.
Det kan  

 være en uddannelsesansvarlig bioanalytiker eller en bioanalytiker med  

 tilsvarende kompetencer.
Ansøger skal have søgt og modtaget begrænset autorisation fra  

 Sundhedsstyrelsen, før prøveansættelse kan påbegyndes.
Prøveansættelse skal  

 gennemføres efter Sundhedsstyrelsens vejledning om prøveansættelser.  

1) Ansøger må selv skaffe sig ansættelse.
 Når prøveansættelsen er gennemført, skal Sundhedsstyrelsen modtage  

 en evaluering fra den superviserende bioanalytiker efter retningslinjerne i  

 Sundhedsstyrelsens vejledning om prøveansættelser.
En positiv evaluering af den fastsatte prøvetid er en betingelse  

 for at opnå varig autorisation.
En negativ evaluering af prøvetiden kan  

 tilsidesættes, hvis et efterfølgende seks måneders forløb evalueres positivt.
 Ved en negativ evaluering af en prøveansættelse kan  

 Sundhedsstyrelsen stille krav om, at ansøger gennemfører supplerende  

 uddannelse.
4.2.  

 Begrænset autorisation Begrænset autorisation kan udstedes af Sundhedsstyrelsen til  

 ansøgere med udenlandsk uddannelse, der kan sidestilles med en dansk  

 uddannelse  

 til bioanalytiker.
Begrænset autorisation er af minimum 3 måneders og  

 maksimum  

 24 måneders varighed.
Det kræves herefter, at ansøger opfylder betingelserne  

 for varig autorisation.
 Begrænset autorisation udstedes af Sundhedsstyrelsen, når ansøger  

 har fået tilsagn om ansættelse som bioanalytiker ved et sygehus/institution,  

 hvor arbejdet skal foregå under supervision, som ansættelsesstedets ledende  

 bioanalytiker er ansvarlig for.
Sprogkrav Sundhedsstyrelsen stiller ikke krav om, at ansøger består prøver  

 eller har særlige sprogkundskaber for at udstede begrænset autorisation.
Det  

 er  

 dog ifølge den danske lov om bioanalytikere et krav, at enhver bioanalytiker,  

 også med begrænset autorisation, skal udøve virksomhed som bioanalytiker  

 samvittighedsfuldt og med omhu.
Denne bestemmelse dækker også en forsvarlig  

 kommunikation med patienter, pårørende, andet sygehuspersonale m.fl.
Det er  

 ansættelsesmyndigheden,  

 der skal vurdere, om bioanalytikeren kan leve op til bioanalytikerlovens krav  

 herom.
4.3. Ansøgningsprocedure og krav til dokumentation Ansøgningsskema findes på Sundhedsstyrelsens hjemmeside  

 www.sst.dk.
Ansøger skal selv fremskaffe den fornødne dokumentation.
 Dokumentationen skal foreligge i to eksemplarer, hvoraf det ene  

 sæt skal være de originale dokumenter eller bekræftede kopier af disse.  

 Originale dokumenter returneres med anbefalet post efter brug.
Bekræftede kopier er kopier, hvorpå det med stempel og tydelig  

 skrift fremgår, at det er en tro kopi af det originale dokument.
Bekræftelsen  

 skal være på eller oversat til dansk eller engelsk og kan foretages af  

 ambassader, politi, pågældende uddannelsesinstitution eller notarius  

 publicus.  

 Det skal med stempel og underskrift fremgå tydeligt af hver enkelt kopi, at  

 det  

 er en tro kopi af det originale dokument, og den myndighedsperson, der  

 bekræfter kopien, skal kunne identificeres.
Privatpersoner kan ikke bekræfte  

 kopiers ægthed.
 Erklæring fra sundhedsmyndighederne i uddannelseslandet eller  

 seneste opholdsland om, at ansøgeren har ret til at udøve virksomhed som  

 bioanalytiker i seneste opholdsland (Certificate of Good  

 Standing) skal  

 foreligge i original form.
Til hvert enkelt dokument skal der være hæftet oversættelse til  

 dansk eller engelsk.
Oversættelsen skal være foretaget af den  

 uddannelsesinstitution eller myndighed, der har udstedt dokumenterne, eller  

 af  

 en autoriseret translatør.
 Sundhedsstyrelsen kan forlange at se originale dokumenter.
Følgende dokumentation skal vedlægges ansøgningen   


  

 dokumentation for navn, fødselsdato og statsborgerskab  

 (f.eks. i form af kopi af relevante sider fra rejsepas)   


  

 bevis for gennemgået uddannelse til bioanalytiker   


  

 oversigt fra uddannelsesstedet over uddannelsens  

 adgangskrav, varighed og indhold, herunder, vedrørende teoriundervisningen,  

 fag  

 med angivelse af antal timer i hvert fag, og vedrørende den praktiske  

 uddannelse, indhold og laboratoriemedicinske procedurer, hvilke  

 afdelinger/specialer,  

 denne har omfattet, og varigheden af de enkelte praktiske uddannelsesperioder   


  

 original erklæring fra sundhedsmyndighederne i  

 uddannelseslandet eller seneste opholdsland om, at ansøgeren har ret til at  

 udøve virksomhed som bioanalytiker (Certificate of Good  

 Standing), som højst  

 må være tre måneder gammel i forhold til den dato, hvor Sundhedsstyrelsen har  

 modta  

 get al nødvendig dokumentation   


  

 Curriculum Vitae   


  

 dansk CPR-nummer, hvis det haves.
4.4. Uddannelser, der ikke kan sidestilles med en  

 dansk bioanalytikeruddannelse Ansøgere, hvis udenlandske uddannelse ikke sidestilles med en  

 dansk uddannelse til bioanalytiker, kan henvende sig til en af de danske  

 institutioner, der uddanner bioanalytikere, for at få vejledning om  

 mulighederne for at søge optagelse på studiet.
5. AFSLUTTENDE BEMÆRKNINGER 5.1. Generelle betingelser for autorisation Autorisation er i alle tilfælde betinget af, at der ikke hos  

 ansøgeren foreligger omstændigheder, som nævnt i lov om bioanalytikere,  

 § 3, stk. 2, (legemlig eller sjælelig mangel eller udvist grov  

 uduelighed).
5.2. Yderligere oplysninger om autorisation Nærmere oplysninger om udstedelse af autorisation som  

 bioanalytiker på baggrund af udenlandsk uddannelse kan hentes på  

 Sundhedsstyrelsens hjemmeside: www.sst.dk.
 Oplysninger kan også fås ved henvendelse til Sundhedsstyrelsen, Islands  

 Brygge 67, 2300, København S, tlf. 72 22 74 00.
5.3. Arbejdsanvisning Sundhedsstyrelsen kan ikke være behjælpelig med at anvise arbejde  

 som bioanalytiker.
Ledige stillinger som bioanalytiker annonceres i fagbladet  

 dbio, der udgives af Danske Bioanalytikere, www.dbio.dk , i  

 dagspressen og på  

 Internettet i øvrigt.
5.4. Klageadgang Der kan klages over Sundhedsstyrelsens afgørelser til Indenrigs-  

 og Sundhedsministeriet, Sundhedsministeriet, Slotholmsgade 10-12, 1216  

 København K.
Indenrigs- og Sundhedsministeriet kan tage stilling til  

 lovgrundlaget for afgørelsen, og til om sagsbehandlingsreglerne er overholdt.  

 Ministeriet kan derimod ikke tage stilling til det sundhedsfaglige skøn, som  

 ligger til grund for afgørelsen.
5.5. Oplysninger, der behandles elektronisk i  

 Sundhedsstyrelsen Ved behandling af en ansøgning om  

 autorisation, indsamler og behandler Sundhedsstyrelsen personoplysninger.  

 Efter  

 persondataloven har sagsparterne og andre registrerede personer - med visse  

 undtagelser, bl.a. ret til indsigt i disse oplysninger.
For yderligere  

 information  

 www.datatilsynet.dk 6. IKRAFTTRÆDEN Vejledningen er gældende fra den 1. december 2005.
 Vejledningen finder anvendelse på ansøgninger indgivet til  

 Sundhedsstyrelsen efter vejledningens ikrafttræden.
Sundhedsstyrelsen, den 15. november  

 2005 Eva Hammershøy /Anne Lindrup 1)  

 Vejledning nr. 97 af 15. november 2005 om prøveansættelse for udenlandske  

 bioanalytikere der ikke er omfattet af EF´s generelle ordning eller den  

 nordiske  

 overenskomst.
 1)  

 Vejledning nr. 97 af 15. november 2005 om prøveansættelse for udenlandske  

 bioanalytikere der ikke er omfattet af EF´s generelle ordning eller den  

 nordiske  

 overenskomst.
