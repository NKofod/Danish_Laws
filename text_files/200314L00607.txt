Betænkning afgivet af Skatteudvalget den 3. december 2003 Betænkning over Forslag til lov om  

 ændring af lov om en børnefamilieydelse (Regulering efter  

 forbrugerprisindeks) [af  

 skatteministeren (Svend Erik Hovmand)] 1. Ændringsforslag Skatteministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 5. november 2003 og var til 1.  

 behandling den 12. november 2003. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Skatteministeren har i brev af 7. november 2003 til udvalget  

 oplyst, at lovforslaget ikke har været sendt i høring samt begrundelsen  

 herfor.
Spørgsmål Udvalget har stillet 18 spørgsmål til skatteministeren til skriftlig  

 besvarelse, som denne har besvaret.
Yderligere materiale Korrespondance mellem Socialdemokratiets formand, Mogens  

 Lykketoft, og statsministeren vedrørende spørgsmålet om eventuelt brud på  

 aftalen om satsregulering er omdelt i forbindelse med  

    

 lovforslaget og tillige optrykt som bilag 2  

 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Flertallet vil stemme imod de  

 stillede ændringsforslag.
Socialdemokratiets medlemmer af udvalget bemærker, at  

 lovforslaget er et målrettet slag mod børnefamiliernes økonomi, hvorfor  

 Socialdemokraterne ikke kan støtte det.
Skatteministerens ændringsforslag om  

 afrundingsregler ændrer ikke på Socialdemokraternes indstilling, da  

 ændringerne  

 kun er en yderligere forringelse for børnefamilierne.
Lovforslaget står  

 desværre ikke alene i regeringens kamp mod børnefamilierne, men flankeres af  

 besparelser i flerbørnstilskuddet, som Socialdemokraterne heller ikke kan  

 støtte.
Regeringen skriver i bemærkningerne til lovforslaget (s. 2), at  

 børnefamilieydelsen betragtes som en kompensation for de udgifter, der er  

 forbundet med at have børn, og henviser således til, at disse udvikler sig  

 med  

 den generelle prisudvikling.
Dette skriver regeringen velvidende, at  

 forældrebetalingen for pasning i dagtilbud i 2003 er steget med det dobbelte  

 af  

 den generelle prisudvikling (jf. »Priser for pasning 2003«, en undersøgelse  

 udført af Bureau 2002). Socialdemokraterne finder regeringens argumentation  

 uden logik og anser den for et sølle forsøg på at dække over, at regeringen  

 bruger børnefamilierne som finansieringskilde til dette års samt kommende års  

 finanslove.
Børnefamilierne er økonomisk hårdt pressede i forvejen, og  

 Socialdemokraterne mener, at presset skal lempes  ikke øges.
Derfor  

 indeholder  

 Socialdemokraternes finanslovforslag f.eks. et loft over forældrebetalingen  

 for  

 dagtilbud.
Indeværende lovforslag kommer noget uventet for børnefamilierne,  

 idet det store, regeringsbærende parti Venstre offentligt har afvist  

 ændringer  

 i børnechecken flere gange, mens man har haft regeringsmagten.
Således svarer  

 Venstres skattepolitiske ordfører i Jyllands-Posten den 19. september 2002  

 (1.  

 sektion s. 4) på spørgsmålet om, hvorvidt man kan røre ved børnechecken:  

 »Nej,  

 ikke med den definition, der er af skattestoppet.« Statsministeren har ligeledes flere gange afvist ændringer i  

 reguleringen af børnechecken fra lønudvikling til prisudvikling, bl.a. i  

 forbindelse med Venstres landsmøde i 2002, hvor Venstreborgmesteren Søren  

 Pind  

 foreslog den ændrede regulering af overførselsindkomster, samt i  

 Jyllands-Posten den 19. februar 2003, foranlediget af vicestatsministerens  

 udtalelser om muligheden for at finde finansiering via besparelser i  

 børnechecken.
Her henviser statsministeren direkte til, at en ændring fra  

 lønudvikling til inflationsudvikling vil stride mod et politisk forlig  

 tilbage  

 fra 1990, og som statsministeren udtaler: »Den aftale står regeringen ved, og  

 den har vi ingen planer om at ændre.« Det er netop omtalte aftale  der desuden er bekræftet ved  

 lovændring vedtaget 15. maj 2003   

    

 som  

 har givet anledning til, at Socialdemokratiets formand har henvendt sig til  

 statsministeren og påpeget dette lovforslags brud på aftalen om  

 satsreguleringer.
Enhedslistens medlem af udvalget bemærker, at skatteministeren  

 ikke har sendt lovforslaget til høring, fordi det teknisk set er et enkelt  

 forslag, og det har han jo ret i.
Politisk er det også et let gennemskueligt  

 forslag, for der skal spares penge, så der kan blive råd til det skattestop,  

 der ensidigt er til størst fordel for de mest velstillede danskere.
Derfor må  

 der bl.a. skæres ned på pengene til børnefamilierne  de selv samme  

 børnefamilier, som de sidste par år har oplevet, hvordan priserne på  

 daginstitutionspladserne  

 er eksploderet ude i kommunerne.
De skal nu rammes igen.
Konsekvensen af lovforslaget er, at børnefamilierne ikke længere  

 får samme velstandsudvikling som andre borgere i Danmark.
Det er denne  

 velstandsudvikling, der fjernes, når reguleringen af børneydelserne  

 forringes,  

 og reelt er der tale om en skatteforhøjelse.
Oprindelig trådte børneydelsen  

 jo  

 i stedet for et skattefradrag pr. barn, og det syntes Enhedslisten var en god  

 idé. Men lige så ihærdigt som regeringen forsvarer ethvert urimeligt fradrag,  

 lige så villig er den til at forringe denne ydelse.
Af bemærkningerne til lovforslaget fremgår, at det skal ses i  

 sammenhæng med forslagene om ændret regulering af boligstøtten og SU, men med  

 hensyn til SU er regeringen godt nok blevet slået tilbage.
Gymnasieelevernes  

 aktiviteter her i efteråret har åbenbart frataget et flertal i Folketinget  

 lysten til at gennemføre forbedringer for én gruppe ved at forringe for andre  

 grupper, og heldigvis for det.
Regeringens reelle hensigt fremstår til gengæld meget tydeligt.  

 Reguleringen af overførselsindkomsterne skal efter regeringens opfattelse  

 forringes i de kommende år.
I første omgang kunne man kun få ram på  

 børnefamilierne og lejerne, men andre grupper gør klogt i at forberede sig på  

 også at blive angrebet, nøjagtig som man har set det med angrebet på lønnen  

 under skolepraktik.
 Enhedslisten vil naturligvis under ingen omstændigheder medvirke  

 til sådanne angreb på børnefamilierne.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget finder, at omlægningen af reguleringen af  

 børnefamilieydelsen er en velbalanceret afvejning af hensynene til på den ene  

 side at sikre børnefamilierne gode økonomiske vilkår og på den anden side at  

 sikre det økonomiske råderum til andre højt prioriterede områder som f.eks.  

 et  

 mere effektivt og synligt politi samt tilstrækkelige fængselspladser.
Med omlægningen sikres det, at børnefamilierne næste år modtager  

 en større børnecheck end i år.
Babyydelsen (til 0-2-årige) stiger f.eks. fra  

 12.900 kr.  

    

 i 2003 til 13.204 kr. i 2004.  

 Ændringen af reguleringen betyder, at stigningen i børnefamilieydelsen følger  

 prisudviklingen,  

 og dermed, at børnefamiliernes købekraft forbliver uændret fra år til år.
Partierne gør opmærksom på, at der ikke er blevet ændret i  

 lovgivning eller andre regler, som øger omfanget af børnefamiliernes betaling  

 for daginstitution m.v. i forhold til de regler, som den tidligere regering  

 har  

 indført.
Vilkårene for forældrebetaling i dag er dermed identiske med de  

 vilkår, som den tidligere regering indførte i forbindelse med aftalen om  

 kommunernes økonomi i 1999.
Siden regeringsskiftet er der gennemført ganske betydelige  

 forbedringer for børnefamilierne, herunder indførelsen af 1 års barselorlov  

 og  

 øget valgfrihed til forældre i forbindelse med børnepasning.
Partierne  

 noterer  

 sig, at regeringen har tilkendegivet at ville give forældrene yderligere  

 valgfrihed  

 og dermed fortsætte arbejdet med at skabe bedre vilkår for børnefamilierne.
Med gennemførelsen af dette forslag og andre forslag fra  

 finanslovaftalen mellem regeringen og Dansk Folkeparti ændres der ikke ved  

 den  

 indgåede aftale om satsregulering.
Børnefamilieydelsen er hverken indgået i  

 den  

 nuværende eller i den tidligere regerings beregningsgrundlag for satspuljen,  

 jf. lovbekendtgørelsen § 7. Derfor er der ingen sammenhæng mellem satspuljen  

 og  

 den ændrede regulering af børnefamilieydelsen, og derfor kan påstandene om  

 forligsbrud klart afvises.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 mindretal  

  

 (V, DF og KF):
Til § 1 1)  

  

 I den under  

  

 nr. 1  

  

 foreslåede affattelse af  

  

 §  

 1  

  

 ændres i  

  

 stk. 1  

  

 »13.300 kr.«  

 til: »13.204 kr.«, »12.000 kr.« til: »11.932 kr.« og »9.400 kr.« til: »9.388  

 kr.« [Ændring af beløbsstørrelser.
Konsekvens af ændring af reglerne  

 om afrunding af ydelsesbeløb.] 2)  

  

 I den under  

  

 nr. 1  

  

 foreslåede affattelse af  

    

  

 § 1  

  

 ændres i  

  

 stk. 2, 5. pkt.,  

  

 »afrundes opad til nærmeste  

 hele hundrede kr.« til: »afrundes til nærmeste kronebeløb, der kan deles med  

 fire.« [Ændring af reglerne om afrunding af ydelsesbeløb.] Bemærkninger Til nr. 1 og 2 Som led i aftalen om finansloven for 2004 er regeringen og Dansk  

 Folkeparti enige om at ændre reguleringen af børnefamilieydelsen fra  

 regulering  

 svarende til lønudviklingen til regulering med forbrugerprisudviklingen, jf.  

 lovforslaget. Ændringen er et udtryk for, at regeringen og Dansk Folkeparti  

 ønsker at bevare børnefamilieydelsens købekraft, men at stigninger derudover  

 ikke findes velbegrundet.
Regeringen og Dansk Folkeparti er endvidere enige om fra og med  

 2004 at afskaffe den hidtil eksisterende oprundingsregel ved beregning af  

 børnefamilieydelsen.
Det betyder, at børnefamilier fremover vil modtage  

 nøjagtigt det beregnede beløb.
Såvel efter de gældende regler som efter lovforslaget afrundes  

 ydelsesbeløbene efter procentreguleringen opad til nærmeste hele hundrede  

 kroner.
Efter ændringsforslagene vil børnefamilieydelsen fremover blive  

 afrundet til nærmeste kronebeløb, der kan deles med fire.
Reguleringen vil  

 hermed  

 ske i overensstemmelse med reguleringen af en række andre  

 overførselsindkomster  

 og tilskudssatser.
Afrundingen til hele fire kroner sikrer, at den  

 kvartalsvise  

 udbetaling af børnefamilieydelse bliver i hele kronebeløb.
De foreslåede nye grundbeløb for børnefamilieydelsen er beregnet  

 på basis af en regulering med 59,1 pct. af de gældende grundbeløb for  

 børnefamilieydelsen, som er i 1987-niveau.
Dette svarer til en regulering før  

 oprunding på 2,4 pct. fra 2003 til 2004.
Ved den foreslåede afrunding til nærmeste med fire delelige hele  

 kronebeløb udgør ydelserne for 2004 henholdsvis 13.204 kr. for de 0-2-årige,  

 11.932 kr. for 3-6-årige og 9.388 kr. for 7-17-årige.
Fra 2005 reguleres de  

 nævnte ydelsesbeløb med den procentvise ændring i forbrugerprisindekset to år  

 forud for det kalenderår, som børnefamilieydelsen vedrører.
Økonomiske konsekvenser  

 af ændringsforslagene En fjernelse af oprundingsreglen i den årlige regulering af  

 børnefamilieydelse vil give en varig budgetforbedring på i gennemsnit ca. 50  

 mio. kr. årligt.
Der kan dog være betydelige forskelle på virkningen i de  

 enkelte år.
For 2004 skønnes ændringsforslagene at medføre en besparelse for  

 staten på ca. 45 mio. kr.
Herved skønnes den samlede besparelse på  

 børnefamilieydelsen af lovforslaget og ændringsforslagene at udgøre ca. 165  

 mio. kr.
 I nedenstående oversigt er angivet størrelsen af  

 børnefamilieydelsen for de tre alderskategorier for henholdsvis 2003 og 2004  

 efter gældende regulering og for 2004 med den i ændringsforslagene foreslåede  

 regulering.
Børnefamilieydelsen i 2003 og i 2004 efter gældende  

 regulering og efter lovforslag plus ændringsforslag Gældende regulering  

 med oprunding til hele 100 kr.
Lovforslag +  

 ændringsforslag 2003 2004 2004 Regulering, pct.
3,2 2,4 Børnefamilieydelse pr. barn Kr.
 Kr.
 Kr.
Babyydelse, 0-2 år 12.900 13.400 13.204 Småbørnsydelse, 3-6 år 11.700 12.100 11.932 Børnefamilieydelse, 7-17 år 9.200 9.500 9.388 For de tre alderskategorier stiger ydelsen i 2004 efter  

 lovforslag og ændringsforslag med henholdsvis 304 kr., 232 kr. og 188 kr.,  

 hvilket er henholdsvis 196 kr., 168 kr. og 112 kr. mindre end ved regulering  

 efter gældende regler.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Jann Sjursen (KD)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 61 Bilagsnr.
Titel 1 Orientering om, at lovforslaget ikke forud for  

 fremsættelsen har været sendt i ekstern høring, fra skatteministeren 2 Tidsplan for udvalgets behandling af lovforslaget 3 Ændringsforslag fra skatteministeren 4 Spm. 1, om børnefamilieydelsen oprindelig er etableret  

 som en skattemæssig foranstaltning, til skatteministeren Spm. 2, om børnefamilieydelsen er en »negativ skat«, til  

 skatteministeren Spm. 3, om det er mest naturligt, at børnefamilieydelsen  

 reguleres efter skattelovgivningens satser og ikke efter  

 overførselsindkomsternes,  

 til skatteministeren Spm. 4, om de fleste andre europæiske lande har en  

 tilsvarende ordning, til skatteministeren Spm. 5 om en oversigt over den gennemsnitlige årlige  

 stigning i forældrebetalingen på daginstitutioner i perioden 1999-2003, til  

 skatteministeren 5 1. udkast til betænkning 6 Spm. 6, om regeringen ikke længere anser  

 børnefamilieydelsen som et led i skattepolitikken, til skatteministeren Spm. 7, om regeringen anser børnefamilieydelsen som et  

 led i sociallovgivningen, til skatteministeren Spm. 8 om, at ministeren bedes tilstille udvalget en kopi  

 af det oprindelige lovforslag, til skatteministeren Spm. 9 om, at børnefamilieydelsen indgår i  

 nationalregnskabet og statsregnskabet som en negativ skat, til  

 skatteministeren Spm. 10, om regeringen vil ændre på  

 nationalregnsskabsstatistikken og statsregnskabet, så børnefamilieydelsen  

 medregnes under sociale ordninger, til skatteministeren Spm. 11, om regeringen anser børnefamilieydelsen for at  

 være en overførselsindkomst og ikke en negativ skat, til skatteministeren Spm. 12 om, hvor meget det danske skattetryk forøges, når  

 børnefamilieydelsen overføres til at være en overførselsindkomst, til  

 skatteministeren 7 Svar på spm. 1, om børnefamilieydelsen oprindelig er  

 etableret som en skattemæssig foranstaltning, fra skatteministeren Svar på spm. 2, om børnefamilieydelsen er en »negativ  

 skat«, fra skatteministeren Svar på spm. 3, om det er mest naturligt, at  

 børnefamilieydelsen reguleres efter skattelovgivningens satser og ikke efter  

 overførselsindkomsternes, fra skatteministeren Svar på spm. 4, om de fleste andre europæiske lande har  

 en tilsvarende ordning, fra skatteministeren 8 Svar på spm. 6, om regeringen ikke længere anser  

 børnefamilieydelsen som et led i skattepolitikken, fra skatteministeren Svar på spm. 7, om regeringen anser børnefamilieydelsen  

 som et led i sociallovgivningen, fra skatteministeren Svar på spm. 8 om, at ministeren bedes tilstille udvalget  

 en kopi af det oprindelige lovforslag, fra skatteministeren Svar på spm. 9, om børnefamilieydelsen indgår i  

 nationalregnskabet og statsregnskabet som en negativ skat, fra  

 skatteministeren Svar på spm. 10, om regeringen vil ændre på  

 nationalregnsskabsstatistikken og statsregnskabet, så børnefamilieydelsen  

 medregnes under sociale ordninger, fra skatteministeren Svar på spm. 11, om regeringen anser børnefamilieydelsen  

 for at være en overførselsindkomst og ikke en negativ skat, fra  

 skatteministeren Svar på spm. 12 om, hvor meget det danske skattetryk  

 forøges, når børnefamilieydelsen overføres til at være en overførselsindkomst  

 , fra skatteministeren 9 Svar på spm. 5 om en oversigt over den gennemsnitlige  

 årlige stigning i forældrebetalingen på daginstitutioner i perioden  

 1999-2003, fra skatteministeren 10 Spm. 13 om en redegørelse for, hvordan lovforslaget  

 stiller sig i forhold til regeringens skattestop, til skatteministeren Spm. 14, om der er forskel på, om staten har en årlig  

 besparelse på 165 mio.kr., eller får et provenu på 165 mio. kr., til  

 skatteministeren Spm. 15, om en beregnet besparelse i forhold til gældende  

 regler efter sædvanlig praksis i ministerens lovforslag benævnes  

 »provenugevinst ved lovforslaget«, til skatteministeren Spm. 16 om sammenhængen mellem, at børnefamilieydelsen  

 skal ses som »en skattelettelse for børnefamilierne«, og det, at lovforslaget  

 indebærer et ekstra årligt provenu til staten, til skatteministeren Spm. 17 om, hvordan børnefamilier specifikt kompenseres  

 for de 165 mio. kr. om året, til skatteministeren Spm. 18, om der er forskel på, at en skat forhøjes eller  

 at en skattelettelse forringes, til skatteministeren 11 Svar på spm. 13 om en redegørelse for, hvordan  

 lovforslaget stiller sig i forhold til regeringens skattestop, fra  

 skatteministeren Svar på spm. 14, om der er forskel på, om staten har en  

 årlig besparelse på 165 mio. kr. eller får et provenu på 165 mio. kr., fra  

 skatteministeren Svar på spm. 15, om en beregnet besparelse i forhold til  

 gældende regler efter sædvanlig praksis i ministerens lovforslag benævnes  

 »provenugevinst  

 ved lovforslaget«, fra skatteministeren Svar på spm. 16 om sammenhængen mellem, at  

 børnefamilieydelsen skal ses som »en skattelettelse for børnefamilierne«, og  

 det, at lovforslaget indebærer et ekstra årligt provenu til staten, fra  

 skatteministeren Svar på spm. 17 om, hvordan børnefamilier specifikt  

 kompenseres for de 165 mio. kr. om året, fra skatteministeren Svar på spm. 18, om der er forskel på, at en skat  

 forhøjes eller at en skattelettelse forringes, fra skatteministeren 12 2. udkast til betænkning 13 Korrespondance mellem Mogens Lykketoft og statsministeren  

 vedr. spørgsmålet om et eventuelt brud på aftalen om satsregulering Bilag 2 Bilagsfortegnelse Efter ønske fra V, S, KF, SF, RV og EL er følgende  

 korrespondance mellem Socialdemokratiets formand, Mogens Lykketoft, og  

 statsministeren vedrørende spørgsmålet om et eventuelt brud på aftalen om  

 satsregulering optrykt:
  

 	  

    

 Brev af 13. november  

 2003 fra Mogens Lykketoft til statsministeren   

 	  

    

 Brev af 2. december  

 2003 fra statsministeren til Mogens Lykketoft Brev af 3. december 2003 fra Mogens Lykketoft til  

 statsministeren Statsminister  

 Anders Fogh Rasmussen Statsministeriet Mogens  

 Lykketoft Partiformand Socialdemokraterne Tel.  

 3337 4034 e-post:  

  

 smoly@ft.dk 13. november  

 2003 Kære statsminister.
 Trods gentagne meldinger fra Socialdemokraternes forhandlere om,  

 at vi ville anse det for at være et klart brud på aftalen om satsregulering,  

 om  

 regeringen og Dansk Folkeparti uden om satsreguleringspartierne valgte at  

 ændre  

 reguleringen for børnefamilieydelsen (børnechecken) og boligstøtten, kan jeg  

 nu  

 notere med offentliggørelsen af aftalen om finansloven for 2004, at du og din  

 regering har valgt at se bort fra disse meldinger.
 Dette anser jeg for at være helt utåleligt for det  

 parlamentariske arbejde.
 Jeg skal minde om, at forliget om satsreguleringen har været  

 fulgt af skiftende regeringer siden indgåelsen i 1990, og at vi på den  

 nuværende regerings foranledning så sent som for et halvt år siden vedtog en  

 ajourføring samtidig med en udvidelse af forligskredsen.
 Da jeg har set, at Venstres finanspolitiske ordfører har udtalt,  

 at børnechecken og boligstøtten ikke er nævnt i forliget, skal jeg tillade  

 mig  

 at drage de konkrete tekster frem til dit fornyede kendskab.
 I det lovforslag, som din regering fremsatte i foråret i år  

 efter aftale med samtlige forligspartier, hedder det i § 1:
»Som grundlag for en årlig regulering af overførselsindkomster  

 mv. fastsættes  « I bemærkningerne til denne bestemmelse hedder det bl.a.:
»Satsreguleringsordningen indebærer, at overførselsindkomsterne  

 og visse andre satser, herunder reguleringstallet efter personskattelovens §  

 20  

 årligt reguleres med en satsreguleringsprocent mv., der fastsættes på  

 grundlag  

 af årslønudviklingen på arbejdsmarkedet.« og »De foreslåede bestemmelser indebærer ikke ændringer i  

 satsreguleringsordningens grundprincipper eller ændringer, der indebærer, at  

 størrelsen af satsreguleringen vil afvige fra det, der følger af den gældende  

 lovgivning.« I de oprindelige lovforslag, som blev fremsat den 26. april 1990  

 af den regering, du selv var medlem af, hedder det i hovedforslagets  

 bemærkninger:
»Ved overførselsindkomster forstås offentlige ydelser, der bl.a.  

 udbetales som kompensation for bortfald af arbejdsindtægter samt som tilskud  

 afhængigt af familie- og boligforhold.
Det drejer sig om arbejdsløsheds-,  

 syge-  

 og barselsdagpenge, uddannelsesstøtte, kontanthjælp efter bistandsloven,  

 efterløn, førtids- og folkepension, børnetilskud, boligstøtte m.v.
Der  

 henvises  

 i denne forbindelse til det samtidigt fremsatte forslag til lov om ændring af  

 forskellige lovbestemmelser om reguleringer af overførselsindkomster m.v.« I fremsættelsestalen til dette nævnte hovedforslag hedder det  

 med reference til den aftale mellem de 7 partier, som forslaget udmønter:
»Reguleringstallet i personskattelovens § 20, der bl.a. benyttes  

 ved regulering af personfradrag, beløbsgrænserne for 6 og 12 pct.-skat og  

 formueskat, skal fremtidig reguleres i overensstemmelse med årslønudviklingen  

 for LO-arbejdere.« Herom hedder det i bemærkningerne til følgelovforslaget, som  

 blev fremsat samtidigt:
»Herved reguleres samtlige beløbsgrænser mv. i skattelovgivningen  

 i takt med årslønudviklingen fra LO-arbejdere.« Det er vel næppe nødvendigt at gøre dig opmærksom på, at  

 børnefamilieydelsen (børnechecken) reguleres efter § 20 i personskatteloven,  

 hvilket fremgår specifikt af loven om en børnefamilieydelse, ligesom det i  

 øvrigt naturligt vil følge af, at børnechecken formelt set er en del af  

 skattesystemet, der blot har en usædvanlig udbetalingsform.
Aftalen om satsreguleringen og den lovgivning, der udmøntede  

 aftalen, stammer fra 1990. Aftalen har været respekteret hvert eneste år af  

 efterfølgende regeringer uanset partisammensætning.
Sidste år ved  

 forhandlingerne om finansloven for 2003 ønskede din regering at optage Dansk  

 Folkeparti i forligskredsen.
Dette blev drøftet indgående, og samtlige  

 aftalepartier  

 tilsluttede sig en aftale om fornyelse af aftalen og den ønskede udvidelse af  

 forligskredsen.
Loven om satsreguleringen blev gennemskrevet og vedtaget af  

 Folketinget med alle stemmer for undtagen Enhedslistens.
 I det lovforslag, der blev vedtaget den 15. maj i år  netop for  

 6 måneder siden  er der ingen ændringer i rækkevidden af den aftalte  

 reguleringsmekanisme, hvilket understreges i bemærkningerne til lovforslaget,  

 hvori det bl.a. hedder:
»De foreslåede bestemmelser indebærer ikke ændringer i  

 satsreguleringsordningens  

 grundprincipper eller ændringer, der indebærer, at størrelsen af  

 satsreguleringen vil afvige fra det, der følger af den gældende lovgivning.« Selv om jeg er overbevist om, at du er ganske klar over, at der  

 med den indgåede aftale med Dansk Folkeparti i den forgangne weekend sker et  

 eklatant brud på indgåede aftaler, har jeg ovenfor dokumenteret, at der  

 foreligger et klart forligsbrud med de forslag, som regeringen og Dansk  

 Folkeparti  

 har om børnechecken og boligstøtten.
 Din egen hidtidige opfattelse af forligets rækkevidde blev  

 dokumenteret i februar i år, hvor du med forliget i hånden forsøgte at tøjle  

 såvel de konservatives som Søren Pinds lyst til at sjakre med reguleringerne.  

 Også dengang anvendte du udtrykket, at »regeringen har ingen planer om  

 ændringer.«  

 Efter forslagene om dagpengebesparelser er denne vending imidlertid blevet  

 noget tvetydig, når den kommer fra din mund.
Jeg er også overbevist om, at du fuldt ud er klar over, at det  

 vil være muligt for regeringen at skære i børnecheckens og boligstøttens  

 satser  

 og derved opnå den tilsigtede besparelse.
Men dette vil selvfølgelig afsløre,  

 at regeringen foretager indgreb i overførselsindkomsterne.
Så hellere skjule  

 det under den sproglige forvanskning, hvorunder du og regeringen forsøger at  

 gennemføre besparelser i milliardstørrelsen  »behovsafhængig  

 opregulering«! Alene for børnecheckens vedkommende betyder denne  

 »behovsafhængige opregulering«, at der fra danske børnefamilier tages 1,2  

 mia.  

 kr. over de næste 4 år.
Hertil kommer indgrebet over for flerbørnsydelsen og  

 et  

 yderligere målrettet indgreb over for børnechecken, idet afrundingsreglerne  

 også gøres mindre fordelagtige end gældende for alle andre reguleringer efter  

 personskattelovens § 20. Herved når besparelserne på børnefamilierne op over  

 1,5 mia. kr.
 Jeg forventer, at du ændrer regeringens aftale med Dansk  

 Folkeparti, så den bringes i overensstemmelse med de aftaler, du, dit parti  

 og  

 din regering har med en stribe andre partier, herunder Socialdemokratiet.
Med venlig hilsen Mogens Lykketoft cc.
Finansminister Thor Pedersen, Finansministeriet Erhvervs- og økonomimiister Bendt Bendtsen Erik Larsen, MF Kristian Jensen, MF Pia Gjellerup, MF Nicolai Wammen, MF Knud Erik Kirkegaard, MF Lars Barfoed, MF Kristian Thulesen Dahl, MF Pia Kjærsgaard, MF Aage Frandsen, MF Ole Sohn, MF Marianne Jelved, MF Morten Helveg Petersen, MF Mogens Nørgård Pedersen, MF Bodil Kornbek, MF Partiformand  

 Mogens Lykketoft  

    

 Statsministeren Folketinget  

    

 København, den 2. dec. 2003 Christiansborg 1240  

 København K Kære Mogens Lykketoft Jeg har modtaget dit brev, hvori du anklager regeringen for at  

 bryde forliget om satsreguleringen i forbindelse med den netop indgåede  

 finanslovaftale for 2004. Det kan jeg klart afvise.
Regeringen står naturligvis fuldt og helt bag den aftale om  

 satspuljen, som blev indgået mellem regeringspartierne og S, DF, SF, RV og  

 KRF  

 i forbindelse med behandlingen af forslaget til den ny lov om satsregulering  

 i  

 foråret.
Denne aftale om principperne for satspuljens tilblivelse og  

 udmøntning  

 mv. afskærer os ikke fra at gennemføre hensigtsmæssige ændringer, så længe  

 der  

 ikke røres ved grundlaget for satsreguleringen og satspuljen.
Børnefamilieydelsen og satserne i beregningen af boligsikring  

 indgår ikke i grundlaget for sats-puljen.
De er hidtil i overensstemmelse med  

 de respektive lovgrundlag reguleret med den såkaldte tilpasningsprocent+2.
 Finanslovaftalen for 2004 mellem regeringen og Dansk Folkeparti  

 er derfor ikke et brud med aftalen.
Du henviser også til satsreguleringsaftalen fra 1990. Kernen i  

 denne aftale var også reguleringen af de indkomsterstattende overførsler, som  

 bidrager til satspuljen.
Det forhold, at beløbsgrænser mv. i  

 skattelovgivningen, herunder børnefamilieydelsen, og boligsikringen reguleres  

 efter bestemmelser i satsreguleringsloven, var ikke det centrale i det  

 forlig,  

 vi indgik for mere end 13 år siden.
 Det overrasker mig, at du i brevet giver udtryk for en anden  

 opfattelse, idet du jo selv som finansminister uden om forligskredsen  

 gennemførte ændringer, der reelt satte reguleringen af personfradraget ud af  

 kraft for 2001.
Med venlig hilsen Anders Fogh Rasmussen Statsminister  

 Anders Fogh Rasmussen Statsministeriet Mogens  

 Lykketoft Partiformand Socialdemokraterne Tel.  

 3337 4034 e-post: smoly@ft.dk 3. december  

 2003 Kære statsminister.
 Tak for dit svar på mit næsten tre uger gamle brev om bruddet på  

 aftalen om satsregulering af overførsler og skatteskala.
 Jeg er meget forundret over dit svar, også fordi du selv så sent  

 som i foråret  som kommentar til konservative forslag  udtalte,  

 at et indgreb  

 i reguleringen af ydelserne ville være i strid med aftalen.
 Jeg glæder mig selvfølgelig over, at du helt og fuldt står bag  

 bekræftelsen af aftalerne om satspuljen i foråret.
 Du går imidlertid let hen over, at aftalerne også er en  

 bekræftelse af den gamle aftale om satsreguleringen fra 1990.
 Denne aftale har to lige væsentlige grundpiller.
 For det første reglerne for bidrag til satspuljen, som ingen har  

 påstået anfægtes.
 For det andet reglerne om regulering af alle indkomstoverførsler  

 m.v. og satserne i skattelovgivningen efter lønudviklingen  

 (satsreguleringen).
 Det er den sidste pille, der angribes med finanslovsaftalen  

 mellem Venstre, Konservative og Dansk Folkeparti, fordi det er klart  

 uforeneligt med satsreguleringsaftalen at lave en i fremtiden lavere årlig  

 regulering af satserne for børnefamilieydelse og boligsikring.
Som det flere gange er understreget under Folketingets  

 behandlinger af disse aftaler, er den gamle aftales idé ikke, at et  

 folketingsflertal er afskåret fra at hæve, sænke eller afskaffe en  

 satsreguleret ydelse og et skattetrin.
Derfor har socialdemokratisk ledede  

 regeringer i 90erne hævet børnefamilieydelsen og i 2001 nedsat  

 personfradrag  

 og satsen for a-kasse-kontingent, der begge er satsregulerede.
Men der blev i  

 intet tilfælde fiflet med den fremtidige regulering fra år til år.
Og ingen  

 har  

 efter min erindring i denne forbindelse påstået, at det var i strid med  

 satsreguleringsforliget, hvad det heller ikke var.
 Derimod er den mellem V, K og DF aftalte metode med beskæring af  

 den fremtidige regulering i strid med aftalerne.
Den afgørende pointe er, at en regering godt med et flertal i  

 Folketinget kan sænke niveauet for en ydelse.
Men man skal vedkende sig  

 nedskæringen og ikke gennemføre den ved at fifle med den fremtidige  

 regulering:  

 Det er præcis denne form for kamuflering af nedskæringer, som  

 satsreguleringsaftalen  

 har til formål at afskære skiftende regeringer fra.
 Regeringen trak sine dagpengeforslag, fordi man erkendte, at  

 befolkningen måtte betragte dem som løftebrud i forhold til dine udtalelser  

 under valgkampen  også selv om regeringen angiveligt ikke selv mente,  

 der var  

 tale om løftebrud.
I denne sag er der ikke bare tale om brud på løfter til  

 befolkningen om ikke at skære i overførslerne, men også om krystalklart brud  

 på  

 aftaler med andre partier.
Dermed ryster regeringen unødigt mulighederne for  

 at  

 lave langsigtede aftaler i Folketinget.
 Jeg skal derfor endnu en gang appellere til dig om at drage  

 omsorg for, at regeringens lovforslag bringes i overensstemmelse med de  

 retningslinjer, jeg her har skitseret, og som ubestrideligt er aftalernes ånd  

 og bogstav.
