1. Almindeligt Abonnentudstyret (i det følgende betegnet AU) kan være indrettet for  

 tilslutning til det offentlige alarmsystem via alarmterminal med asynkront  

 parallelinterface.
Tilslutningen foretages via en i AU indbygget alarmterminal (ATIA), der  

 består af 2 kredsløbskort monteret på en opspændingsplade.
ATIA strømforsynes  

 fra udstyrets almindelige strømforsyningsarrangement, som forudsættes at  

 indbefatte reservestrømforsyning.
ATIA har 8 uafhængige alarmindgange og 8 styreudgange.
Der overføres en  

 melding, hver gang en alarmindgang påvirkes.
Udvekslingen af alarmer og styringer mellem ATIA og AU foregår asynkront,  

 dvs. der udveksles ikke handshakesignaler.
ATIA genererer dog  

 kvitteringssignaler, som AU kan anvende.
Disse signalers funktion indgår i  

 den følgende beskrivelse, men det skal pointeres, at AU ikke behøver at gøre  

 brug af signalerne.
 Mellem det privatejede udstyr og den del af installationen/udstyret, der  

 leveres og vedligeholdes af teleadministrationerne, er der en grænseflade som  

 angivet i fig. 1.
 Fysisk består denne grænseflade af en 36 terminals klemrække.
 Heraf anvendes de 21 i forbindelse med kommunikation mellem ATIA og AU og  

 udgør det grænsesnit, der i det følgende betegnes ASIF.
 Desuden forekommer to andre grænsesnit, nemlig grænsesnittet LINIF  

 (linieinterface) omfattende 4 terminaler samt grænsesnittet DCIF  

 (strømforsyningsinterface) omfattende 6 terminaler.
 Til AU stilles det generelle krav, at udstyret er konstrueret til at  

 kommunikere over grænsesnittet ASIF, dvs. kan udføre de for kommunikation  

 nødvendige minimumsfunktioner, der er beskrevet i det følgende, og da med  

 overholdelse af de parameterværdier, som er angivet i dette cirkulære.
 Der stilles endvidere det krav til AU, at det er konstrueret til at  

 overholde parameterværdierne for DCIF.
2. Funktionsbeskrivelse 2.1 Grænsesnittet ASIF Grænsesnittet ASIF består af 21 ledere (se fig. 1). Lederne, der benævnes  

 ved det signal, de overfører, benyttes således:
STK (STyreKanaler) STK består af 8 ledere STK0..7 . På disse ledere står den styring (8 bit  

 information), der sidst er modtaget fra alarmsystemet.
De opsatte data er  

 gyldige, når ATDA er logisk 1. Efter opstart er STK logisk 0.
ALK (ALarmKanaler) ALK består af 8 ledere ALK0..7 . På disse ledere påtrykker AU den 8 bit information, der skal sendes til alarmsystemet.
ATSE (ATIA SEnder) På denne leder genereres et signal af ATIA.
Signalet fortæller, at ATIA er  

 ved at sende en alarmmeddelelse til alarmsystemet.
ATDA (ATIA DAta ready) Dette signal genereres af ATIA, og det fortæller AU med logisk 1, at den 8  

 bit information, der findes på STK, kan anvendes.
ATDA sætter til logisk 0,  

 medens data ændres.
 Efter start af ATIA, og indtil første styring modtages, er ATDA = 0.
ATOK (ATIA OK) Signalet genereres af ATIA og anvendes til at fortælle, om kommunikationen  

 med selve alarmsystemet er i orden.
Signalet har prioritet over de øvrige  

 signaler fra ATIA, og hvis ATOK = 0, må ingen af de andre signaler fra ATIA  

 betragtes som gyldige.
 Umiddelbart efter opstart af ATIA er ATOK = 0.
AUOK (AU OK) På denne leder kan AU påtrykke et signal, som viser AU's tilstand.  

 Signalet skal være 1, når AU fungerer korrekt.
Hvis der i AU optræder en  

 fejl, kan AU sætte AUOK = 0. Signalet har prioritet over de øvrige signaler  

 fra AU, og hvis det indikerer, at AU er fejlbehæftet, vil ingen af de andre  

 signaler fra AU blive betragtet som gyldige.
 Er AU ikke i stand til at levere signalet, skal terminalen på ATIA  

 forbindes til V+.
CR (Common Return) Denne leder er fælles returleder for alle signaler.
 I tabellen herunder er betydningen af de ovennævnte signaler angivet.
2.2 Kommunikation over AISF De informationsoverførsler, der kan forekomme over ASIF, kan henføres til  

 følgende 3 typer:
 - Meddelelse om fejlbehæftet udstyr.
 - Overførsel af styreinformation fra ATIA til AU.
 - Overførsel af alarminformation fra AU til ATIA.
2.1.1. Meddelelse om fejlbehæftet udstyr Meddelelse om fejl i AU og ATIA sker ved hjælp af signalerne AUOK og ATOK.
 Disse signaler, der fungerer uafhængigt af hinanden og af andre signaler,  

 er omtalt i afsnit 2.1. Som nævnt er brug af AUOK ikke obligatorisk.
2.2.2 Overførsel af styreinformation fra ATIA til AU Overførslen af styreinformation fra ATIA til AU er vist på fig. 2. Der  

 overføres 8 bit ad gangen, og de kredsløb, der er i brug ved overførslen, er  

 STK0..7 og ATDA.
 De anførte tider er defineret i afsnit 3.2.
ATIA sætter ATDA = 0, hvorefter ny information opsættes på STK.
Data  

 kontrolleres, forinden ATDA sættes = 1. Data på STK er gyldige, så længe ATDA  

 = 1, hvilket vil sige, indtil der udlæses ny information.
 ATIA foretager ingen kontrol af, om AU har været i stand til at opfatte og  

 fastholde de oversendte data.
2.2.3 Overførsel af alarminformation fra AU til ATIA Ved overføring af alarmer fra AU til ATIA anvendes kredsløbene ALK0..7  

 samt evt.
ATSE.
 ATIA foretager løbende en individuel vurdering af signaltilstanden på de 8  

 alarmkanaler ALK0..7 ved at sample med 200 ms interval.
Der reageres ikke på signaler, som varer kortere end 200 ms, hvorimod  

 signaler længere end 400 ms altid behandles.
Signaler, som varer mellem 200  

 og 400 ms, behandles måske.
Skifter en eller flere kanaler tilstand i mere end 400 ms, sættes der en  

 alarmbyte ind i en alarmtransmissionskø i ATIA.
Alarmbyten består af 8 bit,  

 som afspejler den »stabile« tilstand på ALK0..7 .
Alarmtransmissionskøen kan indeholde i alt 14 alarmbyte, hvilket betyder,  

 at alarmer i en kortere periode kan afleveres hurtigere til ATIA, end de kan  

 videresendes.
Overfyldning af køen vil betyde tab af informationer, hvilket  

 indikeres ved afsendelse af en status-meddelelse med bit 5 lig 1 (bemærk, at  

 bit 5 lig 1 i dette tilfælde ikke angiver fejl i handshake mellem AT og AU).  

 Denne fejlmulighed kan helt elimineres, hvis AU anvender kvitteringssignalet  

 ATSE fra ATIA til at holde efterfølgende alarmer tilbage, medens den første  

 sendes.
Herved opnås, at AU har fuld kontrol over køen, og man får mulighed  

 for at bryde rækkefølgen, hvis det måtte være ønskeligt.
 ATSE sættes til logisk 1, så længe en alarmbyte transmitteres ind i  

 alarmsystemet, hvorefter ATSE igen sættes til logisk 0.
 ATSE kan anvendes som en slags klokke til AU'er, som kun kan sætte en  

 alarmkanal op ad gangen.
 Et eksempel på alarmoverførsel er vist på fig. 3.
 t = 0 ATIA sampler ALK0...7, der alle er logisk 0.
 t = 1 AU sætter ALK0 og ALK1 til logisk 1.
 t = 2 ATIA sampler alarmkanalerne og detekterer, at ALK0 og ALK1 er logisk  

 1.
 t = 3 AU sætter ALK1 til logisk 0.
t = 4 ATIA sampler alarmkanalerne og erkender, at ALK0 stabilt har været  

 logisk 1 i over 200 ms.
Der sættes en alarmbyte, hvor bit 0 er 1, i kø til  

 transmission.
 t = 5 Alarmbyten transmitteres, og ATSE sættes til logisk 1.
 t = 6 AU sætter ALK1 til logisk 1.
 t = 7 Alarmkanalerne samples, og ATIA detekterer, at ALK1 er ændret til  

 logisk 1.
t = 8 Alarmkanalerne samples, og ATIA erkender, at ALK1 har været logisk 1  

 i over 200 ms.
Der sættes en ny alarmbyte i kø til transmission. (ATSE er  

 logisk 1, dvs. foregående byte er ikke afleveret endnu).
 t = 9 Alarmbyte 1 er afleveret til alarmsystemet, hvorefter ATSE sættes  

 til logisk 0.
 t = 1O Transmission af næste alarmbyte påbegyndes, og ATSE sættes til  

 logisk 1.
3. Parametre for ASIF 3.1 Elektriske parametre 3.1.1 Definitioner Spænding på samtlige ledere er defineret i forhold til fælleslederen CR  

 som vist på fig. 4.
 De logiske niveauer er defineret således:
Logisk 1 svarer til høj spænding Logisk 0 svarer til lav spænding Den maksimale kabellængde for ASIF er bestemt af de elektromagnetiske  

 støjforhold på installationsstedet, kablets skærmning samt kablets kapacitet.
3.1.2 Beskrivelse af parametre for STK, ATSE, ATDA og ATOK U1,0 : Spændingen på udgangen ved logisk 0.
 U1,1 : Spændingen på udgangen ved logisk 1.
 R1,1 : Den indre modstand i udgangskredsløbene.
3.1.3 Beskrivelse af parametre for ALK og AUOK U2,1 : Den spænding, der kræves for, at ATIA opfatter signalet som logisk  

 1.
 U2,0 : Den spænding, der kræves for, at ATIA opfatter signalet som logisk  

 0.
 R2,1 : Den indre modstand i indgangskredsløbene.
3.2 Tidsparametre tDNV : Den tid, ATDA er logisk 0, og hvorunder data på STK ændres og  

 testes.
 tDVA : Den tid, AU må betragte data på STK som korrekte, indtil ATDA  

 bliver logisk 0.
 tREJ : Den tid, et signal højst må vare for med sikkerhed at blive afvist.
 tACC : Den tid, et signal mindst skal vare for med sikkerhed at blive  

 behandlet.
 tAFL : Den tid, der går, fra et signal skifter værdi, til en alarmbyte  

 transmitteres.
 tSE : Tiden, hvor ATSE er logisk 1.
 tNSE : Tiden, hvor ATSE er logisk 0.
3.3 Krav til parametre I tabellen herunder er kravene til de ovenfor beskrevne parametre angivet.
4. Ekstern Test Ekstern Test anvendes af VC til at hente information om tilstanden på ALK  

 og STK.
Samtalen foregår mellem VC og ATIA uden AU's medvirken.
Er bit 0 i  

 testbyten lig 0, besvares Ekstern Test ved, at ATIA indlæser øjebliksværdien  

 af ALK og sender denne som svar.
Er bit 0 i testbyten lig 1, indlæses STK og  

 sendes som svar.
5. Liniealarm Modtager ATIA ikke brugbare meddelelser fra alarmsystemet inden for  

 timeout-tiden på ca. 9 sek., sættes ATOK til logisk 0 for over for AU at  

 indikere, at forbindelsen til alarmsystemet er væk.
Fejlen kan skyldes, at  

 telefonlinien er afbrudt f.eks. ved sabotage, eller at  

 transmissionsforholdene er så dårlige, at forbindelsen må betragtes som ikke  

 eksisterende.
6. Indbygning af alarmterminal ATIA i AU 6.1 Alment Som vist i fig. 5 består ATIA af et kredsløbskort i form af et dobbelt  

 europakort, et konnektorkort og en opspændingsplade.
 Grænsefladen mellem ATIA og AU henholdsvis telefoninstallationen er fysisk  

 de 3 klemrækker monteret på konnektorkortet.
 De i klemrækkerne benyttede forbindelser omfatter som vist i fig. 1 de 3  

 grænsesnit ASIF, DCIF og LINIF.
 Kravene for benyttelse af grænsesnittet ASIF er behandlet i det  

 foregående.
 Kravene for benyttelsen af de 2 øvrige grænsesnit følger i afsnit 6.2 og  

 6.3.
6.2 Grænsesnittet DCIF DCIF er det grænsesnit, hvorover der føres forsyningsspænding og  

 statussignaler herfor fra AU til ATIA.
 Det omfatter terminalerne OV, V+, ACO og BAO (jf. fig. 1).
 Forsyningsspændingen tilsluttes terminalerne OV og V+, og kravene til  

 strømforsyning er følgende:
 Terminalen AC0 benyttes for signalering om AU's primærforsyning fra  

 stærkstrømsnettet.
 Ved bortfald af primærforsyningen skal signalet på AC0 ændre sig fra  

 logisk 1 til logisk 0, idet den nærmere signalspecifikation er givet i  

 tabellen over parameterværdier herunder.
 Terminalen BAO benyttes for signalering om den i AU indbyggede  

 akkumulators tilstand.
Falder akkumulatorspændingen under specificeret grænseværdi, skal signalet  

 på BAO ændre sig fra logisk 1 til logisk 0. For at spare strøm kan BAO i  

 stedet for logisk 1 påtrykkes en impulsfølge, hvor BAO er logisk 1 i tiden t1 BAO og logisk 0 i tiden t2 BAO.
 Er AU ikke i stand til at levere ACO og/eller BAO, skal den/de pågældende  

 terminaler forbindes til V+.
6.2.1 Parameterværdier for DCIF 6.3 Grænsesnittet LINIF LINIF er det grænsesnit, hvorover telefonlinien føres ind i og ud af ATIA.
 Det omfatter terminalerne LIN 1 og LIN 2, der skal tilsluttes  

 telefonlinien, som kommer fra centralen, og terminalerne INST 1 og INST 2,  

 som skal tilsluttes den øvrige telefoninstallation.
 Til benyttelsen af dette grænsesnit stilles det krav, at de 4 modsvarende  

 klemterminaler på ATIA bliver direkte forbundet med en 4-leder bevægelig  

 ledning med 5-polet stikprop, hvormed ATIA forbindes til  

 telefoninstallationens 5-polede stikdåse, og at der som ledning vælges en  

 type, der er godkendt af teleadministrationerne til anvendelse for  

 telefonapparater.
