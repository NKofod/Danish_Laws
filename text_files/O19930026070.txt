Resumé A rettede henvendelse til Ombudsmanden om Socialministeriets  

 (SM's) svar på 3 nærmere anførte spørgsmål om fortolkningen af bistandslovens  

 §  

 43, som A havde forelagt SM.
 Om de enkelte spørgsmål udtalte Ombudsmanden:
1. at det er klart forudsat, at hjælp i henhold til  

 bistandslovens § 43 er subsidiær i forhold til tilsvarende hjælp efter anden  

 lovgivning, og at sådan tilsvarende hjælp efter omstændighederne kan være  

 lavere end revalideringsydelsen. § 1, stk. 2, i SM's bekendtgørelse om den  

 faste bruttorevalideringsydelse m.v. efter bistandslovens § 43 har alene en  

 præciserende karakter i forhold til bistandslovens § 43, stk. 1. Ombudsmanden  

 fandt derfor ikke, at der var holdepunkter for at antage, at bekendtgørelsen  

 savner hjemmel i bistandslovens § 43, 2. at teksten i SM's vejledning om hjælp efter bistandslovens §  

 43 alene har til hensigt at erindre om kontanthjælpens subsidiære karakter -  

 også når den udbetales i forbindelse med forrevalidering.
Ombudsmanden fandt  

 derfor ikke, at der er et særligt behov for i vejledningsteksten at  

 understrege, at der for nogle gruppers vedkommende ikke vil blive tale om  

 reduktion af kontanthjælp som følge af SU, 3. at § 43 ikke giver grundlag for at antage, at hjælp til  

 udgifter til lokaltransport til og fra et uddannelsessted ikke skal kunne  

 ydes  

 som revalideringshjælp.
SM's vejledning om hjælp efter bistandslovens kap.  

 10,  

 pkt. 47, kan vanskeligt forstås i overensstemmelse hermed.
Ombudsmanden anså  

 det derfor for uheldigt, at denne del af vejledningen var blevet udformet  

 anderledes og mere restriktivt.
Ombudsmanden henstillede til SM ved en  

 kommende  

 revision af vejledningen at præcisere indholdet på dette punkt. (J. nr.  

 1991-356-053).
 Fortolkning af bistandslovens § 43 om en fast  

 bruttorevalideringsydelse m.v.
 A rettede henvendelse til mig  

 om Socialministeriets besvarelse i skrivelse af 15. februar 1991 på nogle  

 spørgsmål fra A om fortolkningen af bistandslovens § 43.
 I den anledning indhentede  

 jeg en udtalelse fra Socialministeriet om tre nærmere angivne retlige  

 problemer  

 vedrørende bistandslovens § 43.
 1) Forholdet mellem hjælp i henhold til § 43 og støtte efter anden  

 lovgivning "til dækning af leveomkostninger".
 Bistandslovens § 43 har  

 følgende indhold:
 "  

  

 § 43.  

  

 Når det anses for påkrævet af hensyn til en persons mulighed  

 for fremtidig at klare sig selv og sørge for sin familie, ydes der hjælp til  

 uddannelse og erhvervsmæssig optræning eller omskoling, i det omfang der ikke  

 ydes hjælp hertil efter reglerne i anden lovgivning.
Stk. 2.  

  

 Når der er iværksat revalidering i overensstemmelse med en  

 forud fastlagt erhvervsplan, udbetales der en fast revalideringsydelse, der  

 udgør 10.387 kr. månedligt.
For personer under 23 år udgør den faste  

 revalideringsydelse halvdelen af beløbet i første punktum, medmindre der  

 foreligger særlige forhold.
Ud over den faste revalideringsydelse kan der  

 ydes  

 hjælp til de særlige udgifter, der følger af uddannelsen eller handicappet.
 Stk. 3.  

  

 Socialministeren fastsætter regler for, hvornår en  

 erhvervsplan kan berettige til hjælp efter stk. 2, og for, hvornår unge under  

 23 år kan opnå revalideringsydelse efter stk. 2, 1. pkt.
Stk. 4.  

  

 Den faste revalideringsydelse efter stk. 2 udbetales, til  

 erhvervsplanen er gennemført.
Ydes den faste revalideringsydelse til  

 uddannelse, udbetales ydelsen i en periode, der svarer til den normerede  

 uddannelsestid.
Den faste revalideringsydelse kan højst udbetales for en  

 periode af 5 år.
Kommunalbestyrelsen kan forlænge støtteperioden, hvis der  

 foreligger særlige grunde herfor.
Socialministeren fastsætter regler herom.
Stk. 5. Ret til den faste revalideringsydelse er betinget af, at  

 erhvervsplanen følges.
Udførelse af andet arbejde i en revalideringsperiode,  

 herunder arbejde uden for normal arbejdstid, kan kun ske i kortvarige  

 perioder  

 med beskæftigelse, der kan anses for relevant eller forenelig med  

 revalideringens gennemførelse.
Socialministeren fastsætter regler om, i  

 hvilket  

 omfang arbejdsindtægter medfører fradrag i revalideringsydelsen.
 Stk. 6.  

  

 Der kan ydes hjælp til de særlige udgifter, der følger af  

 en uddannelse eller en anden aktivitet, som er nødvendig eller hensigtsmæssig  

 for at kunne tilrettelægge og iværksætte en revalidering i overensstemmelse  

 med  

 en fastlagt erhvervsplan, samt til dækning af de udgifter, der følger af et  

 handicap.
 Stk. 7.  

  

 Personer med nedsat erhvervsevne, jf. stk. 1, som under  

 uddannelse, erhvervsmæssig optræning eller omskoling modtager hjælp efter  

 anden  

 lovgivning til dækning af deres leveomkostninger, kan få særskilt hjælp til  

 de  

 særlige udgifter, der følger af uddannelsen eller handicappet.
Stk. 8.  

  

 Ved optræning eller oplæring på det almindelige  

 arbejdsmarked kan hjælpen ydes som løn eller løntilskud, der fastsættes  

 uanset  

 stk. 2, 1. og 2. pkt.
Herudover kan der ydes hjælp til nødvendige  

 uddannelsesudgifter og handicapbetingede udgifter.
Stk. 9.  

  

 Der kan ydes særskilt hjælp til anskaffelse af værktøj og  

 arbejdsredskaber, hvis det er af afgørende betydning for en person med nedsat  

 erhvervsevne og hjælpen skønnes rimelig i forhold til den pågældendes  

 økonomiske situation.
Der kan endvidere ydes hjælp til kortvarige kurser, der  

 er nødvendige for at opnå eller fastholde et bestemt arbejde.
 Stk. 10.  

  

 Under samme betingelser som i stk. 9, 1. pkt., kan der  

 ydes hjælp til iværksættelse af selvstændig virksomhed, herunder anskaffelse  

 af  

 et motorkøretøj, der indgår som sædvanligt led i den pågældende virksomhed.
Stk. 11.  

  

 Hjælp efter stk. 9, 1. pkt. og stk. 10 kan ydes som lån,  

 når det findes rimeligt under hensyn til den pågældendes fremtidige  

 erhvervsmuligheder.
Socialministeren fastsætter nærmere regler herom." I medfør af bl.a. § 43, stk.  

 3, har Socialministeriet udstedt bekendtgørelse nr. 517 af 2. juli 1990 om  

 den  

 faste bruttorevalideringsydelse m.v. efter bistandslovens § 43.
 Bekendtgørelsens § 1, stk. 1  

 og 2, har følgende ordlyd:
"  

  

 § 1.  

  

 Når der er iværksat en erhvervsmæssig revalidering efter en  

 forud fastlagt erhvervsplan jf. kapitel 2, udbetales en revalideringsydelse  

 efter bistandslovens § 43, stk. 2, 1. pkt.
For unge under 23 år udgør  

 revalideringsydelsen halvdelen heraf jf. bistandslovens § 43, stk. 2, 2. pkt.  

 Den halve ydelse udbetales til udløbet af den måned, hvori personen fylder 23  

 år.
Unge under 23 år får dog udbetalt en revalideringsydelse efter  

 bistandslovens § 43, stk. 2. 1. pkt., hvis de har haft arbejdsindtægter, som  

 giver ret til dagpengemaksimum efter sygedagpengeloven, eller  

 forsørgelsesudgifter, der ved en udmåling af kontanthjælp efter  

 bistandslovens  

 § 37 mindst berettiger til grænsebeløbet i bistandslovens § 37, stk. 5.
 Stk. 2.  

  

 Til personer, som under uddannelse, erhvervsmæssig  

 optræning eller omskoling m.v. modtager støtte efter anden lovgivning,  

 herunder  

 stipendier og lån fra Statens Uddannelsesstøtte, til dækning af deres  

 leveomkostninger, kan der ikke samtidig udbetales en revalideringsydelse  

 efter  

 stk. 1.
..." A gjorde i sin henvendelse  

 gældende, at formuleringen "til dækning af deres leveomkostninger"  

 er  

 et skønstema, som vil kunne give anledning til store forskelle i kommunernes  

 praksis.
Efter hans mening havde det været bedst stemmende med ordlyden i §  

 43,  

 stk. 1 og 2, om ministeriet havde beholdt ordlyden i et  

 bekendtgørelsesudkast,  

 hvorefter det var en forudsætning, at støtten i henhold til den anden  

 lovgivning svarede til niveauet for revalideringsydelser.
 Hertil anførte  

 Socialministeriet i udtalelsen af 18. juli 1991 følgende:
 "...
Efter bistandslovens § 43,  

 stk. 1 er det en betingelse at revalideringshjælpen må anses for  

  

 påkrævet  

  

 af hensyn til den pågældendes  

 mulighed for fremtidig at klare sig og sørge for sin familie.
Det er  

 endvidere  

 en betingelse, at hjælpen ikke kan ydes efter reglerne i anden lovgivning.
 Når betingelserne efter  

 bistandslovens § 43, stk. 1 er til stede, er kommunerne forpligtet til at yde  

 revaliderings  

  

 hjælp  

  

 , der kan ydes i  

 form af løn eller løntilskud efter § 43, stk. 8, som støtte til uddannelses-  

 og  

 handicapbetingede udgifter efter § 43, stk. 7, som hjælp efter § 43, stk. 6,  

 under forrevalidering eller i form af en revalideringsydelse efter § 43, stk.  

 2.
 Ansøgeren har et krav på  

 revaliderings  

  

 hjælp  

  

 , når  

 tildelingsbetingelserne efter § 43, stk. 1, er til stede, men det er  

 kommunalbestyrelsen, som skal tage stilling til, hvordan revalideringshjælpen  

 ydes efter de øvrige bestemmelser i § 43.
 Kommunalbestyrelsen skal  

 således vurdere, om der er behov for det særlige forsørgelsesgrundlag i form  

 af  

 revalideringsydelsen efter § 43, stk. 2, eller om det er tilstrækkeligt med  

 hjælp til de særlige uddannelses- eller handicapbetingede udgifter i  

 tilknytning til uddannelseshjælp m.v. efter anden lovgivning til dækning af  

 leveomkostningerne.
 Der er ikke lovhjemmel til at  

 indføre en fast regel, som giver revalidenden krav på en revalideringsydelse  

 efter § 43, stk. 2, hvis støtte efter anden lovgivning udgør et mindre beløb  

 end revalideringsydelsen.
Kommunens afgørelse om en  

 person kan henvises til at klare sig med hjælp efter andre støtteordninger,  

 f.eks.
Statens Uddannelsesstøtte, må bero på en helhedsvurdering af den  

 enkeltes situation.
 For så vidt der ikke henvises  

 til uddannelseshjælp efter anden lovgivning er revalidenden berettiget til  

 den  

 faste revalideringsydelse efter § 43, stk. 2, når der er iværksat en  

 revalidering i overensstemmelse med en forud fastlagt erhvervsplan.
..." I en skrivelse til A udtalte  

 jeg vedrørende dette problem følgende:
 "På baggrund af Deres  

 henvendelse har jeg nærmere vurderet, om § 1 i bekendtgørelse nr. 517 har  

 fornøden støtte i § 43.
 Bekendtgørelsen er udstedt i  

 henhold til bl.a. § 43, stk. 3. Denne bestemmelse må forstås således, at den  

 indeholder en bemyndigelse for socialministeren til at fastsætte præciserende  

 betingelser for udbetaling af revalideringshjælp.
 Folketingets Socialudvalg  

 anmodede i forbindelse med behandlingen af lovforslaget vedrørende § 43  

 Socialministeriet om en detaljeret redegørelse for, "hvorledes  

 personkredsen i den nye lov afviger fra personkredsen i den nuværende § 42 i  

 bistandsloven" (spørgsmål nr. 4).
 Ministeren svarede bl.a.:
 "Tilgangskriterierne i  

 den nye § 43, stk. 1, er de samme som i den nuværende § 42, stk. 1, jf.  

 bemærkningerne til lovforslagets enkelte bestemmelser, og svarer til de  

 hidtidige regler, hvorefter bistandsloven er subsidiær i forhold til andre  

 lovbestemmelser.
 Forslaget om en ny fast  

 revalideringsydelse vil imidlertid betyde, at en del flere  

 sygedagpengemodtagere og arbejdsskaderamte personer vil overgå til  

 revalidering.  

 Det skyldes, at revalideringsydelsen fjerner den økonomiske barriere og  

 dermed  

 manglende motivation, der i visse tilfælde har bevirket, at revalidering er  

 blevet udskudt eller i værste tilfælde slet ikke iværksat.
 Forskellene i personkreds i §  

 43 i forhold til de nugældende regler er følgende:
 Retten til  

 bruttorevalideringsydelsen efter § 43, stk. 2, indtræder først ved  

 iværksættelsen af revalidering efter en fastlagt erhvervsplan og kun for  

 personer, som ikke kan klare sig med anden forsørgelsesydelse under  

 uddannelse,  

 selv om den kombineres med hjælp til de særlige udgifter, der følger af  

 uddannelsen eller handicappet.
 Forskellen i personkreds  

 beror således på, at der med de foreslåede regler er adgang til særskilt at  

 afholde uddannelses-og handicapbetingede udgifter i tilknytning til hjælp  

 efter  

 anden lovgivning til dækning af leveomkostninger, jf. § 43, stk. 7. Dermed  

 udvides kredsen af personer, der kan klare sig med hjælp til uddannelse efter  

 Arbejds-, Kultur- eller Undervisningsministeriets regler, og for hvem det  

 derfor ikke er nødvendigt at iværksætte revalidering med forsørgelse efter §  

 43, stk. 2, alene for at kunne afholde de særlige merudgifter, nogle personer  

 har på grund af uddannelse/handicap.
Bestemmelsen i § 43, stk. 6,  

 giver adgang til, allerede fra beslutning om revalidering er truffet, at  

 afholde uddannelses- og handicapbetingede udgifter til forrevalidering, det  

 vil  

 sige i en erhvervsmodnende og afklarende fase samtidig med, at et hidtidigt  

 forsørgelsesgrundlag, f.eks. i form af sygedagpenge eller kontanthjælp,  

 bibeholdes, indtil den egentlige revalidering iværksættes, hvorefter disse  

 ydelser ophører.
Forrevalideringsperioden, hvorunder erhvervsplanen  

 tilrettelægges, skal være så kort som mulig.
 Det vil med andre ord sige,  

 at der først sker en objektiv vurdering af, om en person har behov for hjælp  

 til revalidering på grund af nedsat erhvervsevne som følge af fysisk eller  

 psykisk handicap eller en socialt fastlåst situation, jf. § 43, stk. 1.
 Derefter vurderes det, om der  

 er behov for det særlige forsørgelsesgrundlag i § 43, stk. 2, eller om det er  

 tilstrækkeligt med hjælp til de særlige udgifter, der følger af handicappet  

 eller uddannelsen i tilknytning til forsørgelsesydelsen i kraft af andre  

 uddannelsessystemer.
 Disse kriterier vil blive  

 præciseret i den bekendtgørelse, der udsendes i medfør af § 43, stk. 3.
 Som nævnt i lovbemærkningerne  

 forventes langt hovedparten af den persongruppe, der i dag er omfattet af §  

 42,  

 at skulle have den faste revalideringsydelse efter § 43, stk. 2. Det vil  

 derimod typisk være unge, der netop har forladt skolesystemet, og som ikke  

 hidtil har haft særlige indtægter, som fortsat må anses for at kunne klare  

 sig  

 i de ordinære uddannelsessystemer suppleret med hjælp til uddannelses- og  

 handicapbetingede udgifter, jf. § 43, stk. 7.
..." Det var således klart  

 forudsat, at hjælp i henhold til § 43 skulle være subsidiær i forhold til  

 tilsvarende hjælp efter anden lovgivning, samt at Socialministeriet skulle  

 præcisere forholdet i den bekendtgørelse, der ville blive udsendt i henhold  

 til  

 § 43, stk. 3. Det var endvidere forudsat, at de ydelser, som skulle kunne  

 udelukke revalideringsydelse i henhold til § 43, stk. 2, efter  

 omstændighederne  

 kunne være lavere end revalideringsydelsen.
 § 1 i bekendtgørelsen udelukker  

 personer fra revalideringsydelse, for så vidt de i henhold til anden  

 lovgivning  

 i forbindelse med uddannelse, erhvervsmæssig optræning eller omskoling  

 modtager  

 støtte til dækning af "deres leveomkostninger". Bestemmelsen  

 afskærer  

 alene personer fra at modtage den særlige revalideringsydelse i henhold til §  

 43, stk. 2, og udelukker således ikke, at der ydes støtte til særlige  

 uddannelses- og omskolingsudgifter i henhold til § 43, stk. 6 og 7, jf. også  

 Socialministeriets vejledning nr. 155 af 6. august 1990 om hjælp efter  

 bistandslovens kapitel 10.
 Reglen i § 1, stk. 2, i  

 bekendtgørelsen har således alene en præciserende karakter i forhold til  

 udtrykket "i det omfang, der ikke ydes hjælp hertil efter reglerne i  

 anden  

 lovgivning", i lovens § 43, stk. 1.
 Herefter har jeg ingen  

 holdepunkter for at antage, at § 1, stk. 2 i bekendtgørelse nr. 517 savner  

 hjemmel i § 43.
 2) Tydeliggørelse af forrevalidenders ret til kontanthjælp i stedet for  

 SU.
I henvendelsen til mig gjorde  

 A endvidere gældende, at der i Socialministeriets vejledning om hjælp efter §  

 43, især pkt. 25 og 35, var et behov for at tydeliggøre forrevalidenders ret  

 til kontanthjælp.
A anførte bl.a.:
 "...
Der vil altså fortsat være  

 revalidender med et lavt udgiftsbehov, som henvises til at få deres  

 forsørgelse  

 dækket ved at søge SU.
Det vil blandt andet dreje sig om stærkt handicappede  

 unge, hvor kommunen vurderer, at SU, stipendier og lån samlet udgør et  

 tilstrækkeligt beløb til at dække det aktuelle forsørgelsesbehov.
 Disse grupper kan således  

 erhverve en betydelig lånebyrde i en forrevalideringsperiode, hvor deres  

 fremtidige erhvervsmuligheder ikke er klarlagt, og dermed er usikre.
Så der er fortsat behov for  

 at få tydeliggjort, om nogle af disse grupper, ikke skal henvises til at få  

 dækket en del af (deres) forsørgelsesbehov gennem låneoptagelse.
Det vil  

 sige,  

 om nogle af disse grupper har ret til kontanthjælp jfr. § 37 i stedet for SU,  

 fordi lånebyrden i en længerevarende forrevalideringsperiode skønnes at  

 belaste  

 revalidenden så hårdt, at revalideringsmulighederne forspildes.
..." Pkt. 25 og 35 i  

 Socialministeriets vejledning nr. 155 af 6. august 1990 har bl.a. følgende  

 ordlyd:
 "...
 Den faste revalideringsydelse  

 kan ikke udbetales under forrevalidering, hvor revalidenden i stedet kan  

 bevare  

 det hidtidige forsørgelsesgrundlag så som kontanthjælp eller sygedagpenge  

 suppleret med hjælp til de særlige udgifter til aktiviteten efter § 43, stk.  

 6.
 Under hensyn til  

 kontanthjælpens subsidiære karakter skal forrevalidenden udnytte mulighederne  

 for at søge stipendier og lån fra Statens Uddannelsesstøtte i  

 forrevalideringsperioden.
 ...
 35. Kontanthjælp beregnes  

 efter reglerne i bistandslovens kapitel 9, men således at grundydelsen ikke  

 nedsættes efter 9 mdr., samt at en allerede nedsat grundydelse forhøjes til  

 almindelig  

 grundydelse, når der er truffet beslutning om revalidering.
 Under hensyn til  

 kontanthjælpens subsidiære karakter skal der søges stipendier og lån fra  

 Statens Uddannelsesstøtte i forrevalideringsperioden.
..." Socialministeriet havde i  

 skrivelsen af 15. februar 1991 til A oplyst, at Undervisningsministeriet  

 havde  

 fastslået, "at forrevalidender på kontanthjælp ikke er berettiget til at  

 modtage sådan SU-støtte under forrevalideringen".
 I udtalelsen af 18. juli 1991  

 anførte Socialministeriet følgende:
 "...
 Forberedende revalidering,  

 der har et mere afklarende eller erhvervsmodnende sigte, som er nødvendig for  

 at opnå et tilstrækkeligt grundlag for at kunne fastlægge en erhvervsplan,  

 kan  

 foregå efter § 43, stk. 6, således at revalidenden bevarer det hidtidige  

 forsørgelsesgrundlag så som kontanthjælp eller sygedagpenge.
 I forrevalideringsperioden  

 henvises revalidenden således ikke til at klare sig med SU, hvis pågældende  

  

 modtager  

  

 kontanthjælp.
 Under den forberedende  

 revalidering kan der endvidere ydes hjælp til de særlige uddannelses- eller  

 handicapbetingede udgifter.
 En ung handicappet person,  

 som modtager kontanthjælp efter § 37 vil således under forrevalidering  

 fortsætte på kontanthjælp, med mulighed for hjælp til uddannelses-eller  

 handicapbetingede udgifter efter § 43, stk. 6.
 Det er ikke en lovlig  

 begrundelse for at yde kontanthjælp efter § 37, i stedet for SU, at  

 lånebyrden  

 i en længerevarende forrevalideringsperiode vil kunne bevirke, at  

 revalideringsmulighederne forspildes.
..." I min skrivelse til A udtalte  

 jeg vedrørende dette problem følgende:
"Hjælp i henhold til §  

 43, stk. 2, kan kun ydes, når der er lagt en realistisk erhvervsplan.  

 Bestemmelsen bygger således på en forudsætning om en vis  

 forrevalideringsperiode.
I lovforslagets bemærkninger til bestemmelsen  

 forudsattes, at "den pågældende indtil iværksættelsen kan fortsætte på  

 sit  

 hidtidige forsørgelsesgrundlag, eksempelvis sygedagpenge eller  

 kontanthjælp." (Se nærmere citat foran ...).
 Der er således ikke i  

 forbindelse med vedtagelsen af § 43 ændret på bestemmelserne om kontanthjælp.  

 Hjælp i henhold til § 37 er som bekendt subsidiær, bl.a. i forhold til  

 ydelser  

 i henhold til SU-loven.
 Socialministeriets udtalelse  

 af 18. juli 1991 må forstås således, at bemærkningerne i pkt. 25 og 35 i  

 vejledningen alene har til hensigt at erindre om kontanthjælpens subsidiære  

 karakter, også når den udbetales i forbindelse med forrevalidering.
Dette forhold fremgår efter  

 min mening klart af vejledningsteksten, og der er efter min mening ikke  

 påvist  

 et særligt behov for at understrege, at der for nogle gruppers vedkommende  

 ikke  

 bliver tale om reduktion af kontanthjælp som følge af SU.
Teksten giver  

 heller  

 ikke anledning til tvivl om, at henvisningen til ydelser efter SU ikke skal  

 forstås således, at SU-ydelsen helt afskærer pågældende fra kontanthjælp  

 eller  

 i øvrigt supplerende revalideringsydelse i henhold til § 43, stk. 6.
Herefter har jeg ikke  

 grundlag for kritik i anledning af denne del af Deres henvendelse." 3) Befordring til og fra uddannelsesstedet.
 I henvendelsen til mig  

 kritiserede A yderligere, at pkt. 47 i vejledning nr. 155 af 6. august 1990  

 indskrænker adgangen til dækning af udgifter til befordring til og fra  

 uddannelsesstedet.
 Pkt. 47, nr. 2, i  

 Socialministeriets vejledning nr. 155 har følgende indhold:
 "  

  

 47.  

  

 Der kan ydes hjælp til:
 ...
2) dækning af udgifter til  

 nødvendig daglig befordring til og fra uddannelsesstedet for så vidt angår  

 den  

 del af transporten, der ligger uden for lokalområdet.
Opmærksomheden henledes  

 dog på muligheden for at få befordringsgodtgørelse efter andre, især  

 Undervisningsministeriets regler.
Kan revalidenden ikke benytte offentlige  

 transportmidler af helbredsmæssige eller geografiske grunde, kan der ydes  

 tilskud til kørsel i egen bil efter laveste sats i henhold til statens regler  

 herom med fradrag af en anslået udgift til den billigste offentlige  

 befordring  

 inden for lokalområdet.
..." A anførte bl.a.:
 "...
 I brev af 15. februar 1991  

 anfører ministeriet, at der stort set er tale om en videreførelse af de  

 tidligere gældende regler.
Men problemet er jo, at  

 ministeriet ikke viderefører den tidligere gældende regel om, at det er de  

 faktiske transportudgifter der dækkes som en uddannelsesudgift.
Vejledningens  

 anvisning af, at revalidenden selv skal betale transport indenfor  

 lokalområdet  

 fortolkes af mange kommuner således, at revalidenden selv skal afholde de  

 første 250 kr. pr. måned, så kun transportudgifter herudover dækkes.
 Det er selvfølgelig  

 interessant, at blive gjort bekendt med betragtninger over hvad ministeriet  

 finder rimeligt, men en klarere lovhjemmel til den ændrede fortolkning af  

 begrebet uddannelsesudgifter ville have være hensigtsmæssig.
..." Hertil anførte  

 Socialministeriet i udtalelsen af 18. juli 1991 følgende:
 "...
 For så vidt angår dækning af  

 uddannelsesudgifter efter pkt. 47 til befordring til og fra uddannelsesstedet  

 har vi fundet det rimeligt - som en vejledende hovedregel - at revalidenden  

 selv betaler sine transportudgifter inden for lokalområdet.
 Det skyldes bl.a., at  

 revalideringsydelsen - i modsætning til de tidligere regler efter § 42 - ydes  

 med et fast beløb svarende til dagpengemaksimum og uafhængig af en ægtefælles  

 indkomst og formueforhold.
Efter § 43, stk. 7, er der  

 endvidere sket en udvidelse af personkredsen, således at disse særlige  

 uddannelses- og handicapbetingede udgifter nu kan ydes særskilt i forbindelse  

 med støtte til uddannelse m.v. efter anden lovgivning f.eks.
SU eller  

 arbejdsmarkedets støtteordninger.
Det bemærkes, at de nævnte  

 regler er vejledende for kommunerne, som i de konkrete sager må tage stilling  

 til, om det findes rimeligt, at yde helt eller delvis tilskud til dækning af  

 transportudgifterne." I min skrivelse til A udtalte  

 jeg vedrørende dette problem følgende:
 "Socialministeriet har i  

 udtalelsen af 18. juli 1991 understreget, at bestemmelsen i pkt. 47, nr. 2,  

 er  

 af vejledende karakter, og at det ikke har været hensigten at normere  

 spørgsmålet om dækning af udgifter til lokal transport udtømmende.  

 Ministeriet  

 har således lagt til grund, at kommunerne ikke er retligt afskåret fra at yde  

 støtte  

 til transport inden for lokalområdet.
 Den samme opfattelse har Den  

 Sociale Ankestyrelse lagt til grund i sagerne SM 0-1-92 og SM 0-32-92.
 I den sidste afgørelse  

 udtalte ankestyrelsen, "at der ikke i bistandsloven er hjemmel til den i  

 Socialministeriets vejledning af 6. august 1990 nævnte begrænsning i hjælpen  

 til befordringsudgifter til og fra uddannelsesstedet".
 Jeg er enig med  

 Socialministeriet og Den Sociale Ankestyrelse i, at hverken § 43, stk. 2,  

 eller  

 § 43, stk. 7, giver retligt holdepunkt for at antage, at hjælp til udgifter  

 til  

 lokaltransport ikke skulle kunne ydes som revalideringshjælp.
 Som pkt. 47, nr. 2, er  

 formuleret, kan det vanskeligt forstås på anden måde end således, at alene  

 udgifter til den del af transporten, "der ligger uden for  

 lokalområdet"  

 kan dækkes i henhold til § 43.
 Det må anses for uheldigt, at  

 denne del af vejledningen er blevet udformet anderledes og mere restriktivt -  

 med hensyn til myndighedernes mulighed for at yde hjælp - end den opfattelse,  

 ministeriet har givet udtryk for over for mig.
 Jeg har samtidig hermed gjort  

 Socialministeriet bekendt med min opfattelse.
