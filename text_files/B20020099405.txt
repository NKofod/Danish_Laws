Bekendtgørelse om opgørelse og  

 indberetning af  

 realkreditinstitutters store engagementer1) I medfør af § 65 a, stk. 3 og 8, § 65 b,  

 stk. 2, § 65 d samt § 101, stk. 3, i realkreditloven, jf.  

 lovbekendtgørelse nr. 596 af 10. juli 2002, fastsættes:
Kapitel 1 Anvendelsesområde og definitioner § 1. Denne bekendtgørelse finder anvendelse  

 på:
1)	realkreditinstitutter, 2)	filialer af kreditinstitutter med hjemsted i et land uden for Den  

 Europæiske Union eller lande, som Fællesskabet har indgået  

 aftale med, samt 3)	koncerner, hvor en af de under nr. 1 nævnte virksomheder eller  

 en finansiel holdingvirksomhed, jf. lov om finansiel virksomhed § 2,  

 stk. 1, nr. 4, er modervirksomhed, og hvor der, i henhold til lov om  

 finansiel virksomhed § 38, stk. 1, skal foretages en konsolideret  

 opgørelse.
 Stk. 2. De i stk. 1 nævnte virksomheder  

 benævnes i det følgende institutter.
 § 2. I denne bekendtgørelse forstås  

 ved:
 1)	modervirksomheder: Virksomheder som defineret i § 2,  

 stk. 1, nr. 4 i lov om finansiel virksomhed.
 2)	finansielle holdingvirksomheder: Virksomheder som defineret i  

 § 2, stk. 1, nr. 7 i lov om finansiel virksomhed.
 3)	markedsværdi af et afledt finansielt instrument: Værdien  

 opgjort efter reglerne i kapitel 6 i bekendtgørelse om  

 regnskabsaflæggelse m.v. for realkreditinstitutter og  

 realkreditkoncerner.
 4)	zone A: Den landegruppe, der er defineret i § 5, stk. 1, i  

 bekendtgørelse om kapitaldækning for realkreditinstitutter.
 5)	zone B: Alle lande uden for zone A.
 6)	nulvægtning: En vægtning af fordringer på  

 debitorer, som de kompetente myndigheder i de enkelte medlemsstater i EU har  

 vurderet kan tillægges vægten 0.
 7)	andre obligationer: Obligationer som defineret i artikel 22,  

 stk. 4, i Rådets direktiv af 20. december 1985 om  

 investeringsinstitutter (85/611/EØF som ændret ved direktiv  

 88/220/EØF og ved direktiv 2001/108/EF).
 8)	multilaterale udviklingsbanker: Banker som defineret i § 6 i  

 bekendtgørelse om kapitaldækning for realkreditinstitutter.
 9)	noterede værdipapirer: Værdipapirer noteret på et  

 marked, der er offentligt anerkendt, regelmæssigt arbejdende og  

 åbent for offentligheden.
Kapitel 2 Opgørelse § 3. Engagementet opgøres før  

 fradrag af eventuelle nedskrivninger, jf. i øvrigt bilag 2, afsnit  

 3.
Stk. 2. Rente-, valutakurs- aktie- og råvarerelaterede  

 poster mv. indgår med markedsværdien plus et tillæg for det  

 potentielle fremtidige engagement.
Tillægget opgøres i henhold  

 til bilag 1.
 Stk. 3. Såfremt et engagement helt eller delvis er  

 garanteret af et kreditinstitut i zone A, jf. § 2, stk. 1, nr. 4, i  

 form af:
1)	forhåndslånegarantier, jf. realkreditlovens § 40,  

 stk. 1, 2)	pantebrevs- eller tinglysningsgarantier, jf. realkreditlovens  

 § 40, stk. 2-5, 3)	skødegarantier, jf. realkreditlovens § 42, stk. 1,  

 eller 4)	garantier, der i henhold til realkreditlovgivningen stilles til  

 sikkerhed for, at der opnås den forudsatte pris eller leje for pantet,  

 jf. § 31, stk. 3, i bekendtgørelse nr. 647 af 5. august 1999  

 om realkreditinstitutters værdiansættelse og  

 låneudmåling, skal den garanterede del af engagementet henregnes  

 til engagementet med det pågældende kreditinstitut.
 Stk. 4. Efter opgørelsen af engagementet i henhold til  

 stk. 1-3, kan der foretages fradrag i henhold til § 4.
 § 4. Ved opgørelsen af et engagement i  

 forhold til grænserne i realkreditlovens § 65 a, stk. 1 og 2,  

 kan der foretages fradrag for:
1)	engagementer med eller garanteret af centralregeringer eller  

 centralbanker i zone A, eller Den Europæiske Union, 2)	engagementer med centralregeringer eller centralbanker i zone B i  

 disses nationale valuta, såfremt instituttet har finansieret sig i  

 samme valuta, 3)	engagementer med eller garanteret af danske amtskommuner, danske  

 kommuner, Grønlands Hjemmestyre, Færøernes Landsstyre  

 eller regionale og lokale myndigheder i andre lande, der er medlemmer af Den  

 Europæiske Union eller lande, som Fællesskabet har indgået  

 aftale med, og hvor de kompetente myndigheder har givet  

 nulvægtning, 4)	engagementer sikret ved pant i indlån i det långivende  

 institut eller i et kreditinstitut, der er långiverens moder- eller  

 datterselskab, 5)	engagementer sikret ved pant i indlånsbeviser udstedt af det  

 långivende institut eller et kreditinstitut, der er moder- eller  

 datterselskab til det långivende institut, og deponeret hos et af disse  

 institutter, uanset hvilket, 6)	engagementer sikret ved pant i noterede værdipapirer udstedt  

 af en centralregering eller en centralbank i zone A eller EU-institutioner  

 inden for 90 pct. af værdipapirets officielt noterede  

 kursværdi, 7)	engagementer sikret ved pant i noterede værdipapirer udstedt  

 af de under 3) nævnte myndigheder inden for 90 pct. af  

 værdipapirets officielt noterede kursværdi, 8)	krav over for et realkreditinstitut bestående af instituttets  

 egenbeholdning af realkreditobligationer inden for 90 pct. af den officielt  

 noterede kursværdi.
Tilsvarende gælder andre obligationer, jf.  

 § 2, stk. 1, nr. 7, 9)	80 pct. af engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A dog eksklusive efterstillede tilgodehavender og  

 kapitalandele, 10)	engagementer sikret ved pant i noterede værdipapirer udstedt  

 af kreditinstitutter i zone A, herunder realkreditobligationer, inden for 2/3  

 af værdipapirets officielt noterede kursværdi.
Værdipapirer  

 der er efterstillet andre tilgodehavender samt kapitalandele giver dog ikke  

 fradrag, 11)	engagementer sikret ved pant i obligationer udstedt af Den  

 Europæiske Investeringsbank eller multilaterale udviklingsbanker inden  

 for 2/3 af værdipapirets officielt noterede kursværdi, 12)	den del af realkredit- og reservefondslån, for hvilke der er  

 stillet pantsikkerhed i beboelsesejendomme, jf. § 26 i realkreditloven,  

 herunder stuehuse til landbrugsejendomme, der ligger indenfor 50 pct. af  

 værdien af den pågældende faste ejendom.  

 Værdiansættelsen skal ske efter bestemmelserne i Finanstilsynets  

 bekendtgørelse om realkreditinstitutters værdiansættelse,  

 og skal foretages mindst en gang om året.
Realkreditinstitutterne kan  

 dog alternativt anvende den seneste offentlige ejendomsvurdering, 13)	50 pct. af engagementer, der består af garantier, stillet  

 over for Danmarks Nationalbank eller en clearingcentral i forbindelse med  

 betalingsafvikling ved afviklingen af værdipapirtransaktioner, 14)	50 pct. af emissionsgarantier med en oprindelig løbetid  

 på under 1 år, idet der herved forstås alle forpligtelser,  

 som instituttet har til at købe værdipapirer, 15)	50 pct. af garantier stillet for Værdipapircentralens  

 kapitalgrundlag, samt 16)	90 pct. af engagementer med kreditinstitutter i zone A lande, i  

 form af tinglysningsgarantier, jf. realkreditlovens § 40, stk. 2-5,  

 med en løbetid på højest et år, og hvor frigivelsen  

 af garantien alene afhænger af kreditinstituttet.
Kapitel 3 Indberetning § 5. Engagementer, der før fradrag  

 overstiger grænsen i realkreditlovens § 65 a, stk. 3, skal  

 indberettes til Finanstilsynet hvert kvartal.
 Stk. 2. Moderselskaber foretager indberetning af de  

 engagementer, der på koncernniveau overstiger de i stk. 1  

 nævnte grænser.
 Stk. 3. Indberetningerne skal ske på skema RN for  

 instituttet og skema RT for koncernen i den i bilag 3 angivne form.
 Stk. 4. Opgørelserne foretages pr. ultimo kvartalet, og  

 skal være Finanstilsynet i hænde senest 30 arbejdsdage efter  

 udløbet af kvartalet.
 Stk. 5. Indberetning skal ske på maskinlæsbart  

 medium.
 Stk. 6. Indberetningerne skal være godkendt af  

 instituttets direktion.
Kapitel 4 Strafbestemmelser og ikrafttræden § 6. Overtrædelse af §§ 3 og 5 straffes  

 med bøde.
 Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 29 af 18. januar 2000 om  

 opgørelse og indberetning af realkreditinstitutters store engagementer  

 ophæves samtidig.
Finanstilsynet, den 9. december 2002 Henrik Bjerre-Nielsen /Jørn Andersen Bilag 1 Tillæg for potentielt fremtidigt engagement på  

 rente- og valutakursrelaterede poster samt aktie- og råvarerelaterede  

 poster (poster med modpartsrisiko) Ved engagementsopgørelsen indgår den enkelte kontrakt med den  

 positive markedsværdi af kontrakten plus det i tabellen angivne  

 tillæg, der er angivet som en procentdel af kontraktens hovedstol.
Det  

 potentielle fremtidige engagement skal beregnes, selv om markedsværdien  

 er negativ.
Kontrakterne medtages i øvrigt i henhold til  

 retningslinierne i bilag 2, afsnit 3.4.
 Spotforretninger indgår ikke i engagementsopgørelsen.
Poster Tillæg (pct. af hovedstol) Renterelaterede poster, restløbetid til og med 1 år 0,5 Renterelaterede poster, restløbetid over 1 år til og med 5  

 år 1,0 Renterelaterede poster, restløbetid over 5 år 1,5 Aktierelaterede poster, restløbetid til og med 1 år 6,0 Aktierelaterede poster, restløbetid over 1 år til og med 5  

 år 8,0 Aktierelaterede poster, restløbetid over 5 år 10,0 Valutakursrelaterede poster, restløbetid til og med 1 år 1,0 Valutakursrelaterede poster, restløbetid over 1 år til og med  

 5 år 5,0 Valutakursrelaterede poster, restløbetid over 5 år 7,5 Råvarerelaterede poster, restløbetid til og med 1  

 år 10,0 Råvarerelaterede poster, restløbetid over 1 år til og  

 med 5 år 12,0 Råvarerelaterede poster, restløbetid over 5 år 15,0 Obligationsbaserede repo-/reverseforretninger, restløbetid til og  

 med 1 år 0,5 Obligationsbaserede repo-/reverseforretninger, restløbetid over 1  

 år 1,0 Aktiebaserede repo-/reverseforretninger, restløbetid til og med 1  

 år 6,0 Aktiebaserede repo-/reverseforretninger, restløbetid over 1  

 år 8,0 Bilag 2 Udfyldelse af indberetningsskemaerne 1. Branche Engagementerne fordeles på brancher efter nedenstående  

 skema.
1.	Offentlige myndigheder 2.	Erhverv 2.1	Landbrug, jagt og skovbrug 2.2	Fiskeri 2.3	Fremstillingsvirk., råstofudv., el-, gas-, vand- og  

 varmeværker 2.4	Bygge- og anlægsvirksomhed 2.5	Handels, restaurations- og hotelvirksomhed 2.6	Transport, post og telefon 2.7	Kredit- og finansieringsvirksomhed samt forsikringsvirksomhed 2.8	Ejendomsadministration og -handel samt forretningsservice 2.9	Øvrige erhverv 3.	Private 2. Kunde Ved en kunde forstås enhver fysisk eller juridisk person, der har et  

 engagement med instituttet.
Som eksempler på kunder kan nævnes  

 privatpersoner, virksomheder, staten, kommuner, pengeinstitutter, andre  

 realkreditinstitutter, foreninger mv.
 Begrebet indbyrdes forbundne (»samhørige«) kunder er i direktivet  

 om store engagementer beskrevet således:
a.	en af dem udøver direkte eller indirekte kontrol med den  

 anden eller de andre, eller b.	to eller flere fysiske/juridiske personer, hvoraf ingen  

 udøver kontrol med den anden eller de andre, men hvor der er  

 sådanne indbyrdes forbindelser, at der er sandsynlighed for, at hvis  

 den ene kommer i økonomiske vanskeligheder, vil den anden eller de  

 andre også få vanskeligheder med tilbagebetalingen.
 Finanstilsynet har i sin hidtidige praksis dog også tillagt andre  

 momenter som f.eks. fælles ledelse vægt ved afgørelse af,  

 om der forelå samhørighed.
 Som eksempler på grupper af indbyrdes forbundne (»samhørige«)  

 kunder kan nævnes:
1.	selskaber i samme koncern, 2.	samlevende personer, uanset om de er gift eller ej, 3.	et interessentskab og de enkelte interessenter, 4.	en hovedaktionær (hovedanpartshaver) og den  

 pågældendes selskab, og 5.	de enkelte afdelinger i et boligselskab og boligselskabet samt  

 afdelingerne indbyrdes.
 Ved opgørelsen af størrelsen af engagementet i relation til  

 § 65 a i realkreditloven kan engagementet reduceres med de fradrag, der  

 fremgår af bekendtgørelsen.
 Engagementsgrænserne i loven gælder både i forhold til  

 en enkelt kunde og til en gruppe af indbyrdes forbundne kunder.
 Undtaget fra engagementsgrænserne er selskaber, som konsolideres  

 fuldt ud med instituttet (moder-, søster- og datterselskaber).  

 Engagementer med moder- og søsterselskaber er dog omfattet af  

 tilladelseskravet i realkreditlovens § 63, stk. 1.
 Hvis der alene foretages en pro rata konsolidering, gælder  

 engagementsgrænserne stadig overfor den pågældende  

 virksomhed, og engagementet (ejerandele plus eventuelle tilgodehavender m.v.)  

 skal indberettes, hvis engagementet udgør mindst 10 pct. af den  

 ansvarlige kapital.
3. Engagement Ved et engagement med en kunde eller kundegruppe forstås summen af  

 de kreditrisici, som realkreditinstituttet har med den pågældende  

 kunde eller kundegruppe.
 Engagementet opgøres som summen af følgende poster, jf.  

 realkreditlovens § 65 b:
1.	realkreditudlån, reservefondslån og andre  

 tilgodehavender, 2.	garantier og andre poster under stregen, 3.	kapitalandele og andre værdipapirer, 4.	rente- og valutakursrelaterede poster, 5.	aktie- og råvarerelaterede poster og 6.	andre mellemværender, der indebærer en kreditrisiko for  

 instituttet.
 Det bemærkes, at der er tale om et engagement, uanset det samlede  

 mellemværende med kunden kun omfatter en enkelt af de ovenstående  

 poster.
Et tilsagn indgår i engagementet fra det tidspunkt, hvor det  

 bevilgede tilsagn er kommet til kundens kendskab.
Realkreditinstitutters  

 udstedte lånetilbud indgår dog ikke i engagementet.
 Rente-, valutakurs-, aktie- og råvarerelaterede poster mv.  

 indgår først i engagementet fra det tidspunkt, hvor der er sket  

 udnyttelse af en trækningsret.
 Lovpligtige garantier, som et kreditinstitut i zone A har stillet overfor  

 realkreditinstituttet på vegne af en kunde, skal tillægges det  

 øvrige engagement med kreditinstituttet, jf. realkreditlovens  

 § 65 a, stk. 6. Garantierne fragår derfor med det fulde  

 beløb i opgørelsen af kundens engagement i forhold til  

 grænserne i § 65 a.
 Garantier stillet overfor realkreditinstituttet af andre virksomheder,  

 herunder forsikringsselskaber, på vegne af en kunde medfører  

 ikke en reduktion af kundens engagement i forhold til grænserne i  

 § 65 a.
Engagementet opgøres før fradrag af eventuelle  

 regnskabsmæssige nedskrivninger og afskrivninger.
Hvis et institut  

 udover regnskabsmæssigt at have afskrevet på et tilgodehavende  

 ligeledes civilretligt har reduceret sit krav overfor debitor, kan  

 engagementet i relation til realkreditlovens § 65 a kun reduceres med  

 det beløb, som tilgodehavendet civilretligt er reduceret med.
3.1. Realkreditlån, reservefondslån og andre  

 tilgodehavender Alle tilgodehavender indgår i opgørelsen af engagementet.
 Som eksempler på tilgodehavender kan anføres:
1.	udlån herunder pantebreve, 2.	reservefondslån, jf. realkreditlovens § 47 a, 3.	tilgodehavender opstået i forbindelse med handel med  

 værdipapirer og afledte finansielle instrumenter, og 4.	tilgodehavender i pengeinstitutter.
 Udlån inkluderer amortisationskontoen vedrørende  

 kontantlån.
 Vedrørende punkt 3 bemærkes, at der i denne forbindelse kun  

 forstås tilgodehavenderne på modparterne i forretningerne (f.eks.  

 modparten i en obligationsterminsforretning). Tilgodehavender omfatter  

 renter, kurtage, marginer og lignende.
 Kaution for tredjemands gæld til realkreditinstituttet medregnes kun  

 til kautionistens engagement, hvis mindst en af følgende 3 betingelser  

 er opfyldt:
1.	kautionen er blevet gjort effektiv, 2.	kreditten/lånet reelt finansierer kautionisten, og/eller 3.	kreditten/lånet udelukkende er bevilget på baggrund af  

 kautionen.
3. 2. Garantier og andre poster under stregen Bestemmelsen i bekendtgørelsens § 3, stk. 3, omfatter  

 modtagne garantier, der er påkrævet i henhold til  

 realkreditlovgivningen, det vil sige garantier, der træder i stedet for  

 den lovbestemte pantsikkerhed:
1.	forhåndslånegarantier, 2.	pantebrevs- eller tinglysningsgarantier, 3.	skødegarantier, og 4.	garantier, der stilles til sikkerhed for, at der opnås den  

 forudsatte pris eller leje for pantet.
 Ad. 1:
 Forhåndslånegarantier kræves i henhold til  

 realkreditlovens § 40, stk. 1, i de tilfælde, hvor lån  

 ydes på grundlag af ejendommens forventede værdi  

 (forhåndslån). Garantien skal sikre, at lånet bliver  

 indfriet eller nedbragt, hvis det ikke efter udløbet af fristen for  

 byggeriets færdiggørelse kunne være ydet med det bevilgede  

 beløb.
 Ad. 2:
 Pantebrevs- eller tinglysningsgarantier, herunder konverteringsgarantier,  

 kræves i henhold til realkreditlovens § 40, stk. 2-5, i de  

 tilfælde, hvor der ydes lån uden registreret pantebrev, eller  

 hvor pantebrevet er behæftet med præjudicerende  

 retsanmærkninger, men hvor betingelserne for at udbetale lånet i  

 øvrigt er opfyldt.
 Ad. 3:
Skødegarantier kræves i henhold til realkreditlovens  

 § 42, stk. 1, i de tilfælde, hvor et realkreditinstitut  

 udbetaler lån til en debitor, der endnu ikke har endeligt tinglyst  

 skøde på ejendommen.
Garantien skal sikre, at lånet bliver  

 indfriet, hvis debitor ikke får adkomst til ejendommen inden for en vis  

 frist.
 Ad. 4:
 Garantier der i henhold til realkreditlovgivningen stilles til sikkerhed  

 for, at der opnås den forudsatte pris eller leje for pantet, jf.  

 § 31, stk. 3 i værdiansættelsesbekendtgørelsen.  

 Garantierne skal sikre mulighed for, at udbetale lån i de  

 tilfælde, der er omfattet af  

 værdiansættelsesbekendtgørelsens § 31, stk. 1 og  

 2, enten ved etablering af depot for hele provenuet eller ved  

 selvskyldnergaranti.
Garantier og indeståelser skal medtages i engagementet med det fulde  

 nominelle beløb før fradrag af eventuelle  

 regnskabsmæssige af- og nedskrivninger.
Dette gælder, uanset at  

 risikoen på garantien vurderes at være lille.
 Der er følgende afvigelser fra denne hovedregel:
1.	indeståelse for sletning af retsanmærkning, hvor det  

 alene beror på realkreditinstituttet at fjerne hindringer for  

 tinglysning på den forudsatte plads, medtages ikke i engagementet med  

 kunden, og 2.	konverteringsgarantier, kan ansættes til 1 kr. i  

 følgende tilfælde:
a.	garantien er tillige en indfrielsesgaranti, dvs. en garanti for at  

 lån, der skal omlægges, bliver indfriet, eller b.	garantien er tillige en margingaranti, dvs. en garanti der  

 dækker forskellen mellem restgælden på det gamle lån  

 og hovedstolen på det nye lån samt omkostningerne til  

 reetablering af den oprindelige panteretsstilling inden for rammerne af  

 tinglysningslovens §§ 40-41.
 Det er i alle tilfælde en forudsætning, at afslutningen af  

 sagen og hermed en ophævelse af konverteringsgarantien alene  

 afhænger af realkreditinstituttet.
3.3. Kapitalandele og andre værdipapirer Som eksempler på kapitalandele og andre værdipapirer kan  

 nævnes:
1.	aktier, anparter og investeringsbeviser, 2.	kapitalandele i associerede virksomheder mv., 3.	kapitalandele i tilknyttede virksomheder, og 4.	obligationer samt pantebreve.
 Kapitalandelene og de andre værdipapirer indgår ved  

 opgørelsen af realkreditinstituttets engagement med udstederen af  

 kapitalandelene og værdipapirerne.
 Vedrørende aktier og kapitalandele bemærkes:
 Posterne indgår med deres værdi ifølge  

 kvartalsregnskabet eller årsrapporten for det kvartal eller år,  

 som engagementsopgørelsen vedrører.
 Det er uden betydning for opgørelsen af engagementet, om  

 realkreditinstituttet besidder eller ikke besidder de til kapitalandelene  

 hørende stemmerettigheder.
 Vedrørende obligationer bemærkes:
 Obligationer optages i engagementsopgørelsen med deres nominelle  

 værdi. Årsagen er, at realkreditinstituttets krav i en  

 konkurssituation vil være obligationernes nominelle værdi.
 Vedrørende termins-, futures-, og optionskontrakter  

 bemærkes:
De værdipapirer, der ligger til grund for termins-, futures-, og  

 optionskontrakter, medregnes ved opgørelsen af instituttets engagement  

 med den, der har udstedt værdipapiret.
Hvis et institut har købt  

 realkreditobligationer på termin, medregnes de købte  

 obligationer således med obligationens aktuelle kursværdi ved  

 opgørelsen af engagementet med det pågældende  

 realkreditinstitut.
Når obligationerne indgår i instituttets  

 egenbeholdning medregnes de i engagementet til nominel værdi, jf.  

 ovenfor.
Værdipapirerne indgår således i engagementet efter  

 dispositionsprincippet, dvs. at de indgår fra det øjeblik, de er  

 købt, det være sig ved en spothandel eller på en  

 terminskontrakt, eller der er taget en position i værdipapirerne via  

 futures- eller optionskontrakter.
Omvendt fragår værdipapirerne  

 fra det øjeblik, der er indgået en aftale om salg.
Der er  

 således her en forskel sammenlignet med den regnskabsmæssige  

 behandling, hvor værdipapirerne først indgår i/  

 fragår egenbeholdningen på afviklingsdagen.
Udover engagementet med udstederen af værdipapiret har instituttet  

 et engagement med kontraktmodparten.
Dette engagement opgøres som  

 anført nedenfor under afsnit 3.4. nr.
III.
3.4. Rente-, valutakurs-, aktie- og råvarerelaterede poster I.
Følgende poster indgår i engagementet:
1.	afledte finansielle instrumenter baseret på obligationer og  

 renter (renterelaterede poster). Dette omfatter bl.a. swaps, FRA'er og  

 optioner på swaps og FRA'er samt terminsforretninger, futures og  

 optioner baseret på obligationer, andre gældsinstrumenter og  

 renter, 2.	afledte finansielle instrumenter baseret på aktier og  

 aktieindeks (aktierelaterede poster). Dette omfatter terminsforretninger,  

 futures og optioner baseret på aktier og aktieindeks samt warrants, 3.	afledte finansielle instrumenter baseret på valuta  

 (valutakursrelaterede poster). Dette omfatter terminsforretninger, futures og  

 optioner baseret på valutaer og guld, 4.	afledte finansielle instrumenter baseret på råvarer  

 (råvarerelaterede poster). Dette omfatter terminsforretninger, futures  

 og optioner baseret på bl.a. metaller (bortset fra guld),  

 landbrugsvarer og energi, 5.	repoforretninger (ægte salgs- og  

 tilbagekøbsforretninger) der er indgået med obligationer eller  

 aktier som underliggende aktiv, og som enten er indgået med en  

 markedsdeltager, jf. definitionen i § 8, stk. 5, i bekendtgørelse  

 om kapitaldækning for realkreditinstitutter eller opfylder  

 følgende betingelser:
a.	mellemværenderne værdiansættes dagligt til  

 markedsværdi, b.	sikkerheden justeres ved væsentlige ændringer i  

 værdien af de pågældende værdipapirer, c.	instituttets fordringer kan modregnes med modpartens fordringer,  

 såfremt modparten misligholder, og d.	forudsætningerne nævnt under pkt. a og b fremgår  

 af den indgåede kontrakt med den pågældende  

 modpart.
 6.	reverseforretninger (ægte købs- og  

 tilbagesalgsforretninger) der er indgået med obligationer eller aktier  

 som underliggende aktiv, og som enten er indgået med en  

 markedsdeltager, jf. definitionen i § 8, stk. 5, i bekendtgørelse  

 om kapitaldækning for realkreditinstitutter eller opfylder  

 følgende betingelser:
a.	mellemværenderne værdiansættes dagligt til  

 markedsværdi, b.	sikkerheden justeres ved væsentlige ændringer i  

 værdien af de pågældende værdipapirer, c.	instituttets fordringer kan modregnes med modpartens fordringer,  

 såfremt modparten misligholder, og d.	forudsætningerne nævnt under pkt. a og b fremgår  

 af den indgåede kontrakt med den pågældende  

 modpart.
 Repoforretninger der ikke opfylder betingelserne i pkt. 5, betragtes som  

 belåning af værdipapirer.
 Reverseforretninger, der ikke opfylder betingelserne i pkt. 6, betragtes  

 som udlån mod sikkerhed.
 Det er uden betydning for medregningen i engagementet om de afledte  

 finansielle instrumenter afdækker forskelle mellem  

 betalingsrækker, jf. obligationsbekendtgørelsen eller de  

 afdækker indgåede fastkursaftaler.
II.
Følgende poster indgår ikke i engagementet:
1.	Spotforretninger, og 2.	følgende kontrakter, der er undtaget i henhold til bilag 6,  

 afsnit XI, nr. 3, i bekendtgørelse om kapitaldækning for  

 realkreditinstitutter:
a.	garanterede rente-, aktie-, råvare- og valutakursrelaterede  

 kontrakter, jf. kapitaldækningsbekendtgørelsens § 10, b.	kontrakter, der indgås alene for at opgøre en tidligere  

 indgået kontrakt.
Begge kontrakter kan udelades, hvis de er  

 indgået med samme modpart, med samme hovedstol, i samme valuta samt med  

 samme udløbsdag.
Såfremt hovedstolene ikke er identiske, men de  

 øvrige betingelser er opfyldt, kan den del af kontrakterne, som fuldt  

 ud dækker hinanden, udelades, c.	udstedte rente-, aktie-, råvare-, og valutaoptioner, og d.	valutakurskontrakter med en oprindelig løbetid på 14  

 dage eller derunder.
III.
Opgørelsen af engagementet Ved opgørelse af et engagement medtages alle de af de under I  

 nævnte poster, der er indgået med den pågældende  

 modpart.
Hver kontrakt indgår med summen af kontraktens  

 markedsværdi og et tillæg for det potentielle fremtidige  

 engagement.
Markedsværdien for hver enkelt kontrakt beregnes i henhold til  

 reglerne i kapitel 6, §§ 71 til 75, i regnskabsbekendtgørelsen  

 for realkreditinstitutter.
Markedsværdien indgår dog kun i  

 engagementet, hvis denne er positiv.
Tillægget for det potentielle fremtidige engagement beregnes som en  

 procentdel af kontraktens hovedstol.
Tillægget afhænger af det  

 underliggende instrument samt kontraktens restløbetid.  

 Tillæggene fremgår af bilag 1 for hver af de ovenfor nævnte  

 kontrakter.
Tillægget beregnes også i de tilfælde, hvor  

 kontraktens markedsværdi er negativ.
Engagementet består da alene  

 af tillægget.
Repoforretninger behandles som spotsalg og terminskøb.
Dette  

 indebærer, at de værdipapirer, der indgår i  

 repoforretningen, forbliver i overdragerens balance, og dermed skal medregnes  

 i engagementet med udstederen af værdipapiret, på samme  

 måde som hvis værdipapirerne var forblevet i egenbeholdningen.  

 Engagementet med modparten opgøres på samme måde, som hvis  

 der var tale om en enkeltstående terminsforretning.
Reverseforretningerne opgøres som spotkøb og terminssalg.  

 Dette indebærer, at værdipapirerne ikke indgår i  

 instituttets engagement med udstederen af værdipapirerne.
Engagementet  

 med modparten opgøres, som hvis der var tale om en enkeltstående  

 terminsforretning.
 Aktielåneforretninger på standardvilkår udarbejdet af  

 Finansrådet, Børsmæglerforeningen og Københavns  

 Fondsbørs behandles som repo- eller reverseforretninger  

 afhængigt af, om instituttet udlåner aktier eller låner  

 aktier.
Har instituttet indgået aftale om netting med en modpart, og  

 opfylder aftalen betingelserne for aftaler om netting angivet i underafsnit  

 4.2 i bilag 6, afsnit XI i bekendtgørelse om kapitaldækning for  

 realkreditinstitutter, kan instituttet foretage netting af kontrakter med  

 modpartsrisiko i overensstemmelse med reglerne i bilag 6, afsnit XI,  

 underafsnit 4.1 til kapitaldækningsbekendtgørelsen.
Netting kan  

 kun foretages for de kontrakter med modpartsrisiko, der er omfattet af  

 aftalen.
3.5. Andre mellemværender, der indebærer en kreditrisiko  

 for instituttet Der er tale om mellemværender, der ikke er omfattet af de  

 ovenstående kategorier.
Hvorledes et konkret mellemværende skal  

 indgå i engagementet, må afhænge af det nærmere  

 indhold af mellemværendet.
4. Fradragene 4.1 Definitioner Zone A Ved lande i zone A forstås medlemsstaterne i EU, andre lande, der er  

 fulde medlemmer af OECD, samt andre lande, der har indgået  

 særlige låneoverenskomster med Den Internationale Valutafond  

 (IMF) og er tilknyttet Den almindelige Låneoverenskomst (GAB). Et land,  

 der som følge af manglende betalingsevne omlægger sin  

 udenlandske statsgæld, udelukkes fra zone A i en periode på fem  

 år.
 En oversigt over landene i zone A, findes i bilag 1 til  

 bekendtgørelse om kapitaldækning for realkreditinstitutter.
Nulvægtning Artikel 44 i kreditinstitutdirektivet giver medlemsstaterne i EU mulighed  

 for at fastsætte en vægtning på 0 for egne regionale og  

 lokale myndigheder, såfremt der ikke er nogen forskel på risikoen  

 ved fordringer på disse og fordringer på centralregeringen.
I  

 Danmark anerkendes de øvrige medlemsstaters meddelelse af  

 nulvægtning.
Andre obligationer Der er tale om obligationer, som er underkastet en særlig regulering  

 med henblik på at beskytte indehaverne af disse obligationer.
Alle  

 danske realkreditobligationer og obligationer udstedt af KommuneKredit og  

 Danmarks Skibskreditfond omfattes af direktivbestemmelsen.
Herudover er  

 obligationer fra en del tyske og italienske obligationsudstedere omfattet,  

 jf. den fuldstændige liste på kommissionens hjemmeside  

 (www.europa.eu.int/comm/internal_market/en/finances/mobil/ucits/index.ht).
Multilaterale udviklingsbanker Herved forstås følgende banker: Verdensbanken (Den  

 Internationale Bank for Genopbygning og Økonomisk Udvikling), Den  

 Internationale Finansieringsinstitution, Den Interamerikanske Udviklingsbank,  

 Den Asiatiske Udviklingsbank, Den Afrikanske Udviklingsbank,  

 Europarådets Bosættelsesfond, Den Nordiske Investeringsbank, Den  

 Caraibiske Udviklingsbank, Den Europæiske Bank for Genopbygning og  

 Udvikling, Den Europæiske Investeringsfond og Det Interamerikanske  

 Investeringsselskab.
Noterede værdipapirer Herved forstås værdipapirer, der enten er noteret på en  

 børs, eller er faktisk omsættelige og regelmæssigt noteret  

 på andre regulerede markeder, jf. artikel 16 i  

 investeringsservicedirektivet (93/22/EØF).
4.2. Fradragene De fradrag, der er opregnet i bekendtgørelsens § 4, er baseret  

 på bestemmelser i kreditinstitutdirektivet, og de kan opfattes som en  

 risikomæssig korrektion til engagementerne.
Der er ikke pligt til at anvende fradragene.
En undladelse af anvendelse  

 af fradragene medfører dog ikke ændring af  

 engagementsgrænserne eller af indberetningspligten.
 Inden, der foretages fradrag, skal det samlede engagement med den  

 pågældende debitor opgøres som beskrevet i afsnit 3.
 Fradragene opdeles i:
1.	fradrag i engagementet med kunden som følge af kundens  

 bonitet, og 2.	fradrag i engagementet med kunden som følge af, at de  

 stillede sikkerheder giver fradrag (sikkerhedernes bonitet).
Ved opgørelsen af engagementet foretages der fradrag i henhold til  

 pkt. 1 og/eller i henhold til pkt. 2. Hvis både kundens bonitet og de  

 stillede sikkerheder giver fradrag opgøres engagementet efter  

 følgende retningslinier: Engagementet reduceres først med  

 fradraget for de stillede sikkerheder.
Det eventuelle resterende engagement  

 reduceres herefter med den procentsats, som kundens bonitet giver mulighed  

 for.
1. Fradrag i engagementet med kunden som følge af kundens  

 bonitet I.
Fradrag på 100 pct.:
1.	engagementer med Den Europæiske Union, 2.	engagementer med centralregeringer eller centralbanker i zone A, 3.	engagementer med regionale og lokale myndigheder i EU's  

 medlemsstater eller i lande, som Fællesskabet har indgået aftale  

 med.
En forudsætning for fradraget er, at debitorerne har fået  

 nulvægtsstatus, og 4.	engagementer med centralregeringer og/eller centralbanker i zone B  

 giver fradrag på 100 pct., såfremt engagementet er i den  

 nationale valuta, og såfremt instituttet har finansieret sig i samme  

 valuta.
II.
Fradrag på 90 pct.:
1.	den del af engagementet med et realkreditinstitut, der består  

 af instituttets egenbeholdning af realkreditobligationer udstedt af det  

 pågældende realkreditinstitut, og 2.	den del af engagementet med andre obligationsudstedere (jf.  

 bekendtgørelsens § 2, stk. 1, nr. 7), der består af  

 instituttets egenbeholdning af obligationer udstedt af den  

 pågældende udsteder.
I begge tilfælde er udgangspunktet for  

 engagementsopgørelsen, at obligationerne er opgjort til nominel  

 værdi.
Fradraget beregnes på grundlag af obligationernes  

 officielt noterede kursværdi.
 3.	den del af engagementet med andre kreditinstitutter i zone A, der  

 består af tinglysningsgarantier med en løbetid på  

 maksimalt 1 år, og hvor garantiens frigivelse alene afhænger af  

 kreditinstituttet.
Det tredje 90 pct. fradrag omfatter de tilfælde, hvor frigivelse af  

 tinglysningsgarantier alene afhænger af kreditinstituttet.
Der kan  

 være tale om nogle formelle forhold, som ikke er faldet på plads,  

 f.eks. aflysning af et gammelt pantebrev eller sletning af andre  

 retsanmærkninger, men hvor kreditinstituttet har opnået de  

 nødvendige respektpåtegninger, og det/de gamle lån i  

 øvrigt kan dokumenteres indfriet.
Sådanne tinglysningsgarantier  

 kan bogføres med 1 kr. hos garantistiller.
Det er herudover en betingelse, at garantierne har en oprindelig  

 løbetid på højest et år, jf. artikel 49,  

 stk. 7, litra i, i kreditinstitutdirektivet.
Dette indebærer, at  

 garantierne skal være udformet således, at kreditinstitutterne  

 forpligter sig til at indfri lånet, hvis der ikke er opnået  

 tinglyst pantebrev uden retsanmærkninger inden for et år.
Hvis  

 det skønnes, at det vil tage længere tid, må garantien  

 være udformet med længere løbetid, og i så fald er  

 fradraget kun på 80 pct.
 Endelig er det en betingelse, at realkreditinstituttet har modtaget en  

 erklæring fra kreditinstituttet om, at der er tale om 1 kr.-garantier.  

 Først på dette tidspunkt kan realkreditinstituttet fradrage 90  

 pct. af engagementet.
III.
Fradrag på 80 pct.:
 Engagementer med kreditinstitutter, fondsmæglerselskaber,  

 fondsbørser, autoriserede markedspladser og clearingcentraler i zone A  

 kan reduceres med 80 pct.
 Dette gælder dog ikke den del af engagementet, der:
1.	består af kapitalandele og efterstillede tilgodehavender,  

 eller 2.	er omfattet af nr.
II ovenfor (90 pct. fradrag).
IV.
Fradrag på 50 pct.:
1.	engagementer bestående af garantier stillet over for Danmarks  

 Nationalbank eller en clearingcentral i forbindelse med afvikling af  

 betalinger ved værdipapirtransaktioner, og 2.	engagementer bestående af ikke-balanceførte poster med  

 mellemliggende/lav risiko, jf. klassificeringen i  

 kapitaldækningsbekendtgørelsens bilag 6, afsnit V.
Der er her  

 tale om:
a.	emissionsgarantier med en oprindelig løbetid på under 1  

 år.
Herved forstås alle forpligtelser, som instituttet har til at  

 købe værdipapirer.
Note Issuance Facilities (NIFs) og Revolving  

 Underwriting Facilities (RUFs) og lignende, der indebærer en  

 forpligtelse for instituttet til at købe værdipapirer, er ikke  

 omfattet af fradraget, og b.	garantier stillet for Værdipapircentralens  

 kapitalgrundlag.
2. Fradrag i engagementet med kunden som følge af, at de  

 stillede sikkerheder giver fradrag I.
Fradrag på 100 pct.:
1.	engagementer garanteret af Den Europæiske Union, 2.	engagementer garanteret af centralregeringer eller centralbanker i  

 zone A, 3.	engagementer garanteret af regionale og lokale myndigheder i EU's  

 medlemsstater eller i lande, som Fællesskabet har indgået aftale  

 med.
En forudsætning for fradraget er, at de pågældende  

 myndigheder har fået nulvægtsstatus, 4.	engagementer sikret ved pant i indlån i det långivende institut eller i et  

 kreditinstitut, der er långiverens moder- eller datterselskab.
indlånsbeviser udstedt af det långivende institut eller  

 et kreditinstitut, der er moder- eller datterselskab til det långivende  

 institut, og deponeret hos et af disse institutter og 5.	engagementer sikret ved pant i beboelsesejendomme, herunder stuehuse  

 til landbrugsejendomme, kan reduceres med den del af sikkerheden, der ligger  

 indenfor 50 pct. af værdien af den pågældende faste  

 ejendom.
Værdien skal altid opgøres i forhold til værdien  

 på opgørelsestidspunktet og ikke på  

 udbetalingstidspunktet.
Værdien på udbetalingstidspunktet kan dog  

 benyttes, hvis denne er lavere end værdien på  

 opgørelsestidspunktet.
 For så vidt angår andelen af samtlige landbrugsejendomme, der  

 er til beboelse, ændres denne hvert år på baggrund af  

 oplysninger i statens vurderingsregister (SVUR). Realkreditrådet  

 offentliggør hvert år den pågældende  

 beboelseskvotient.
 Ved årsreguleringen eller ved ændrede almindelige  

 ejendomsvurderinger benyttes disse værdier fra og med udgangen af det  

 kvartal, hvorefter de foreligger.
Hvis låntagerdelen (den del af lånet, som ikke er sikret ved  

 en garanti, jf. bekendtgørelsens § 3, stk. 3 og § 4,  

 stk. 1, nr. 1 og 3) er pantsikret inden for 50 pct. af værdien af  

 den pågældende ejendom, vil låntagerdelen kunne reduceres  

 til nul.
Hvis en del af låntagerdelen er pantesikret uden for 50 pct.  

 af ejendomsværdien, vil denne del skulle medregnes fuldt ud.
Ved  

 fradrag for den del af et engagement, der er pantsikret inden for 50 pct. af  

 ejendomsværdien, skal der tages højde for foranstående  

 hæftelser.
II.
Fradrag på 90 pct.:
1.	engagementer sikret ved pant i noterede værdipapirer udstedt  

 af en centralregering eller centralbank i zone A, 2.	engagementer sikret ved pant i noterede værdipapirer udstedt  

 af EU-institutioner, og 3.	engagementer sikret ved pant i noterede værdipapirer udstedt  

 af regionale og lokale myndigheder i EU's medlemsstater eller i lande som  

 Fællesskabet har indgået aftale med.
En forudsætning for  

 fradraget er, at debitorerne har fået nulvægtsstatus.
 I disse tilfælde udgør fradraget 90 pct. af  

 værdipapirets officielt noterede kursværdi.
Pant i noterede værdipapirer, der er garanterede af ovennævnte  

 institutioner, men ikke udstedt af disse, giver ikke fradrag, medmindre  

 udstederen henhører under nr.
III nedenfor.
Fradraget er i så  

 fald på 2/3 af værdipapirets officielt noterede  

 kursværdi.
III.
Fradrag på 2/3:
1.	engagementer sikret ved pant i værdipapirer udstedt af  

 kreditinstitutter i zone A, herunder realkreditobligationer.
Dette  

 gælder dog ikke for værdipapirer, der har status som efterstillet  

 andre tilgodehavender (intet fradrag) og kapitalandele (intet fradrag) i  

 kreditinstituttet, og 2.	engagementer, der er sikret ved pant i obligationer udstedt af Den  

 Europæiske Investeringsbank eller multilaterale  

 udviklingsbanker.
 I begge tilfælde gælder, at engagementet kan reduceres med 2/3  

 af værdipapirets officielt noterede kursværdi.
5. Indberetning Alle institutter skal kvartalsvis indberette de engagementer, der  

 før fradrag udgør mindst 10 pct. af instituttets ansvarlige  

 kapital.
Dette gælder også engagementer med koncernselskaber.
 Den ansvarlige kapital opgøres i overensstemmelse med reglerne i  

 realkreditlovens § 53 a og svarer til den ansvarlige kapital ultimo  

 kvartalet i solvensopgørelsen.
 Løbende overskud medregnes ikke i den ansvarlige kapital ultimo  

 kvartalet. Årets overskud indgår først i den ansvarlige  

 kapital, når regnskabet er revideret og godkendt af bestyrelsen.  

 Årets underskud modregnes løbende i den ansvarlige kapital.
 Indberetningen foretages på skema RN (institutter) og skema RT  

 (koncerner). I skemaet angives engagementets løbenr., branche, kundens  

 navn, det samlede engagement før fradrag, eventuelt fradrag og det  

 samlede engagement efter fradrag i procent af den ansvarlige kapital.
Engagementerne skal indberettes således, at de indgår i  

 faldende orden.
Det engagement, der er størst efter fradrag,  

 anføres således som nr. 1 osv.
Engagementer med virksomheder, der indgår fuldt i konsolideringen i  

 henhold til lov om finansiel virksomhed § 38 eller § 41,  

 stk. 2 skal indberettes med et fradrag svarende til engagementets  

 størrelse.
Disse engagementer indberettes nederst i skemaet.
 I opgørelsen af engagement med datterselskaber, der driver  

 forsikringsvirksomhed, medregnes summen af kapitalandele og efterstillede  

 kapitalindskud efter fradrag af koncernens andel af forsikringsselskabets  

 solvensmargin (jf. fradraget i den ansvarlige kapital efter realkreditlovens  

 § 53 d, stk. 4.).
 For alle engagementer gælder, at hvis det samlede engagement efter  

 fradrag udgør under 10 pct. af den ansvarlige kapital, skal der ikke  

 anføres nogen procent i søjle 6.
 Den samlede procent for de engagementer, der efter fradrag udgør  

 mindst 10 pct. af instituttets (koncernens) ansvarlige kapital,  

 anføres i søjle 6 under det sidst indberettede engagement.
Bilag 3 Opgørelse og indberetning af store engagementer - institut RN 1 Institut Dato Reg. nr.
Engagementer, der før fradrag i henhold til bekendtgørelse  

 om opgørelse og indberetning af store engagementer udgør 10  

 pct. eller mere af instituttets ansvarlige kapital, jf. realkreditlovens  

 § 65 a.
Sorteret efter faldende engagement (efter fradrag) i procent af  

 ansvarlig kapital.
 Nr.
Branche1) Kunde Samlet engagement før fradrag Kr. 1.000 Fradrag Kr. 1.000 Engagement efter fradrag i pct. af ansvarlig  

 kapital2) Pct.
1 2 3 4 5 6 9999 Samlet procent for de engagementer der efter fradrag udgør 10 pct.  

 eller mere af instituttets ansvarlige kapital, jf. realkreditlovens § 65  

 a, stk. 2.
1) 2) Opgørelse og indberetning af store engagementer -  

 koncernniveau RT 1 Koncern Dato Reg. nr.
Engagementer, der før fradrag i henhold til bekendtgørelse  

 om opgørelse og indberetning af store engagementer udgør 10  

 pct. eller mere af koncernens ansvarlige kapital, jf. realkreditlovens  

 § 65 a.
Sorteret efter faldende engagement (efter fradrag) i procent af  

 ansvarlig kapital.
 Nr.
Branche1) Kunde Samlet engagement før fradrag Kr. 1.000 Fradrag Kr. 1.000 Engagement efter fradrag i pct. af ansvarlig  

 kapital2) Pct.
1 2 3 4 5 6 9999 Samlet procent for de engagementer der efter fradrag udgør 10 pct.  

 eller mere af koncernens ansvarlige kapital, jf. realkreditlovens § 65  

 a, stk. 2.
1) 2) 1)   Bekendtgørelsen  

 indeholder bestemmelser, der implementerer direktiv nr. 93/6/EØF af  

 15. marts 1993 ("kapitalkravsdirektivet"), direktiv 98/33/EF af 23. juni 1998  

 ("matrixdirektivet") og direktiv nr. 2000/12/EF af 20. marts 2000  

 ("kreditinstitutdirektivet").
