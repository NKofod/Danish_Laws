Nr BSF 7 Forslag til folketingsbeslutning om en forældreindkomstuafhængig  

 uddannelsesstøtte for de 18-årige Fremsat af Lysholm Christensen (KRF) Glønborg (KRF) Kofod-Svendsen (KRF)  

 Inger Stilling Pedersen (KRF) den 15. januar 1991 Folketinget opfordrer regeringen til at fremsætte forslag til ændring af lov om Statens Uddannelsesstøtte, således 1) at stipendietildelingen sker uafhængigt af forældreindkomsten og  

 begynder kvartalet efter, at de uddannelsessøgende er fyldt 18 år, 2) at stipendiesatserne nedsættes forholdsmæssigt for at gøre forslaget i  

 nr. 1 udgiftsneutralt.
 Regeringen pålægges at fremsætte lovforslaget, så ændringerne i loven om  

 Statens Uddannelsesstøtte kan få virkning fra den 1. januar 1992.
Bemærkninger til forslaget Almindelige bemærkninger Beslutningsforslaget er en genfremsættelse af beslutningsforslag nr.
B  

 21, Folketingsåret 1990-91, 1. samling (se Folketingstidende 1990-91 (1.  

 samling), forhandlingerne sp. 1804 og tillæg A sp. 1997).
Bemærkninger til beslutningsforslagets enkelte punkter Ad nr. 1 Forslagsstillerne finder det urimeligt, at uddannelsessøgende, der har  

 nået myndighedsalderen på 18 år, skal være afhængige af forældrenes samlede  

 indkomstgrundlag indtil udgangen af det kvartal, hvor de fylder 19 år, når  

 der ansøges om stipendium efter reglerne i lov om Statens Uddannelsesstøtte,  

 jf. lovbekendtgørelse nr. 486 af 25. juni 1990.
 Myndighedsalderen må efter forslagsstillernes opfattelse manifestere sig  

 ved, at unge over 18 år lovgivningsmæssigt betragtes som værende økonomisk  

 uafhængige af forældrene, også når der ansøges om stipendium.
 Det fremsatte forslag ændrer ikke ved, at stipendietildelingen sker under  

 hensyntagen til, om den uddannelsessøgende er hjemmeboende eller udeboende.  

 Forslagsstillerne mener tværtimod, at det er en udmærket sondring.  

 Hjemmeboende har normalt økonomisk fordel heraf, idet udeboende almindeligvis  

 har betydelig højere leveomkostninger til f.eks. mad og bolig.
 Endelig skal det fremhæves, at forslaget om et fuldstændig  

 forældreindkomstuafhængigt stipendium yderligere vil forenkle  

 sagsbehandlingen.
Ad nr. 2 Et forældreindkomstuafhængigt stipendium for de 18-årige er af  

 SU-styrelsen beregnet til at koste 374 mio. kr. i 1991-priser.
Efter  

 forslagsstillernes mening skal dette beløb findes inden for den nuværende  

 stipendieordning.
Såvel hjemmeboende som udeboende, der er  

 stipendieberettigede, skal således forholdsmæssigt have nedsat deres  

 stipendietildeling i det støtteår, hvorfra lovændringen gælder.
Naturligvis  

 vil en del af de 18-årige på grund af lovændringen få tildelt et større  

 stipendium end efter de nugældende regler.
Forslagsstillerne finder denne måde at finansiere lovændringen i nr. 1 på  

 acceptabel.
Der er i den nuværende økonomiske situation ikke råd til at  

 tildele området flere økonomiske ressourcer.
For at ophæve diskriminationen  

 af de 18-årige ved tildelingen af stipendium må de fleste modtagere som  

 konsekvens heraf acceptere en nedgang i stipendietildelingen.
