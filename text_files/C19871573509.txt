 I henhold til § 30 i Sundhedsstyrelsens bekendtgørelse nr. 510 af 19.  

 november 1985 om rekvirering og udlevering af lægemidler skal recepter på  

 kopieringspligtige lægemidler i koderubrikken påføres oplysning om antal  

 udleverede pakninger samt varenummer for så vidt angår farmaceutiske  

 specialiteter.
En række apoteker foretager maskinel afstempling i forbindelse med  

 receptekspeditionen, i hvilken forbindelse recepten påføres oplysning om  

 præparatets varenummer samt antal udleverede pakninger.
I sådanne tilfælde,  

 hvor oplysning om varenummer og antal udleverede pakninger klart fremgår af  

 recepten, forekommer det derfor ikke nødvendigt at påføre de samme  

 oplysninger i koderubrikken på recepten.
 I denne anledning tillader Sundhedsstyrelsen hermed i henhold til § 56 i  

 Sundhedsstyrelsens bekendtgørelse nr. 510 af 19. november 1985 om rekvirering  

 og udlevering af lægemidler, at den i § 30 i ovennævnte bekendtgørelse nævnte  

 påføring i koderubrikken af varenummer og antal udleverede pakninger kan  

 undlades, såfremt der er tale om maskinel afstempling af recepten i  

 forbindelse med receptekspeditionen og såfremt varenummer og antal udleverede  

 pakninger for det kopieringspligtige lægemiddel er tydeligt markeret, når  

 recepten omfatter flere ordinationer.
 P.D.V.
