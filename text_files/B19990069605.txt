Bekendtgørelse om bekæmpelse af  

 salmonella i konsumægshønsehold og opdræt hertil I medfør af §§ 3 - 6, § 8, stk. 2 og 3, § 9, stk. 1 og 2, § 13,  

 stk. 3, og § 15, stk. 2, i lov nr. 1106 af 21. december 1994 om zoonoser, og  

 for så vidt angår § 13, stk. 3, efter bemyndigelse fra ministeren  

 for fødevarer, landbrug og fiskeri, fastsættes:
 § 1. Ved konsumægshønsehold  

 forstås i denne bekendtgørelse:
1)	et hønsehold, hvorfra der sælges æg til  

 konsum, 2)	et hønsehold på mere end 100 høner, der  

 producerer æg til konsum, eller 3)	opdræt til konsumægsproduktion omfattet af nr. 1 eller  

 2.
 Stk. 2. Andre hønsehold kan lade sig registrere  

 som konsumægshønsehold, hvorefter disse omfattes af de for  

 konsumægshønsehold gældende regler.
 § 2. Ved salmonella forstås i denne  

 bekendtgørelse alle typer af salmonellabakterier.
 § 3. Ved en flok forstås i denne  

 bekendtgørelse en samling af høns, der udgør en  

 driftsmæssig og aldersmæssig enhed.
Registrering § 4. Et konsumægshønsehold skal af  

 ejeren anmeldes til registrering i Fødevaredirektoratet.
 Stk. 2. Anmeldelsen skal foretages på et skema  

 rekvireret i Fødevaredirektoratet, Mørkhøj Bygade 19,  

 2860 Søborg.
 Stk. 3. Fødevaredirektoratet sørger for, at  

 ejendommen tildeles et CHR-nummer i Det Centrale Husdyrbrugsregister, samt at  

 hver flok tildeles et éntydigt ét- eller tocifret nummer.
 § 5. Ejeren af et konsumægshønsehold  

 skal skriftligt underrette Fødevaredirektoratet om  

 adresseændring, ejerskifte, bortforpagtning eller ophør med  

 hønseholdet senest en måned efter, at ændringen er  

 sket.
Flytning og omsætning § 6. Enhver, der producerer æg fra et  

 konsumægshønsehold, skal sørge for, at hønsene  

 stammer fra opdræt registreret som konsumægshønsehold i  

 Fødevaredirektoratet, jf. § 4, stk. 1, og kun har haft kontakt med  

 sådanne opdræt eller er importeret i henhold til  

 Fødevaredirektoratets bekendtgørelse om samhandel inden for Den  

 Europæiske Union med fjerkræ og rugeæg samt  

 indførsel heraf fra tredjelande.
 § 7. Enhver, der opdrætter høns i et  

 konsumægshønsehold, skal sørge for, at opdrættet  

 stammer fra rugerier registreret i henhold til Fødevaredirektoratets  

 bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder, eller at opdrættet er importeret i henhold til  

 Fødevaredirektoratets bekendtgørelse om samhandel inden for Den  

 Europæiske Union med fjerkræ og rugeæg samt  

 indførsel heraf fra tredjelande.
Optegnelser § 8. Ejeren af et konsumægshønsehold  

 skal føre optegnelser over tilgang og afgang af høns fra  

 hønseholdet.
Optegnelsen skal omfatte:
 1)	Dato for indsætning af daggamle kyllinger.
 2)	Angivelse af navn og adresse på rugeriet, der har leveret  

 kyllingerne.
 3)	Dato for indsætning af hønniker i stalde til  

 ægproduktion.
4)	Angivelse af navn og adresse på leverandøren af  

 hønnikerne, samt hvor disse er blevet opdrættet.
Hvis  

 hønnikerne er opdrættet på samme ejendom, som  

 konsumægsproduktionen foregår på, skal lokaliteten/huset,  

 hvor de er opdrættet, angives.
 5)	Afgang af høns, herunder modtageren af de  

 pågældende høns.
 Stk. 2. Optegnelserne skal opbevares i mindst 2 år  

 og på forlangende forevises Fødevaredirektoratet.
 § 9. Ejeren af autoriserede ægpakkerier og  

 autoriserede virksomheder, der fremstiller varmebehandlede ægprodukter,  

 skal sikre sig, at æg leveret til pakkeriet eller  

 ægproduktvirksomheden stammer fra konsumægshønsehold eller  

 fjerkrævirksomheder registreret i Fødevaredirektoratet i  

 medfør af bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder, eller er importeret i henhold til  

 Fødevaredirektoratets bekendtgørelse om veterinærkontrol  

 ved indførsel af animalske levnedsmidler m.v.
 Stk. 2. Autoriserede ægpakkerier må ikke  

 modtage æg fra flokke, som er blevet påbudt levering direkte til  

 varmebehandling, jf. § 15, stk. 2, nr. 4.
Salmonellakontrol og bekæmpelse § 10. Ejeren af et konsumægshønsehold  

 skal sørge for, at der fra hver flok udtages og indsendes materiale  

 til undersøgelse for salmonella, eller for antistoffer mod salmonella,  

 efter reglerne i bilaget til denne bekendtgørelse.
 Stk. 2. Kredsdyrlægen forestår visse  

 udtagelser og indsendelser af materiale i henhold til bilaget til denne  

 bekendtgørelse.
 Stk. 3. Fødevaredirektoratet kan påbyde  

 ejeren af en virksomhed at foretage hyppigere prøveudtagning end  

 angivet i bilaget eller at lade udtage ekstraordinære prøver  

 eller rutineprøver under offentlig kontrol i virksomheden.
 Stk. 4. Materialet skal indsendes til Statens  

 Veterinære Serumlaboratorium eller et af Fødevaredirektoratet  

 hertil godkendt laboratorium med angivelse af CHR-nummer og husnummer.
 Stk. 5. I tilfælde af, at ejeren ikke udtager og  

 indsender materiale som beskrevet i stk. 1, 3 og 4, udtager og indsender  

 kredsdyrlægen det nævnte materiale, og ejeren betaler herfor i  

 overensstemmelse med § 17, stk. 2.
 Stk. 6. Ejeren af et konsumægshønsehold skal  

 opbevare samtlige undersøgelsesresultater i mindst 2 år og  

 på forlangende forevise disse for Fødevaredirektoratet.
 § 11. Finder et laboratorium, jf. § 10, stk. 4,  

 salmonella i materiale indsendt i henhold til § 10, stk. 1, 2, 3 eller 5,  

 skal laboratoriet straks sende prøver fra dette materiale til Statens  

 Veterinære Serumlaboratorium til verifikation samt type- og  

 fagtypebestemmelse og samtidig indberette fundet til  

 Fødevaredirektoratet.
 Stk. 2. Finder et laboratorium, jf. § 10, stk. 4, positiv  

 reaktion for antistoffer mod salmonella i materiale indsendt i henhold til §  

 10, stk. 1, 2, 3 eller 5, skal dette af laboratoriet straks indberettes til  

 Fødevaredirektoratet.
 Stk. 3. Negative resultater af  

 salmonellaundersøgelser, der er foretaget i henhold til denne  

 bekendtgørelse skal af laboratoriet løbende indberettes til  

 Fødevaredirektoratet.
 § 12. Konstateres salmonella eller positiv  

 reaktion for antistoffer mod salmonella i materiale indsendt fra et  

 konsumægshønsehold i henhold til § 10, stk. 1, 2, 3 eller 5,  

 eller i materiale indsendt i anden anledning, anses den tilsvarende flok som  

 mistænkt for at være smittet med salmonella.
 Stk. 2. Kan infektion med salmonella hos mennesker spores  

 tilbage til æg fra et konsumægshønsehold, eller et  

 afgrænset antal konsumægshønsehold, kan enkelte eller  

 samtlige flokke i hvert konsumægshønsehold anses som  

 mistænkt for at være smittet med salmonella.
 Stk. 3. Findes en flok smittet med salmonella, jf. § 13,  

 kan alle andre flokke i konsumægshønseholdet anses som  

 mistænkte for at være smittet med salmonella.
 Stk. 4. Fra en mistænkt flok, jf. stk. 1, 2 eller  

 3, forestår kredsdyrlægen udtagning og indsendelse af aflivede  

 høns eller andet materiale til undersøgelse på Statens  

 Veterinære Serumlaboratorium i henhold til bilaget til denne  

 bekendtgørelse.
 Stk. 5. Æg fra en mistænkt flok, jf. stk. 1,  

 2 eller 3, skal leveres direkte til en autoriseret virksomhed til  

 fremstilling af varmebehandlede ægprodukter, en dyrefoderfabrik, der er  

 autoriseret til at fremstille dyrefoder ved varmebehandling, eller en  

 godkendt destruktionsanstalt.
 § 13. En flok anses som smittet med salmonella,  

 hvis Statens Veterinære Serumlaboratorium bekræfter mistanken ved  

 laboratoriemæssig undersøgelse af det i § 12, stk. 4,  

 nævnte materiale.
 § 14. Kredsdyrlægen påbyder og  

 foranstalter alle høns i:
1)	en smittet opdrætsflok, eller 2)	en smittet konsumægsproducerende flok inficeret med  

 multiresistent Salmonella Typhimurium DT 104, aflivet og  

 destrueret.
 Stk. 2. Når en flok påbydes aflivet, jf.  

 stk.1, skal ejeren sørge for at æg, som flokken har produceret  

 siden konstateret smitte, destrueres efter kredsdyrlægens  

 anvisning.
 Stk. 3. Når en smittet flok er aflivet, skal ejeren  

 sørge for, at alle rum, hvor flokken har opholdt sig, samt redskaber,  

 maskiner og lignende snarest rengøres og desinficeres efter  

 kredsdyrlægens anvisning.
 Stk. 4. Ejeren skal sørge for, at gødning  

 fra en aflivet flok deponeres, brændes eller nedpløjes efter  

 kredsdyrlægens anvisning.
 Stk. 5. Ejeren skal sørge for, at alt  

 tilbageværende foder fra en aflivet flok behandles efter  

 kredsdyrlægens anvisning.
 § 15. Kredsdyrlægen sætter et  

 konsumægsproducerende hønsehold med én eller flere  

 smittede flokke under tilsyn.
 Stk. 2. Tilsynet, jf. stk. 1, omfatter:
1)	påbud om isolation af smittede flokke, 2)	påbud om særlige hygiejniske foranstaltninger ved  

 færdsel mellem smittede og ikke-smittede flokke, 3)	forbud mod, eller særlige betingelser for fjernelse af dyr fra  

 hønseholdet, og indsættelse af dyr i hønseholdet, 4)	påbud om levering af æg fra smittede flokke direkte til  

 en autoriseret virksomhed til fremstilling af varmebehandlede  

 ægprodukter, en dyrefoderfabrik, der er autoriseret til at fremstille  

 dyrefoder ved varmebehandling, eller en godkendt destruktionsanstalt, 5)	påbud om intensiveret prøveudtagning, jf. § 10, stk. 3,  

 i flokke, som ikke er fundet smittet, 6)	suspendering af den rutinemæssige prøveudtagning i  

 smittede flokke, 7)	påbud om særlig gødningsbehandling, særlig  

 behandling af foder, samt betingelser for fjernelse af redskaber, maskiner og  

 lignende, der anvendes i bedriften, og 8)	påbud om rengøring og desinfektion af en smittet floks  

 opholdssteder snarest muligt efter, at flokken er sat ud.
§ 16. Genindsættelse af høns i  

 bygninger, hvor en smittet flok har opholdt sig, må tidligst ske efter,  

 at kredsdyrlægen har godkendt den i § 14, stk. 3, eller § 15, stk. 2,  

 nr. 8, nævnte rengøring og desinfektion.
Godkendelsen meddeles  

 på baggrund af visuel bedømmelse samt undersøgelse af  

 svaberprøve udtaget og indsendt af kredsdyrlægen til Statens  

 Veterinære Serumlaboratorium.
Betaling, straf og ikrafttræden § 17. Fødevaredirektoratet afholder  

 udgifterne til undersøgelse af prøver i henhold til § 10, eller  

 § 15, stk. 2, nr. 5, samt til indsendelse og undersøgelse af  

 prøver, der udtages i medfør af § 12, stk. 4, eller § 16.
Stk. 2. I de i § 10, stk. 5, nævnte tilfælde  

 betaler ejeren i henhold til bekendtgørelse om betaling for  

 autorisation, registrering, godkendelse, attestering, tilsyn eller kontrol  

 m.v. udført af Fødevaredirektoratet.
I disse tilfælde  

 afholder ejeren ligeledes udgifter til indsendelse.
 Stk. 3. Fødevaredirektoratet afholder udgifterne  

 til de foranstaltninger, som direktoratet selv iværksætter ved  

 aflivning og destruktion af en smittet flok, jf. § 14, stk. 1.
 § 18. Erstatning i forbindelse med påbudt  

 aflivning af høns i henhold til § 12, stk. 4, eller § 14, stk. 1,  

 betales af Fødevaredirektoratet, som erstatter hønsene til en  

 værdi, der er fastlagt i en skala, der angiver hønsenes  

 handelsværdi fra 1. leveuge til udsætningstidspunktet.
 Stk. 2. Ved uenighed mellem ejeren og  

 Fødevaredirektoratet om dyrenes værdi, kan taksation foretages  

 ved Fødevaredirektoratets foranstaltning af tre personer, hvoraf  

 Fødevaredirektoratet udpeger de to og ejeren den ene.
 § 19. Til dækning af ejerens driftstab som  

 følge af:
 1)	Påbudt aflivning af høns, jf. § 12, stk. 4, eller § 14,  

 stk. 1.
 yder Fødevaredirektoratet erstatning efter bekendtgørelse om  

 driftstabserstatning ved aflivning af høns i forbindelse med  

 bekæmpelse af salmonella.
 § 20. Ved påbudt destruktion af æg,  

 jf. § 14, stk. 2, yder Fødevaredirektoratet erstatning for de  

 destruerede æg på grundlag af sidste normale ægafregning  

 fra pakkeri for den pågældende flok, eller, hvis en sådan  

 afregning ikke findes, en skønnet normal ægafregning fra pakkeri  

 for en tilsvarende produktionstype.
 Stk. 2. Ved påbudt destruktion af foder, jf. § 14,  

 stk. 5, yder Fødevaredirektoratet erstatning efter foderets  

 almindelige handelsværdi.
 § 21. Andre udgifter i medfør af denne  

 bekendtgørelse end de i §§ 17-20 nævnte er  

 Fødevaredirektoratet uvedkommende.
 § 22. Overtrædelse af § 4, stk. 1-2, §§ 5-9,  

 § 10, stk. 1, 4 eller 6, § 11, § 12, stk. 5, § 14, stk. 2-5, eller § 16, samt  

 overtrædelse af påbud eller forbud efter § 10, stk. 3, § 14, stk.  

 1 eller § 15, stk. 2, straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 23. Bekendtgørelsen træder i kraft  

 den 15. september 1999.
 Stk. 2. Samtidig ophæves bekendtgørelse nr.  

 148 af 2. marts 1998 om bekæmpelse af salmonella i  

 konsumægshønsehold og opdræt hertil.
Fødevaredirektoratet, den 3. september  

 1999 P.D.V.Kristian Hermansen /Christian Due-Thomsen Bilag Udtagelse og indsendelse af prøver til  

 undersøgelse for salmonella Indsendelse af prøver Materiale til bakteriologisk undersøgelse (prøver af  

 gødning eller døde kyllinger), skal sendes til Statens  

 Veterinære Serumlaboratorium, Hangøvej 2, 8200 Århus N,  

 eller et andet laboratorium godkendt af Fødevaredirektoratet.
 Materiale til undersøgelse for antistoffer mod salmonella  

 (blodprøver eller æg) skal sendes til Statens Veterinære  

 Serumlaboratorium, Bülowsvej 27, 1790 København V, eller et andet  

 laboratorium godkendt af Fødevaredirektoratet.
Udtagelse af prøver generelt Der udtages og indsendes prøver fra hver flok.
Alt materiale skal  

 indsendes hurtigst muligt efter opsamlingen.
Der skal udtages 60 æg  

 eller 60 blodprøver pr. gang, dog skal der i flokke med mindre end 60  

 høns udtages et antal prøver svarende til antallet af  

 høns i flokken.
Anvisning i udtagelse af prøver af  

 gødning skal rekvireres fra Fødevaredirektoratet.
Ved  

 prøver af gødning forstås normalt 5 x 2  

 sokkeprøver udtaget efter nærmere anvisning fra  

 Fødevaredirektoratet.
I anlæg, hvor det ikke er praktisk muligt  

 at udtage sokkeprøver og i flokke med mindre end 200 høner  

 erstattes sokkeprøver med gødningsprøver efter  

 nærmere anvisning fra Fødevaredirektoratet.
Undersøgelser i opdrætsflokke Materialet skal ledsages af en indsendelsesformular, som skal rekvireres  

 fra Statens Veterinære Serumlaboratorium eller andre laboratorier  

 godkendt af Fødevaredirektoratet.
På formularen skal samtlige  

 relevante rubrikker udfyldes.
For hver flok (ved daggamle kyllinger udtages  

 dog pr. leverance af kyllinger) udtages og indsendes følgende  

 prøver:
 1)	Daggamle kyllinger:
a)	20 selvdøde eller aflivede kyllinger, og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 g papir, strøelse og gødning.
 2)	3 uger gamle kyllinger: Prøver af gødning.
 3)	Mindst 12 uger gamle kyllinger, dog senest 2 uger før  

 flytning: Prøver af gødning og blodprøver.  

 Prøveudtagning og indsendelse forestås af kredsdyrlægen.  

 Ejeren af opdrætsflokken skal varsle kredsdyrlægen senest 14  

 dage, før prøveudtagningen skal ske.
Konsumægshønsehold, som leverer til  

 autoriseret ægpakkeri, eller som leverer til autoriseret virksomhed,  

 der fremstiller varmebehandlede ægprodukter Prøver af gødning og æg udtages og indsendes seks  

 gange om året efter indkaldelse fra Fødevaredirektoratet.  

 Prøverne skal ved indsendelse til laboratoriet ledsages af stregkoder  

 modtaget med indkaldelsen fra Fødevaredirektoratet.
Konsumægshønsehold, som ikke leverer  

 æg til autoriseret ægpakkeri eller autoriseret virksomhed, der  

 fremstiller varmebehandlede ægprodukter Prøver af gødning og æg udtages og indsendes to gange  

 om året med 5-7 måneders mellemrum efter indkaldelse fra  

 Fødevaredirektoratet.
Prøverne skal ved indsendelse til  

 laboratoriet ledsages af stregkoder modtaget med indkaldelsen fra  

 Fødevaredirektoratet.
Undersøgelse af mistænkte flokke Prøveudtagning i og indsendelse fra mistænkte flokke, jf. §  

 12, stk. 1-4, forestås af kredsdyrlægen.
Kredsdyrlægen  

 vurderer omfanget af prøveudtagningen.
Som hovedregel udtages og  

 indsendes følgende materiale:
 1)	Hvis en flok mistænkes for at være smittet med  

 Salmonella Typhimurium eller Salmonella Enteritidis, jf. § 12, udtages  

 følgende:
 - Fra flokke på 1-199 dyr udtages prøver af gødning,  

 samt æg eller blodprøver efter kredsdyrlægens  

 anvisning.
 - Fra flokke på 200-500 dyr udtages 30 aflivede høns, samt 60  

 æg eller 60 blodprøver.
 - Fra flokke på mere end 500 dyr udtages 60 aflivede høns,  

 samt 60 æg eller 60 blodprøver.
 2)	Hvis en flok mistænkes for at være smittet med andre  

 typer salmonella end Salmonella Typhimurium eller Salmonella Enteritidis, jf.  

 § 12, udtages prøver af gødning efter kredsdyrlægens  

 anvisning.
