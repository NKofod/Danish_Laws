Udregning af erstatning kan ske på baggrund af den pris, som den  

 endelige køber har givet for sædekornet, eller på baggrund af den i bilag 1  

 fastsatte beregningspris.
Dokumentation for udbetalt erstatning for mangler i  

 sædekorn produceret i sæsonen 1986/87 skal indsendes til Statsfrøkontrollen  

 inden den 31. december 1987.
Ifølge Statsfrøkontrollens Erstatningsregler for Sædekorn, 1986, skal der  

 udbetales erstatning for partier, der ikke har svaret til de gældende  

 kvalitetsnormer.
Proceduren ved beregning og udbetaling af erstatning er  

 tidligere beskrevet i Statsfrøkontrollens meddelelser nr. 66-87 af 7. marts  

 1986 og 104-87 af 16. juni 1987.
Beregningsgrundlag, pris i øre pr. kg Til beregning af erstatning, jfr. erstatningsreglernes pkt. 7, indgår  

 prisen i øre pr. kg.
Det vil ikke i alle tilfælde være muligt at benytte den  

 pris, som den endelige køber har givet for sædekornet.
Derfor har  

 Kontaktudvalget for Sædekorn anbefalet, at beregning af erstatning for  

 erstatningspligtige partier produceret i sæsonen 1986/87 kan ske på grundlag  

 af de i bilag 1 fastsatte priser.
Priserne er fastsat med hensyntagen til  

 sort og kategori.
Oversigten i bilag 1 er udarbejdet af DAKOFO og godkendt af  

 Frøkontrolkommissionens Kontaktudvalg for Sædekorn.
Producenten af et sædekornsparti med erstatningspligtige mangler skal  

 betale erstatning på basis af den i bilag 1 fastsatte pris eller af  

 salgsprisen til den endelige køber.
Dette gælder, uanset at partiet er solgt  

 til en lavere engrospris.
Hvis der er udbetalt erstatning på basis af den  

 fastsatte pris, og en køber senere fremkommer med dokumentation for, at  

 sædekornet er købt til en højere pris, skal producenten udbetale erstatning  

 af differencen.
Indsendelse af dokumentation for udbetalt erstatning til  

  Statsfrøkontrollen Der skal mindes om, at dokumentation for udbetalt erstatning for partier  

 med erstatningspligtige mangler produceret i sæsonen 1986/87 skal være  

 Statsfrøkontrollen i hænde senest den 31. december 1987.
I Statsfrøkontrollens meddelelse 104-87 af 16. juni 1987 er der i pkt. 3  

 anvist, hvordan producentfirmaet kan indsende dokumentation for udbetaling af  

 erstatning til endelige købere.
Skemaet i nævnte meddelelses bilag 1 er  

 optrykt, og et eksemplar er vedlagt denne meddelelse.
Yderligere eksemplarer  

 af skemaet kan rekvireres hos Statsfrøkontrollen, eller Deres firma kan selv  

 kopiere det nødvendige antal.
Det skal understreges, at producentfirmaet er  

 ansvarligt for, at skemaet bliver udfyldt for hvert enkelt  

 erstatningspligtigt parti og indsendt til Statsfrøkontrollen.
Dette gælder  

 også for partier, der er solgt gennem mellemhandler.
 For udregning af erstatning henvises til Statsfrøkontrollens  

 Erstatningsregler for Sædekorn, 1986, samt til meddelelse 104-87.
 De erstatningspligtige partier fremgår af »Oversigt over  

 vintersædspartier kontrolleret i sæsonen 1986/87«, der er udsendt den  

 21. oktober 1987, og af »Oversigt over vårsædspartier kontrolleret i  

 sæsonen 1986/87«, der udsendes snarest.
Med venlig hilsen Anita Kjeldsen BILAG 1 til Meddelelse 127-87 SÆ-87 OVERSIGT OVER PRISER PÅ SORTER, HVORAF PARTIER ER ERSTATNINGSPLIGTIGE I SÆSONEN 1986/87 OPLYSNING TIL STATSFRØKONTROLLEN OM ERSTATNING FOR SALG AF ERSTATNINGSPLIGTIGT PARTI AF SÆDEKORN Ikke solgt mængde af partiet, der hos producenten henstår med  

 Statsfrøkontrollens mærkesedler.
Antal kg:
-------------------------------------------------------------------- Bemærkninger til opgivelserne for de enkelte endelige købere:
-------------------------------------------------------------------- Som ansvarlig repræsentant for ovennævnte producentfirma erklærer jeg  

 herved, at firmaet har dokumentation for de angivne oplysninger, og at denne  

 dokumentation på anmodning vil blive fremsendt til Statsfrøkontrollen.
