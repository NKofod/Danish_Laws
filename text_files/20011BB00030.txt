Fremsat den 4. oktober 2001 af  

 Villy Søvndal (SF), Anne Baastrup (SF) og  

 Aage Frandsen (SF) Forslag til folketingsbeslutning om indførelse af en ny model for offentligt tilskud  

 til adoption af udenlandske børn Folketinget pålægger regeringen snarest muligt  

 og inden udgangen af dette folketingsår at fremsætte lovforslag  

 om, at der indføres en ny model for offentligt tilskud til adoption af  

 udenlandske børn, hvorefter der ydes tilskud til den  

 adoptionsformidlende organisation for hvert barn, der ankommer til  

 Danmark.
Bemærkninger til forslaget Beslutningsforslaget er en uændret  

 genfremsættelse af beslutningsforslag nr.
B 41 fra folketingsåret  

 2000-2001, jf.
Folketingstidende 2000-2001, forhandlingerne side 2042 og  

 tillæg A side 2087 og 2088.
Baggrunden for forslaget er, at adoptionsgebyrerne til de  

 adoptionsformidlende organisationer nu er af en størrelse, så de  

 lægger hindringer i vejen for international adoption.
International  

 adoption er på mange måder en smuk og etisk  

 anbefalelsesværdig måde at stifte familie på.
Derfor  

 bør samfundet påtage sig et ansvar for, at denne løsning  

 styrkes og så vidt muligt ligestilles med andre måder at få  

 børn på.
Staten kan bidrage hertil ved at kompensere for  

 udgiften til formidlingsarbejdet mellem Danmark og barnets  

 oprindelsesland.
Det er ikke hensigtsmæssigt blot at forhøje  

 det nuværende adoptionstilskud, da man derved risikerer, at det vil  

 blive spist op af senere stigninger i adoptionsgebyret.
Derudover vil en  

 simpel stigning i tilskuddet ikke korrigere for de store udsving i gebyrerne,  

 som har kendetegnet adoptionsområdet de seneste år.
Den nye model skal erstatte de nuværende regler om  

 tilskud til adoption.
Efter den nye model går tilskuddet direkte til  

 den formidlende organisation.
Myndighederne skal årligt forhandle  

 budgettet for det næste år med hver enkelt organisation og  

 derefter fastsætte et tilskud, der udbetales for hvert barn, der er  

 ankommet til Danmark.
Forhandlingen kan tage udgangspunkt i forskellige  

 kategorier af udgifter, hvoraf nogle kan indeks- og valutakursreguleres.
Det er forslagsstillernes opfattelse, at statens tilskud  

 bør dække samtlige udgifter til formidlingsarbejdet.
Dette vil  

 alligevel betyde, at adoptanternes udgifter vil være betragtelige.
Selv  

 om egenbetalingen til formidling af et barn tages væk, vil  

 adoptionsansøgere fortsat skulle betale 25.000-75.000 kr. til  

 adoptionsforberedende kursus og udrejse, ophold, tabt arbejdsfortjeneste m.v.  

 i forbindelse med afhentning af barnet i afgiverlandet.
Såfremt den lavere egenbetaling medfører  

 flere adoptioner, vil det øge statens udgift til adoptionstilskud.  

 Denne merudgift må vurderes at blive opvejet af en nedgang i udgiften  

 til teknisk behandling af barnløshed, hvorved der frigives ressourcer  

 i sundhedssektoren.
Dette anser forslagsstillerne som en fornuftig  

 udvikling.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af en ny model for offentligt tilskud til adoption af udenlandske  

 børn.
(Beslutningsforslag nr.
B 30).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
