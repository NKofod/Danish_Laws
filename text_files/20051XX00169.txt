Skriftlig fremsættelse (15. december 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 uddannelsen til professionsbachelor som pædagog (Lovforslag nr.
L 114).
 Lovforslaget  

 er en udmøntning af regeringsgrundlaget Nye mål om  

 pædagoguddannelsen:  

  

 Regeringen  

 vil gennemføre en reform af pædagoguddannelsen, der bl.a. styrker  

 fagligheden,  

 giver mere tid til fordybelse, bedre muligheder for specialisering, mere  

 ensartet uddannelse og en forbedret praktikuddannelse.
 Pædagoguddannelsen  

 vil give de studerende kompetencer til som færdiguddannede pædagoger at  

 varetage  

 de udviklings- og omsorgsopgaver, der er forbundet med pædagogarbejdet, som  

 bl.a. er defineret i lovgivningen, herunder serviceloven og folkeskoleloven.
 Pædagoguddannelsen  

 skal derfor kvalificere pædagoger til at arbejde inden for området børn og  

 unge, herunder med tidlig indsats over for alle børn, særligt over for børn  

 med  

 vanskeligheder, med sprogstimulering til tosprogede småbørn, med pædagogiske  

 læreplaner i dagtilbud og med indholdsbeskrivelser i børnehaveklasserne.
Uddannelsen  

 skal også give kompetencer til at varetage arbejdet inden for det  

 socialpædagogiske område, der bl.a. omfatter børn og unge med særlige behov  

 for  

 hjælp og støtte, herunder børn og unge af anden etnisk herkomst end dansk,  

 personer med psykiske eller fysiske funktionsnedsættelser, voksne med sociale  

 problemer (hjemløse, misbrugere og sindslidende) samt familieinstitutioner og  

 børne- og ungdomspsykiatriske hospitaler.
Uddannelsen skal herunder give  

 kompetencer til at varetage den kriminalitetsforebyggende indsats i bl.a.  

 boligkvarterer,  

 under SSP-samarbejde og i kriminalforsorgen.
Uddannelsen  

 er en professionsbacheloruddannelse med en varighed som i dag på 3½ år.  

 Omfanget og fordelingen af praktikuddannelsen efter forslaget er uændret,  

 ligesom den fortsat er lønnet i 2 x ½ år og ulønnet i den første periode på 3  

 mdr.
Praktikkens uddannelsesrettede formål styrkes med forslaget, idet  

 kravene  

 til forberedelse, gennemførelse og efterbehandling foreslås styrket, ligesom  

 der skal fastsættes mål for de enkelte praktikperioder.
Uddannelsens  

 faglighed styrkes især ved, at den obligatoriske fagrække koncentreres om  

 færre  

 fag samtidig med, at der indføres linjefag.
Faget dansk styrkes med henblik  

 på  

 at skærpe den studerendes sproglige og kulturelle bevidsthed og på at give  

 den  

 studerende forudsætninger for at varetage opgaven i forhold til  

 sprogstimulering af børn, herunder sprogstimulering af tosprogede småbørn.  

 Styrkelse af specialisering mod bestemte arbejds-/funktionsområder sikres i  

 den  

 ny pædagoguddannelse ved, at uddannelsen indeholder et antal  

 specialiseringer,  

 der sigter mod forskellige dele af den pædagogiske profession.
For at opnå en  

 mere ensartet uddannelse tydeliggøres de faglige mål.
 Der  

 indføres et tværprofessionelt element for at styrke samarbejdet med andre  

 relevante professioner.
 For at  

 sikre at uddannelsens faglige niveau kommer på linje med de øvrige  

 professionsbacheloruddannelser, vil adgangskravene til uddannelsen  

 administrativt blive strammet.
 Det foreslås, at loven skal træde i kraft den 1.  

 august 2007.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale lovforslaget til hurtig  

 og velvillig behandling i det høje ting.
