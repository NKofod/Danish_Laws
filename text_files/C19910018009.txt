 Til samtlige ministerier mv.
VEDERLÆGGELSE AF CENSORVIRKSOMHED Hoslagt fremsendes Finansministeriets cirkulære af 7. oktober 1991 om  

 vederlæggelse af censorvirksomhed.
 Cirkulæret har virkning fra 1. april 1991 og træder i stedet for  

 Finansministeriets cirkulære af 7. juli 1989 om vederlæggelse af  

 censorvirksomhed.
 Ændringer i forhold til tidligere bestemmelser er markeret med streger i  

 margenen.
 Opmærksomheden henledes på bestemmelserne i cirkulærets § 1, hvorefter der  

 ikke kan ydes betaling for censur ved mundtlig eksamen uden for universiteter  

 og højere læreanstalter, når den pågældende censor har et fast  

 ansættelsesforhold inden for vedkommende undervisningsområde.
 Ved fastsættelsen af de i § 2, stk. 1, nævnte vederlag er den forberedelse  

 mv., der medgår til censorvirksomheden, indregnet, således at der ikke  

 herudover kan ydes særskilt betaling for forberedelse.
 Normerne ifølge cirkulærets § 4, stk. 1, forudsættes fastsat således, at  

 de angiver det faktiske gennemsnitlige tidsforbrug, og at betalingen pr.  

 censortime kommer til at svare til de i § 2, stk. 1, angivne takster.
Hvis fagministeriet/institutionen, finder, at normændring efter reglerne i  

 § 4, stk. 2, bør finde sted, skal ændringen indberettes til vedkommende  

 forhandlingsberettigede organisation, som inden 5 uger kan fremsætte  

 eventuelle bemærkninger hertil.
Fagministeriet/institutionen, kan således  

 først efter udløbet af 5-ugers fristen træffe beslutning om normændringen.  

 Samme fremgangsmåde anvendes ved fastsættelse af normer på nye områder.
 Ved tilrettelæggelse af censorvirksomheden skal det tilstræbes, at der så  

 vidt muligt ikke tillægges den enkelte censor et højere timetal end 125  

 censortimer pr. semester/halvår.
 For nye undervisningsområder skal indplacering på de i cirkulærets § 2  

 anførte satser ske efter forelæggelse for Finansministeriet.
 Eventuelle tvivlsspørgsmål vedrørende cirkulæret forventes forelagt  

 Finansministeriet.
 Yderligere eksemplarer af cirkulæret kan rekvireres af vedkommende  

 ministerier i Finansministeriet, Administrations- og Personaledepartementets  

 betjentstue, Bredgade 43, 1260 København K., tlf. 33 92 33 44, lokal 24202.
P.
M.
V.
E.
B.
Dorte Sølling CIRKULÆRE OM VEDERLÆGGELSE AF CENSORVIRKSOMHED Efter stedfundne drøftelser med Centralorganisationernes Fællesudvalg  

 (CFU) fastsættes følgende:
 § 1. Vederlag efter de i dette cirkulære indeholdte regler ydes  

 for udførelse af virksomhed som beskikket eller særligt tilkaldt censor ved  

 skriftlige eksaminer.
 Stk. 2. Ved universiteter og højere uddannelsesinstitutioner ydes  

 vederlaget tillige for virksomhed som beskikket eller særlig tilkaldt censor  

 ved mundtlige eksaminer.
 Stk. 3. Betalingsreglerne bringes endvidere i anvendelse for personer,  

 der varetager virksomhed som beskikket eller særlig tilkaldt censor ved  

 mundtlige eksaminer inden for andre undervisningsområder, medmindre den  

 pågældende inden for vedkommende undervisningsområde har ansættelse som lærer  

 på tjenestemands- eller tjenestemandslignende vilkår, på overenskomstvilkår  

 eller på særlig aftalte vilkår.
 § 2. Vederlaget ved eksamen udgør følgende grundbeløb pr.  

 censortime.
Sats Pr. 1/4 1991 Stk. 2. For nye områder og for områder, hvor en anden censorvederlæggelse  

 har været gældende, vil vederlæggelse være at henføre til en af grupperne A-F  

 efter forelæggelse for Finansministeriet til forhandling og aftale med  

 vedkommende organisation.
 § 3. Censorsatserne i dette cirkulære forhøjes pr. 1. april 1991  

 med 21,6382 pct. og pr. 1. april 1992 med 22,8922 pct.
 Stk. 2. Pr. 1. april 1992 foretages desuden eventuel ekstraordinær  

 lønregulering i overensstemmelse med den aftalte reguleringsordning for  

 offentligt ansatte.
§ 4. Såvel ved skriftlig som ved mundtlig eksamen forudsættes der  

 af fagministeriet eller efter dettes bemyndigelse af pågældende  

 undervisningsinstitution normalt fastsat normer for det tidsforbrug, der  

 afsættes til censur af hver enkelt skriftlig eksamensopgave, henholdsvis  

 mundtlig eksamenspræstation.
På grundlag af disse tidsnormer og de i § 2,  

 stk. 1, fastsatte takster beregnes censorernes vederlag.
Der vil således ikke  

 kunne ydes særskilt vederlag for den tid, der medgår til censorernes  

 forberedelse af eksamensstoffet, til forudgående eller efterfølgende  

 censormøder og lign., idet vederlæggelse herfor er inkluderet i det efter  

 foranstående fastsatte vederlag.
 Stk. 2. Ændring af en gældende norm kan alene ske i det omfang, hvori  

 ændring i arbejdsindsatsen ved censorvirksomheden begrunder det, eller hvori  

 den oprindelige normfastsættelse har vist sig at være foretaget på fejlagtigt  

 grundlag.
 § 5. Til censorvederlaget ydes en feriegodtgørelse på 12 1/2 pct.
 § 6. Der ydes censorerne godtgørelse for rejseudgifter  

 (befordringsgodtgørelse samt time- og dagpenge) efter de for tjenestemænd  

 gældende regler.
 § 7. De ovenfor anførte retningslinier for fastsættelse af  

 censorvederlag finder ikke anvendelse på opgaveretning uden for  

 eksamensområdet.
 § 8. Cirkulæret har virkning fra 1. april 1991.
 Finansministeriets cirkulære af 7. juli 1989 om vederlæggelse af  

 censorvirksomhed ophæves samtidig.
København, den 7. oktober 1991 P.
M.
V.
E.
B.
H.C.
Jensen BILAG 1.
Censorvederlag 1. april 1991 Finansministeriets cirkulære af 1991 om vederlæggelse af censorvirksomhed.
