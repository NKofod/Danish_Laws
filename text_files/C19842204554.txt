(Til samtlige socialpædagogiske  

 seminarier) Hermed følger et eksemplar af finansministeriets bekendtgørelse nr. 174 af  

 27. april 1984 om inddragelse under tjenestemandsrettens kompetence af visse  

 tjenestemandslignende ansatte personalegrupper i staten, folkeskolen og  

 folkekirken, i tilskudsberettigede institutioner eller koncessionerede  

 virksomheder.
 Som det fremgår heraf, omfatter bekendtgørelsen, der er trådt i kraft med  

 virkning fra den 8. maj 1984, bl.a. personale ansat på tjenestemandslignende  

 vilkår ved de socialpædagogiske seminarier.
 Afgørelsen af, om ansatte, der helt eller delvist selv tilrettelægger  

 arbejdstiden, har deltaget i den kollektive aktion, må afgøres konkret ud fra  

 en vurdering af arbejdsopgavernes og aktionens karakter og omfang.
 Indberetning af kollektive overtrædelser af tjenestemandslovens § 10, stk.  

 1, eller bestemmelser svarende hertil såvel for tjenestemænd som for  

 tjenestemandslignende ansatte sker i overensstemmelse med de i  

 finansministeriets cirkulære af 9. december 1981 indeholdte retningslinier.  

 Af praktiske grunde skal man henstille, at indberetning sker ved anvendelse  

 af det vedlagte skema.
 Lærere, der på overtrædelsestidspunktet havde skemafri, tjenestefri eller  

 lignende - uden at have andre forpligtelser, som f.eks. kursusdeltagelse og  

 lignende - kan normalt ikke betragtes som havende deltaget i kollektive  

 overtrædelser.
 P.m.v.
 e.b.
Kr.
Lund-Andersen fm.
