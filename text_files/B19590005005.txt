 I medfør af bestemmelserne i § 8B, § 8D, § 8E og § 8F i lovbekendtgørelse  

 nr. 278 af 25. august 1958 og § 17 i lov nr. 150 af 28. maj 1958 fastsættes  

 herved nedenstående regler om den forsikringsselskaber, pengeinstitutter,  

 pensionskasser og andre påhvilende pligt til at meddele de skattelignende  

 myndigheder oplysninger om forsikringer, pensioner (pensionsordninger),  

 indekskontrakter og kapitalbindingskonti.
 § 1.  Definitioner.
 Ved "renteforsikringer" forstås i denne bekendtgørelse:
a.
Livrenter, overlevelsesrenter, invaliderenter og pensionsforsikringer  

 samt lignende renteforsikringer.
b.
Arverenter, der ikke ifølge policebetingelserne kan forlanges udbetalt  

 med en samlet sum (inkonvertible forsikringer).
c.
Annuitetsforsikringer (rateforsikringer), der ikke ifølge  

 policebetingelserne kan forlanges udbetalt med en samlet sum (inkonvertible  

 forsikringer), når enten annuiteterne (raterne) udbetales over mindst 10 år,  

 eller forsikringerne er kombineret med opsat livrente.
 Stk. 2.  Ved "opdeling pr. 1. januar 1954"  

 forstås i denne bekendtgørelse en deling af en forsikringsydelse efter  

 renteforsikringer, til hvilke der er foretaget indbetalinger såvel før som  

 efter 1. januar 1954, i den del, der hidrører fra indbetalingerne til  

 forsikringen før 1. januar 1954, og den del, der hidrører fra de senere  

 foretagne indbetalinger.
 Stk. 3.  Ved "indekskontrakt" forstås i denne  

 bekendtgørelse en kontrakt, der er oprettet i henhold til lov nr. 260 af 2.  

 oktober 1956 om pristalsreguleret alderdomsforsikring og alderdomsopsparing.
 Stk. 4.  Ved "kapitalbindingskonti" forstås i  

 denne bekendtgørelse de i afsnit II i lov nr. 150 af 28. maj 1958 om  

 beskatningen af renteforsikringer m.v. omhandlede kapitalbindingskonti.
 Stk. 5.  Ved "pensionsordning" forstås i denne  

 bekendtgørelse en pensionsordning, som omfattes af bestemmelserne i § 3 i lov  

 nr. 150 af 28. maj 1958.
 Stk. 6.  Ved "kapitalpensionsordninger"  

 forstås i denne bekendtgørelse pensionsordninger, der tilsikrer den  

 berettigede samlet eller ratevis udbetaling af en kapital, herunder  

 udbetaling i form af årlige rater hidrørende fra annuitetsforsikringer og  

 arverenter, der ikke er renteforsikringer.
 Stk. 7.  Ved "forsikringsselskaber" forstås i  

 denne bekendtgørelse sådanne inden- og udenlandske selskaber, som her i  

 landet har tilladelse til at drive livsforsikringsvirksomhed, herunder  

 pensionsforsikring, samt Statsanstalten for Livsforsikring.
 Stk. 8.  Ved "pengeinstitutter" forstås i  

 denne bekendtgørelse danske banker og sparekasser samt overformynderiet.
 Stk. 9.  Ved "pensionskasser m.v." forstås i  

 denne bekendtgørelse pensionskasser, der omfattes af reglerne i  

 lovbekendtgørelse nr. 343 af 19. juli 1950 om tilsyn med pensionskasser, samt  

 erhvervsvirksomheder, sammenslutninger og foreninger af enhver art og  

 enkeltpersoner, for så vidt de udbetaler pensioner og/eller forvalter  

 pensionsordninger.
 § 2.  Løbende udbetalinger.
 Forsikringsselskaber og pensionskasser m.v. er pligtige at give meddelelse  

 om påbegyndelse eller ændring inden for et kalenderår af løbende udbetalinger  

 efter en renteforsikring eller af pensioner, med oplysning om følgende:
 1. Ydelsens art (kontobetegnelse, litra nr.,  

 policenummer).
 2. Navn og adresse på den til udbetalingen  

 berettigede.
 3. Størrelsen af de enkelte udbetalinger, disses  

 forfaldsdage, begyndelsestidspunktet og den løbende udbetalings varighed.
 4. Opdeling pr. 1. januar 1954, medmindre det drejer  

 sig om en af de i § 1, stk. 1, under a nævnte forsikringer.
 § 3.  Bonus.
Forsikringsselskaber er pligtige at give meddelelse om enhver udbetaling  

 af bonus efter en renteforsikring eller efter en forsikring, der er led i en  

 pensionsordning.
Meddelelsen skal indeholde følgende oplysninger:
 1. Forsikringens art og policenummer.
 2. Navn og adresse på den til bonus berettigede.
 3. Størrelsen af det udbetalte beløb.
 4. Tidspunktet for udbetalingen.
 5. Opdeling pr. 1. januar 1954, dog ikke, når  

 udbetalingen sker til en arbejdsgiver på en forsikring, der er led i en  

 pensionsordning.
 § 4.  Oplysning om pensionsordninger.
 Enhver arbejdsgiver er i forbindelse med afgivelsen af de almindelige  

 lønoplysninger for skatteåret 1960-61 pligtig at give nedenstående  

 oplysninger om de pr. 31. december 1959 bestående kapitalpensionsordninger og  

 pensionsordninger med løbende udbetaling i form af annuiteter.
 1. Arbejdsgiverens navn og adresse.
 2. Ordningens bestemmelser om rådighedsindskrænkninger  

 for arbejdstageren og hans kreditorer.
 3. Ordningens bestemmelse om, hvorledes der skal  

 forholdes med bonus, renter o.lign.
 4. Størrelsen af arbejdsgivers og arbejdstagers bidrag  

 til ordningen.
 5. Tidspunktet og betingelserne for udbetalingen.
 6. Afskrift af den mellem arbejdsgiver og arbejdstager  

 oprettede aftale vedrørende ordningen samt af den om ordningen med et  

 forsikringsselskab, et pengeinstitut eller en pensionskasse indgåede aftale.
 7. Tidspunktet for oprettelsen af pensionsordningen.
 Nærmere regler om formen for oplysningernes afgivelse vil blive fastsat af  

 statens ligningsdirektorat.
 Stk. 2.  Forsikringsselskaber, pengeinstitutter og  

 pensionskasser m.v. er pligtige at give de i stk. 1 nævnte oplysninger om  

 kapitalpensionsordninger, som oprettes efter den 31. december 1958, samt om  

 ændringer i kapitalpensionsordninger på de i stk. 1 nævnte punkter.
 Stk. 3.  Forsikringsselskaber, pengeinstitutter og  

 pensionskasser kan i det omfang, kapitalpensionsordningerne oprettes i  

 henhold til standardbestemmelser, i stedet for de i stk. 1 anførte  

 oplysninger indsende en fortegnelse over de oprettede ordninger med anførelse  

 af oprettelsestidspunktet og virksomhedens navn og adresse samt en erklæring  

 om, at de på fortegnelsen opførte kapitalpensionsordninger er oprettet i  

 henhold til standardbestemmelserne, hvoraf et eksemplar vedlægges.
 De oplysningspligtige kan, såfremt standardbestemmelser ikke foreligger,  

 efter tilladelse fra statens ligningsdirektorat i forbindelse med den  

 omhandlede fortegnelse over kapitalpensionsordninger afgive en erklæring om,  

 at disse opfylder betingelserne for at kunne behandles som pensionsordninger.
 § 5.  Indekskontrakter.
 Overformynderiet, forsikringsselskaber, banker, sparekasser samt andre  

 pengeinstitutter, der måtte blive godkendt til oprettelse af  

 indekskontrakter, er pligtige for hver enkelt indekskontrakt at give  

 meddelelse om påbegyndelse af udbetalinger i henhold til kontrakten.
 Stk. 2.  Meddelelsen skal indeholde oplysning om  

 følgende:
 1. Navn og adresse på kontrahenten.
 2. Kontraktens konto- eller litrabetegnelse.
 3. Tidspunktet for kontraktens oprettelse.
 4. Størrelsen af den årlige udbetaling.
 Stk. 3.  De i stk. 2, nr. 1-3 omhandlede oplysninger  

 skal endvidere meddeles, når indbetaling på en indekskontrakt ikke præsteres  

 inden udløbet af den i loven fastsatte respittid.
 § 6.  Kapitalbindingskonti.
 Banker, sparekasser, overformynderiet samt de i § 11 i lov nr. 150 af 28.  

 maj 1958 nævnte andelskasser er pligtige at give meddelelse om hver enkel  

 kapitalbindingskonto, hvorpå der hæves af de foretagne indskud i et af de 5  

 regnskabsår, der følger nærmest efter indskudsåret.
 Meddelelsen skal indeholde oplysning om følgende:
 1. Kontohaverens navn og adresse.
 2. Kontoens nr. og litra.
 3. Tidspunktet for kontoens oprettelse.
 4. Tidspunktet for udtræk på eller ophævelsen af  

 kontoen.
 5. Størrelsen af det hævede beløb af indskudet, jfr. §  

 13, stk. 2 og § 14 i lov om beskatningen af renteforsikringer m.v.
 § 7.  Oplysningernes afgivelse.
Oplysningerne i henhold til §§ 2, 3, 5 og 6, der skal gives særskilt for  

 hver forsikring, konto m.m., indsendes til amtsligningsinspektoratet i det  

 amt, hvori den, der er berettiget til udbetalingerne, er bosat.
Er den  

 pågældende bosat i København, Frederiksberg eller Gentofte kommune, indsendes  

 oplysningerne til vedkommende skattedirektorat.
Er vedkommende bosat på  

 Færøerne, Grønland eller i udlandet, afgives oplysningerne til statens  

 ligningsdirektorat.
Stk. 2.  Oplysninger i henhold til §§ 2, 3, 5 og 6, vil  

 være at afgive senest den 15. januar i det følgende år.
Oplysningerne i  

 henhold til § 5 afgives første gang for kalenderåret 1958 inden den 1. april  

 1959. Forsikringsselskaber og pensionskasser m.v. skal første gang afgive de  

 i §§ 2 og 3 omhandlede oplysninger i henhold til nærværende bekendtgørelse  

 for kalenderåret 1959 senest den 15. januar 1960.
 Oplysninger i henhold til § 6 afgives første gang inden 15. januar 1960  

 for alle konti, der er oprettet i kalenderårene 1958 og 1959.
 Stk. 3.  Oplysninger i henhold til § 4, stk. 2 og 3,  

 skal inden 3 måneder efter pensionsordningens oprettelse indsendes til  

 statens ligningsdirektorat.
 § 8.  Undtagelser.
 Såfremt samtlige indbetalinger til en forsikring af den i § 1, stk. 1,  

 under b. eller c. nævnte form er foretaget før 1. januar 1954, skal oplysning  

 i henhold til §§ 2 og 3 ikke afgives.
 Stk. 2.  Meddelelse i henhold til § 2 og § 3 vil i  

 øvrigt kunne undlades i tilfælde, hvor det udbetalte beløb ikke overstiger  

 100 kr.
 Stk. 3.  Der skal ikke gives meddelelse i henhold til  

 denne bekendtgørelse om dispositioner og udbetalinger, der omfattes af  

 reglerne om afgift med 25 pct. eller 35 pct. i henhold til lov om  

 beskatningen af renteforsikringer m.v.
 Stk. 4.  Der skal ikke gives meddelelse i henhold til §  

 4, stk. 2 og 3 om pensionsordninger, der er baseret på en kombination af  

 kapitalforsikring og renteforsikring, såfremt kapitalforsikringssummen ikke  

 overstiger et års udbetaling efter renteforsikringen.
 § 9.  Overgangsbestemmelser.
 Pensionskasser m.v. skal samtidig med afgivelsen af oplysningerne pr. 15.  

 januar 1960 også give oplysning om de i § 2 omhandlede pr. 1. januar 1960  

 løbende udbetalinger, der ikke hidrører fra aftaler, som er oprettet eller  

 ændret i kalenderåret 1959.
 § 10.  Forsikringsselskaber, pengeinstitutter og  

 pensionskasser m.v. har pligt til udover de i denne bekendtgørelse omhandlede  

 oplysninger på begæring at give de skattelignende myndigheder yderligere  

 oplysninger i henhold til kontrolloven.
 Stk. 2.  Finansministeriets bekendtgørelse nr. 97 af 11.  

 april 1956 bortfalder med nærværende bekendtgørelses ikrafttræden.
 Finansministeriet, den 23. februar 1959.
 Kampmann.
