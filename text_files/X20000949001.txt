Afgrænsning tegningsret  

 køberet Ligningsrådet tog i en bindende forhåndsbesked stilling til,  

 om et selskabs tildeling af rettigheder til medarbejdere kunne karakteriseres  

 som køberetter eller tegningsretter.
 En større international koncern ville iværksatte en  

 international aktieoptionsplan, der gav medarbejderne i koncernens  

 datterselskaber mulighed for at tegne eller købe aktier i  

 moderselskabet til favørkurs i 2 forud fastsatte perioder.
 Ligningsrådet blev bedt om at tage stilling til de skatteretlige  

 konsekvenser af den aftale, der i den forbindelse skulle indgås mellem  

 selskabet og dets medarbejdere om medarbejdernes erhvervelse af aktier i  

 selskabet.
Moderselskabet forventede, at man på tidspunktet for medarbejderens  

 udnyttelse af aftalen ville anvende nyudstedte aktier til opfyldelse af  

 aftalerne.
Det var imidlertid oplyst, at det ikke kunne udelukkes, at  

 selskabet ville anvende eksisterende aktier fra selskabets egen beholdning  

 eller aktier, selskabet havde erhvervet til lejligheden.
Ligningsrådet blev i den forbindelse spurgt hvilken beskatning  

 indgåelse og udnyttelse af den beskrevne aftale ville have for  

 koncernens medarbejdere.
Det bemærkes, at spørgsmålet blev  

 afgjort i år 2000, hvor tegningsretter endnu ikke var omfattet af  

 ligningslovens § 28.
 Ligningsrådet udtalte, at besvarelsen af de stillede  

 spørgsmål afhænger af, hvorvidt aftalen kan karakteriseres  

 som en tegningsret eller en køberet.
Ved denne vurdering er det afgørende, hvem der har mulighed for at  

 bestemme, hvordan aftalen skal opfyldes.
Såfremt medarbejderen kan  

 kræve at blive fyldestgjort med nyudstedte aktier, vil der være  

 tale om en tegningsret.
Såfremt medarbejderen derimod alene har ret til  

 at modtage aktier, og det i øvrigt er op til selskabet at beslutte,  

 hvorvidt disse aktier skal tages af selskabets beholdning, erhverves på  

 markedet eller nyudstedes ved en kapitalforhøjelse, må der  

 være tale om en køberet.
I det konkrete tilfælde havde medarbejderne ikke nogen indflydelse  

 på, om de aktier, de kunne erhverve, var nyudstedte eller allerede  

 eksisterende.
Det var derfor Ligningsrådets opfattelse, at aftalerne  

 kunne kvalificeres som køberetter.
