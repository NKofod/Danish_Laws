 (Til de skattelignende myndigheder).
 Hermed følger eksemplarer af lovbekendtgørelse nr. 225 af 18. juni 1968 om  

 skattemæssig opgørelse af varelagre m.v. (varelagerloven).
 I lovbekendtgørelsen har man indarbejdet de ændringer i varelagerloven,  

 der er gennemført ved lov nr. 184 af 31. maj 1968. Det drejer sig om følgende  

 ændringer:
 1. Den højeste tilladte sats for nedskrivning på  

 varelagre, der ved indkomst- og formueopgørelsen for skatteåret 1968-69 var  

 28 pct., er nu ved en ændring af lovens § 1, stk. 4, fastsat til 30 pct. med  

 virkning for skatteåret 1969-70 og følgende skatteår.
2. Ved indkomstopgørelsen for skatteåret 1968-69 kunne  

 nedskrivning på varepartier, der er indkøbt på bindende kontrakt, foretages  

 med det beløb, hvormed den aftalte købspris måtte overstige dagsprisen, efter  

 at denne er nedsat med indtil 25 pct.
Ved en ændring af varelagerlovens § 3  

 er denne sats nu forhøjet til 30 pct. med virkning for skatteåret 1969-70 og  

 følgende skatteår.
Efter en redaktionel ændring udtrykkes det i loven på den  

 måde, at der ved opgørelsen af den skattepligtige indkomst kan foretages en  

 nedskrivning, som højst kan andrage det beløb, hvormed den aftalte købspris  

 måtte overstige 70 pct. af dagsprisen.
 Skattedepartementet, den 18. juni 1968.
Hans P.
Gøtrik.
/Chr.
Vinten.
