 Spildevandsbekendtgørelsen (miljøstyrelsens bekendtgørelse nr. 174 af 29.  

 marts 1974) påbyder i § 8 indkaldelse af bl.a. miljøstyrelsen til møder om  

 spildevandsplaner efter miljøbeskyttelseslovens § 21.
 Ifølge § 14 i samme bekendtgørelse skal meddelelse om amtsrådets afgørelse  

 bl.a. sendes til de efter § 8 indkaldte, dvs. også til miljøstyrelsen.
 Disse regler finder efter bekendtgørelsen også anvendelse i en række  

 tilfælde, hvor amtsrådet efter miljøbeskyttelseslovens § 18 meddeler  

 tilladelse til udledning, uden at det pågældende spildevandsanlæg er omfattet  

 af en godkendt spildevandsplan.
 I spildevandscirkulæret (miljøministeriets cirkulære nr. 92 af 17. april  

 1974) anføres i kapitel 4, afsnit II, C, 16: »Det bemærkes, at den i §  

 8« (i spildevandsbekendtgørelsen) »omtalte indkaldelse af  

 miljøstyrelsen til det offentlige møde indtil videre bør sendes til  

 miljøstyrelsens fiskerilaboratorium.«.
 Laboratoriet, hvis navn nu er Miljøstyrelsens Ferskvandslaboratorium, har  

 efter udvidelse og udflytning til Silkeborg fået delvis andre opgaver.  

 Endvidere er det blevet pålagt miljøstyrelsen nøje at følge  

 spildevandsplanlægningen m.v., herunder behandlingen af de kommunale  

 spildevandsplaner efter miljøbeskyttelseslovens § 21 og de af amtsrådene  

 meddelte udledningstilladelser efter samme lovs § 18.
 Miljøstyrelsen skal derfor anmode om, at indkaldelse til det offentlige  

 møde samt underretning om den trufne afgørelse (jfr.  

 spildevandsbekendtgørelsens § 14) fremover sendes til:
Miljøstyrelsen, Kampmannsgade 1, 1604 KØbenhavn V.
 Det bemærkes, at miljøstyrelsen fra omkring årsskiftet 1977-78 vil have  

 følgende adresse:
Miljøstyrelsen, Strandgade 29, 1401 København K.
Allerede givne udledningstilladelser eller godkendte spildevandsplaner,  

 som ikke tidligere er indsendt til miljøstyrelsen (eller  

 ferskvandslaboratoriet) bør snarest belejligt indsendes til miljøstyrelsen.  

 Endvidere bedes amtsrådet udfylde vedlagte skematiske oversigt over, hvornår  

 godkendelse af spildevandsplanerne forventes tilendebragt.
Det bemærkes, at  

 miljøstyrelsen og ferskvandslaboratoriet normalt ikke deltager i det  

 offentlige møde om en spildevandsplan eller en udledningstilladelse.
Miljøstyrelsen skal samtidig meddele, at den i spildevandscirkulærets  

 kapitel 6, afsnit 2, a, omtalte indsendelse af visse analyseresultater til  

 miljøstyrelsens fiskerilaboratorium (nu: Miljøstyrelsens  

 Ferskvandslaboratorium) fremover kan undlades.
Det forudsættes herved, at de  

 berørte kommunalbestyrelser og amtsråd/Hovedstadsrådet modtager de nævnte  

 analyseresultater og påser, at de ikke strider mod gældende kendelser,  

 udledningstilladelser, spildevandsplaner, recipientkvalitetsplaner eller mod  

 miljøbeskyttelseslovens § 17, stk. 1.
Endelig skal miljøstyrelsen meddele, at styrelsen er i færd med at  

 udarbejde en vejledning vedrørende bekæmpelse af ulovlige forureninger af  

 vandløb, søer og havet.
Der vil i den forbindelse blive taget stilling til  

 spørgsmålet om indberetning om afsagte domme m.v. efter  

 miljøbeskyttelseslovens § 83. Den i spildevandscirkulærets kapitel 6, afsnit  

 3, omtalte underretning af fiskelaboratoriet (nu: Miljøstyrelsens  

 Ferskvandslaboratorium, Lysbrogade 52, 8600 Silkeborg) skal dog midlertidigt  

 fortsætte, indtil der træffes anden bestemmelse.
