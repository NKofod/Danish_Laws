Fremsat den 21. marts 2001 af  

 arbejdsministeren (Ove Hygum) Forslag til Lov om ændring af lov om  

 lønmodtagernes retsstilling  

 ved virksomhedsoverdragelse1) I lov nr. 111 om lønmodtagernes retsstilling ved  

 virksomhedsoverdragelse af 21. marts 1979 foretages følgende  

 ændringer:
§ 1 1. I § 1 indsættes efter stk. 1 som nye  

 stykker:
»Stk. 2. Denne lov finder anvendelse på offentlige og  

 private virksomheder, der udøver en økonomisk aktivitet, uanset  

 om de virker med gevinst for øje.
En administrativt eller ved lov  

 foretaget omorganisering af offentlige, administrative myndigheder eller en  

 overførsel af administrative funktioner mellem offentlige,  

 administrative myndigheder er ikke en overførsel i denne lovs  

 forstand.
Stk. 3. Denne lov finder anvendelse ved et konkursbos  

 videresalg af en virksomhed eller en del heraf til en erhverver.« Stk. 2 bliver herefter stk. 4.
2. I § 2, stk. 1, ændres  

 »overdragelsestidspunktet« til: »overtagelsestidspunktet« 3. § 3, stk. 2, affattes således:
»Stk. 2. Ophæves arbejdsaftalen af en  

 lønmodtager, fordi overdragelsen medfører væsentlig  

 ændring af arbejdsvilkårerne til skade for lønmodtageren,  

 sidestilles ophævelsen med en afskedigelse i retsforholdet mellem  

 lønmodtageren og arbejdsgiveren.« 4. Efter § 4 indsættes:
»§ 4a.
En erhverver skal inden 5 uger efter det tidspunkt,  

 hvor han vidste eller burde vide, at de ansatte eller en del af de ansatte  

 på den virksomhed, der overdrages, har været omfattet af en  

 kollektiv overenskomst, dog tidligst 3 uger efter overtagelsen, underrette  

 det pågældende fagforbund, såfremt han ikke ønsker  

 at tiltræde overenskomsten.
I modsat fald anses erhververen for at have  

 tiltrådt overenskomsten.
Stk. 2. Hvis erhververen ikke tiltræder overenskomsten,  

 kan spørgsmål om fortolkning eller overtrædelse af de  

 berørte lønmodtageres rettigheder og pligter i henhold til en  

 kollektiv overenskomst, jf. § 2, stk. 1, nr. 1, af den, der rejser  

 sagen, begæres afgjort henholdsvis ved fagretlig behandling eller ved  

 Arbejdsretten.
I så fald er erhververen stillet, som om han havde  

 tiltrådt den kollektive overenskomst.
Stk. 3. Hvis erhververen ikke tiltræder overenskomsten,  

 og hvis han i forvejen er omfattet af en overenskomst med et andet fagforbund  

 om det pågældende arbejde, har de berørte  

 lønmodtagere ret til gennem deres forbund at kræve forhandling  

 med virksomhedens ledelse om løn- og  

 ansættelsesvilkår.« 5. § 5, stk. 1, affattes således:
»§ 5. Den, der overdrager en virksomhed eller en del deraf,  

 skal i rimelig tid inden overtagelsen underrette lønmodtagernes  

 repræsentanter eller, såfremt sådanne ikke er valgt eller  

 udpeget, de berørte lønmodtagere om 1)	datoen eller den foreslåede dato for overdragelsen, 2)	årsagen til overdragelsen, 3)	overdragelsens juridiske, økonomiske og sociale følger  

 for lønmodtagerne og 4)	eventuelle foranstaltninger for lønmodtagerne.« 6. § 6, stk. 1, affattes således:
»§ 6. Den der overdrager en virksomhed eller en del deraf, og  

 som i forbindelse med overdragelsen overvejer at iværksætte  

 foranstaltninger for lønmodtagerne, skal i rimelig tid inden  

 overtagelsen indlede forhandlinger med lønmodtagernes  

 repræsentanter eller såfremt sådanne ikke er valgt eller  

 udpeget de berørte lønmodtagere med henblik på at  

 nå frem til en aftale.« 7. § 7, stk. 1, affattes således:
»§ 7. Overtrædelse af § 4 a, stk. 3, § 5 og § 6 straffes  

 med bøde.« § 2 Loven træder i kraft den 1. juli 2001.
Bemærkninger til lovforslaget Almindelige bemærkninger Rådet vedtog den 29. juni 1998 direktiv 98/50/EF om  

 ændring af direktiv 77/187/EØF om tilnærmelse af  

 medlemsstaternes lovgivning om varetagelse af arbejdstagernes rettigheder i  

 forbindelse med overførsel af virksomheder, bedrifter eller dele af  

 bedrifter.
Medlemslandene skal gennemføre ændringerne af  

 direktivet senest den 17. juli 2001. Gennemførelsen kan ske enten ved  

 lovgivning eller ved at sikre, at arbejdsmarkedets parter gennemfører  

 direktivet ved overenskomst.
Det oprindelige direktiv og ændringsdirektivet er  

 vedtaget med hjemmel i traktatens artikel 100, som kræver enstemmighed.  

 Der er tale om et minimumsdirektiv,  

 således at der kan fastsættes gunstigere vilkår for  

 arbejdstagerne.
I overensstemmelse hermed indeholder den foreslåede § 4  

 a bestemmelser, der går videre end direktivet.
 Direktivet er primært en præcisering af  

 retstilstanden på baggrund af EF-domstolens afgørelser i henhold  

 til det oprindelige direktiv 77/187/EØF af 14. februar 1977.
Der foreslås de nødvendige ændringer  

 samt enkelte yderligere justeringer af loven.
Det har i den forbindelse  

 været overvejet, om det var påkrævet at præcisere den  

 gældende retstilstand, hvorefter pensionsbidrag anses for en del af  

 lønnen med den virkning, at erhververen indtræder i  

 forpligtelsen til at betale pensionsbidrag.
Erhververen indtræder  

 derimod ikke i pligten til at udrede pensionsydelser, idet  

 lønmodtagerens ret til optjente pensionsrettigheder er sikret i anden  

 lovgivning.
En præcisering af loven på dette punkt er derfor ikke  

 fundet påkrævet.
 I forslagets punkt 1 foreslås i  

 overensstemmelse med direktivets artikel 1, stk. 1, litra c, at det i  

 loven præciseres, at den som hovedregel finder anvendelse på  

 enhver overdragelse, men at administrative eller lovmæssige  

 omorganiseringer af offentlige administrative myndigheder eller  

 overførsel af administrative funktioner mellem offentlige  

 administrative myndigheder ikke er omfattet af loven.
Under forhandlingerne af ændringsdirektivet  

 understregede man fra dansk side vigtigheden af at kunne opretholde den  

 danske retstilstand i forbindelse med overdragelse fra et konkursbo,  

 hvorefter overgang til konkurs ikke er omfattet af loven, medens et  

 konkursbos videresalg af en virksomhed er omfattet af loven.
Med  

 formuleringen i artikel 4 a vil den danske retstilstand kunne opretholdes,  

 men dette forudsætter en udtrykkelig lovbestemmelse.
 Forslagets punkt 2 er en sproglig præcisering  

 af tidspunktet, hvor erhverver indtræder i rettigheder og pligter i  

 forhold til overdragne lønmodtagere.
 Punkt 3 er en sproglig justering i forhold til den  

 nugældende lov, hvor ordvalget »opsiges« er uhensigtsmæssigt,  

 idet der er tale om, at arbejdstageren ved en væsentlig ændring  

 af arbejdsvilkårene kan ophæve arbejdsaftalen.
I forslagets punkt 4 foreslås dels en  

 lovfæstelse og opstramning af den i praksis udviklede  

 passivitetsvirkning af erhververens manglende tilkendegivelse af, om han  

 ønsker at indtræde som part i overenskomsten, dels  

 foreslås det, at den erhverver, der ikke har ønsket at  

 indtræde i en overenskomst, udstyres med proceshabilitet, således  

 at tvister kan afgøres i det fagretlige system indtil overenskomstens  

 udløb.
Endelig foreslås indsat en bestemmelse i medfør af  

 hvilken overdragne medarbejderes forbund, uagtet at erhververen ikke er  

 indtrådt som part i overenskomsten, vil kunne kræve forhandling  

 med erhververen om løn- og ansættelsesvilkår.
Punkt 5 i forslaget er en konsekvens af  

 ændringen af direktivet, hvorefter der skal informeres om datoen eller  

 den foreslåede dato for virksomhedsoverdragelsen.
Det er derfor  

 nødvendigt at ændre den gældende lovs § 5,  

 stk. 1. Samtidig foreslås her og i punkt 6 en sproglig  

 præcisering på samme måde som i punkt 2 af det  

 tidspunkt, hvor henholdsvis overdrager og erhverver skal orientere og  

 inddrage deres ansatte.
Økonomiske konsekvenser for stat, kommuner og amtskommuner Forslaget forventes ikke at få økonomiske  

 konsekvenser for stat, kommuner og amtskommuner.
Administrative konsekvenser for stat, kommuner og amtskommuner Forslaget forventes ikke at få administrative  

 konsekvenser for stat, kommuner og amtskommuner.
Økonomiske og administrative konsekvenser for erhvervslivet Forslaget forventes ikke at få økonomiske  

 konsekvenser for erhvervslivet.
Miljømæssige konsekvenser Ingen Forholdet til EU-retten Lovforslaget implementerer EF direktiv 98/50/EF om  

 ændring af direktiv 77/187/EØF om tilnærmelse af  

 medlemsstaternes lovgivning om varetagelse af arbejdstagernes rettigheder i  

 forbindelse med overførsel af virksomheder, bedrifter eller dele af  

 bedrifter.
Ligestillingsmæssige konsekvenser Ingen Høring Lovforslaget har været sendt til høring hos  

 Dansk Arbejdsgiverforening, Landsorganisationen i Danmark,  

 Funktionærernes og Tjenestemændenes Fællesråd,  

 Akademikernes Centralorganisation, Sammenslutningen af Landbrugets  

 Arbejdsgivere, Finanssektorens Arbejdsgiverforening, Ledernes  

 Hovedorganisation, Kommunernes Landsforening, Amtsrådsforeningen,  

 Københavns Kommune, Frederiksberg Kommune, Kommunale  

 Tjenestemænd og Overenskomstansatte, Centralorganisationernes  

 Fællesudvalg, Finansministeriet, Arbejdsretten samt  

 Advokatrådet.
Vurdering af konsekvenser af  

 lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget implementerer EF direktiv 98/50/EF om  

 ændring af direktiv 77/187/EØF om tilnærmelse af  

 medlemsstaternes lovgivning om varetagelse af arbejdstagernes rettigheder i  

 forbindelse med overførsel af virksomheder, bedrifter eller dele af  

 bedrifter.
Bemærkninger til de enkelte  

 bestemmelser Til § 1 Til nr. 1 Direktivets artikel 1, nr. 1, litra c præciserer, at  

 direktivet finder anvendelse på såvel private som offentlige  

 aktiviteter, uanset om de virker med gevinst for øje.
Det  

 præciseres samtidig, at administrativ omorganisering af offentlige  

 administrative myndigheder eller overførsel af administrative  

 funktioner mellem offentlige administrative myndigheder fortsat falder uden  

 for direktivet.
Præciseringen bygger på EF-domstolens dom, den  

 15. oktober 1996 i C-298/94, (Anette Henke mod Gemeinde Schierke, (Saml. 1996  

 I 4989), hvori Domstolen fastslog, at overførselsbegrebet ikke  

 omfatter administrativ overførsel af forvaltningsopgaver fra en  

 kommune til et kommunalt forvaltningsselskab, idet domstolen lagde til grund,  

 at overførslen alene synes at have drejet sig om opgaver i forbindelse  

 med udøvelse af offentlig myndighed.
Afgrænsningen mellem 1. og  

 2. punktum beror på en konkret vurdering af, hvorvidt den overdragne  

 opgave har administrativ karakter.
Lønadministration vil typisk  

 være omfattet af 2. punktum, mens f.eks. kommunalt ansatte gartnere,  

 skolelærere og sundhedspersonale vil være omfattet af 1.  

 punktum.
Bestemmelsen i stk. 2, skal således  

 sikre, at loven som udgangspunkt skal finde anvendelse ved alle  

 overdragelser, uanset om der er tale om offentlig eller privat virksomhed,  

 bortset fra at overførsel af opgaver, som indebærer egentlig  

 myndighedsudøvelse, ikke omfattes af loven.
Dette gælder uanset  

 om overførslen sker administrativt eller ved lov.
Uanset at den nye  

 formulering er tænkt som en præcisering, kan det ikke udelukkes,  

 at bestemmelsen vil føre til et andet resultat end tidligere, da  

 overdragelser ved lov indtil i dag er blevet anset for at falde uden for  

 virksomhedsoverdragelseslovens anvendelsesområde, fordi den alene  

 ansås for at omfatte aftalemæssige dispositioner.
I praksis har  

 virksomhedsoverdragelsesloven alligevel været aktuel ved  

 lovmæssige overdragelser, idet den ofte har forudsat indgåelse af  

 aftaler m.v., som har medført, at loven alligevel fandt anvendelse,  

 eller det af bemærkninger til lovforslaget om overdragelsen har  

 fremgået, at virksomhedsoverdragelsesloven skulle finde anvendelse.
I direktivets artikel 4a, bestemmes: »Medmindre  

 medlemsstaterne bestemmer andet, gælder artikel 3 og artikel 4 ikke for  

 overførsel af en virksomhed eller en bedrift, når der mod  

 overdrageren er indledt konkursbehandling eller anden tilsvarende  

 insolvensbehandling, som tager sigte på realisering af overdragerens  

 aktiver «.
For at bevare den hidtidige danske retstilstand er det herefter  

 nødvendigt i et nyt stk. 3, at fastsætte, at  

 overdragelse fra et konkursbo er omfattet af loven.
Til nr. 2 I henhold til direktivets artikel 3, stk. 1,  

 overføres overdragerens rettigheder og forpligtelser overfor  

 arbejdstagerne til erhververen på tidspunktet for virksomhedens  

 overførsel.
Den nugældende virksomhedsoverdragelseslovs  

 § 2, stk. 1, fastsætter, at erhververen indtræder i  

 overdragerens forpligtelser på overdragelsestidspunktet.
Denne  

 formulering stemmer ikke overens med direktivets formulering og giver i  

 øvrigt anledning til fortolkningstvivl.
Det foreslås derfor, at  

 ændre § 2, stk.1, således at det klart fremgår, at  

 erhververen indtræder i overdragerens forpligtelser på  

overtagelsestidspunktet .
Til nr. 3 I § 3, stk. 2, gives lønmodtagerne adgang  

 til at opsige ansættelsesforholdet på grund af væsentlige  

 ændringer af arbejdsvilkårene.
Ud fra en juridisk terminologisk  

 synsvinkel er det imidlertid uhensigtsmæssigt at anvende begrebet  

 »opsiges«, da bestemmelsen reelt er en misligholdelsesbestemmelse, jf.  

 direktivets artikel 4, stk. 2, af hvilken det fremgår, at  

 ansættelsesforholdet kan ophæves.
Misligholdes et  

 ansættelsesforhold væsentligt, vil det kunne ophæves med  

 øjeblikkelig virkning, mens en opsigelse af et  

 ansættelsesforhold alene er begrundet i et ønske om at bringe  

 ansættelsesforholdet til ophør.
Sidstnævnte  

 forudsætter iagttagelse af frister.
Dette bør fremgå af  

 bestemmelsen, og det foreslås derfor, at »Opsiges« ændres til  

 »Ophæves«, da det derved gøres klarere, at bestemmelsen  

 indeholder en egentlig misligholdelsesbeføjelse for  

 lønmodtageren.
Til nr. 4 Allerede i 1990 blev det i Arbejdsretten, i PROSA-dommen  

 (AT 91/78-90.328) slået fast, at en erhverver af en virksomhed ikke per  

 automatik bliver part i den overenskomst, som de overdragne medarbejdere  

 hører under.
Erhververen er alene forpligtet til at give de enkelte  

 lønmodtagere de løn- og ansættelsesvilkår, de havde  

 på tidspunktet for overtagelsen, herunder de vilkår der fulgte af  

 den kollektive overenskomst.
Parallelt hermed har domstolene imidlertid  

 opretholdt hidtidig praksis, hvorefter en erhverver gennem passivitet kan  

 anses for at have tilsluttet sig overenskomsten.
Efter afsigelsen af  

 Superfoss-kendelsen den 7. februar 1996 kan erhververen vente i næsten  

 6 uger med at tilkendegive, om han ønsker at frigøre sig fra  

 overenskomsten.
Det er uhensigtsmæssigt, at loven ikke samlet beskriver  

 retstilstanden på dette område, ligesom det er  

 hensigtsmæssigt, at der er en klar opfordring til erhververen om  

 hurtigt at afklare sin holdning til spørgsmålet om  

 indtræden i overdragerens overenskomst.
 Det foreslås derfor at lovfæste og opstramme  

 denne retstilstand i § 4 a, stk. 1.
 Virkningen af bestemmelsen vil fx for den erhverver, der  

 allerede 5 uger inden den faktiske overtagelse af virksomheden ved, at der  

 foreligger en overenskomst, være, at han kan vente i 2 uger  

 efter, at han har overtaget virksomheden med at meddele, hvorvidt han  

 ønsker at indtræde i overenskomsten.
 En af de væsentligste virkninger af, at erhververen  

 ikke tiltræder overenskomsten, er, at uoverensstemmelser om den  

 overenskomst, som de pågældende individuelle lønmodtagere  

 støtter deres ret på, ikke kan prøves i det fagretlige  

 system, hvor kun overenskomstens parter, dvs. de faglige organisationer  

 på den ene side og arbejdsgiverorganisationerne eller den enkelte  

 uorganiserede arbejdsgiver på den anden side, kan føre sagen.  

 Dette kan efter omstændighederne i den enkelte sag være  

 uhensigtsmæssigt, fordi udgangspunktet i øvrigt er, at  

 kollektive overenskomster pådømmes i det fagretlige system, jf.  

 arbejdsretslovens § 11 og § 22.
Derfor foreslås det i § 4 a,  

 stk. 2, at der gives mulighed for, at den der rejser en sag, der  

 vedrører fortolkning eller overtrædelse af den overenskomst,  

 hvis bestemmelser om de individuelle ansættelsesvilkår  

 erhververen og de overdragne lønmodtagere skal overholde i det  

 indbyrdes individuelle ansættelsesforhold, kan bede om, at sagen  

 behandles i det fagretlige system.
Fagretlig behandling betyder også i  

 denne sammenhæng, at spørgsmål om fortolkning af  

 overenskomsten afgøres ved faglig voldgift, mens  

 spørgsmål om overtrædelse af overenskomstens bestemmelser  

 kan afgøres af Arbejdsretten.
Eftersom erhververen ikke er  

 indtrådt i overenskomsten, er det endvidere kun de rettigheder, som den  

 enkelte lønmodtager eller arbejdsgiver kan gøre gældende,  

 som er omfattet af bestemmelsen.
De rettigheder, som alene ville kunne  

 gøres gældende af forbundet som overenskomstpart, er ikke  

 omfattet af bestemmelsen.
Derfor kan der bl.a. ikke blive tale om at  

 pålægge en arbejdsgiver bod, fordi bod er en sanktion i forhold  

 til overenskomstparterne og ikke de enkelte medlemmer.
Derimod er det op til  

 Arbejdsretten at vurdere konsekvensen af en parts udeblivelse.
Forslaget  

 indebærer også, at tillidsrepræsentanten på  

 virksomheden kan udføre sine hidtidige funktioner i denne  

 sammenhæng, jf. herved lovens § 4, stk. 1, og direktivets  

 artikel 5, stk. 1.
Forslaget er en fakultativ værnetingsregel, og  

 tilsigter ikke en ændring af omfanget af de forpligtelser, der  

 overgår til erhververen som følge af overdragerens  

 overenskomstforhold.
Særligt omkring arbejdsnedlæggelser  

 bemærkes, at den overenskomstmæssige fredspligt er en  

 kollektivretlig forpligtelse, som ikke går med over i forholdet mellem  

 lønmodtagerne og den ikke-overenskomstdækkede erhverver.  

 Arbejdsnedlæggelser vil derfor skulle anses for en overtrædelse  

 af de individuelle pligter i ansættelsesforholdet og  

 arbejdsnedlæggelsen   eller arbejdsgiverens reaktion herpå   vil  

 skulle behandles ved de almindelige domstole.
 Forslaget berører endvidere ikke de almindelige  

 arbejdsretlige regler om iværksættelse af konflikt med henblik  

 på opnåelse af overenskomst.
Eftersom erhververen ikke er part i overenskomsten, har  

 han ikke den nødvendige habilitet til at føre sager/få  

 ført sager i det fagretlige system.
Med nærværende lov  

 gives erhververen proceshabilitet, således at han kan optræde som  

 part under den fagretlige behandling.
De berørte lønmodtagere  

 er dem, der er blevet overført til erhververen som følge af  

 virksomhedsoverdragelsen.
Med bestemmelsen ændres ikke ved den  

 gældende praksis for, i hvilket omfang de berørte  

 lønmodtagere i stedet kan påberåbe sig reglerne i  

 erhververens overenskomst.
I så fald skal sager herom føres  

 efter de almindelige regler for overenskomstdækkede arbejdsgivere.
I de senere år har der været en række  

 tilfælde, hvor en erhverver, som i forvejen havde overenskomst med et  

 andet forbund, af den grund ikke ønskede at tiltræde  

 overdragerens overenskomst.
Det har givet anledning til stridigheder til  

 skade for en harmonisk tilpasning til de nye forhold.
Eftersom det under alle  

 omstændigheder vil være naturligt, at en erhverver optager  

 forhandling med de berørte lønmodtagere om, hvorledes deres  

 ansættelsesvilkår efter den gamle overenskomst kan tilpasses de  

 vilkår, som gælder efter erhververens overenskomst efter det  

 tidspunkt, hvor erhververen ikke længere skal respektere de oprindelige  

 ansættelsesvilkår, foreslås det i § 4 a,  

 stk. 3, at de berørte lønmodtagere får ret til  

 gennem deres forbund at kræve en forhandling herom, jf. princippet i  

 funktionærlovens § 10, stk. 2. Det skal understreges, at  

 pligten til en forhandling ikke indebærer en pligt til at nå frem  

 til enighed om de rejste spørgsmål.
Stk. 3 ændrer  

 heller ikke ved parternes adgang til at iværksætte kollektive  

 kampskridt.
Adgangen hertil kan netop være begrænset i  

 tilfælde, hvor erhververen i forvejen er overenskomstdækket.
 Til nr. 5 og 6.
Ændringerne er for det første en konsekvens  

 af direktivets artikel 6, stk. 1, der fastsætter, at  

 lønmodtagerne også skal informeres om datoen eller den  

 påtænkte dato for overdragelsen.
Forslaget indebærer  

 således en udvidelse af informationspligten i lovens § 5 for  

 såvel overdrageren som erhververen af en virksomhed.
For det andet  

 foreslås ligesom i § 2, stk. 1, en sproglig præcisering  

 af det tidspunkt, hvor henholdsvis overdrageren og erhververen skal orientere  

 deres ansatte om overdragelsen og indlede forhandlinger om at  

 iværksætte foranstaltninger i anledning af overdragelsen.
Der  

 henvises her særligt til direktivets artikel 6, stk. 1, om at  

 oplysningerne skal gives i rimelig tid inden overdragelsen  

 gennemføres.
Til § 2 Det foreslås, at loven træder i kraft den 1.  

 juli 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om lønmodtagernes retsstilling ved virksomhedsoverdragelse  

 jv. lov nr. 111 af 21. marts 1979 foretages følgende  

 ændringer:
 § 1. Loven finder anvendelse ved overdragelse af en virksomhed  

 eller en del heraf, der ligger inden for det område, hvor traktaten om  

 oprettelse af Det europæiske økonomiske Fællesskab finder  

 anvendelse.
 1. I § 1 indsættes efter stk. 1 som nye  

 stykker:
 Stk. 2. Loven finder ikke anvendelse på  

 søgående skibe.
»Stk. 2. Denne lov finder anvendelse på offentlige og private  

 virksomheder, der udøver en økonomisk aktivitet, uanset om de  

 virker med gevinst for øje.
En administrativt eller ved lov foretaget  

 omorganisering af offentlige, administrative myndigheder eller en  

 overførsel af administrative funktioner mellem offentlige,  

 administrative myndigheder er ikke en overførsel i denne lovs  

 forstand.
 Stk. 3. Denne lov finder anvendelse ved et konkursbos  

 videresalg af en virksomhed eller en del heraf til en erhverver.«.
 Stk. 2 bliver herefter stk. 4.
§ 2. Overdrages en virksomhed eller en del heraf, indtræder  

 erhververen umiddelbart i de rettigheder og forpligtelser, der bestod  

 på overdraglsestidspunktet i henhold til 2. I § 2, stk. 1, ændres »overdragelsestidspunktet«  

 til: »overtagelsestidspunktet«.
1)	kollektiv overenskomst og aftale, 2)	bestemmelser om løn- og arbejdsforhold, der er fastsat eller  

 godkendt af offentlig myndighed, og 3)	individuel aftale om løn- og arbejdsforhold.
 Stk. 2. Bestemmelsen i stk. 1 finder kun anvendelse  

 på aftaler om lærlingeforhold, uddannelsesaftaler for elever i de  

 erhvervsfaglige grunduddannelser m.v., såfremt virksomheden efter  

 overdragelsen godkendes som lærested eller praktiksted m.v.
 Stk. 3. Bestemmelsen i stk. 1 finder ikke anvendelse  

 på lønmodtageres ret til ydelser i forbindelse med alderdom og  

 invaliditet eller ydelser til efterladte i henhold til pensionsordninger.
 § 3. Afskedigelse på grund af overdragelse af en virksomhed eller en  

 del heraf anses ikke for rimeligt begrundet i virksomhedens forhold,  

 medmindre afskedigelsen skyldes økonomiske, tekniske eller  

 organisatoriske årsager, der medfører  

 beskæftigelsesmæssige ændringer.
 3. § 3, stk. 2, affattes således:
 Stk. 2. Opsiges arbejdsaftalen af en lønmodtager,  

 fordi overdragelsen medfører væsentlig ændring af  

 arbejdsvilkårene til skade for lønmodtageren, sidestilles  

 opsigelsen med afskedigelse i retsforholdet mellem lønmodtageren og  

 arbejdsgiveren.
»Stk. 2. Ophæves arbejdsaftalen af en lønmodtager,  

 fordi overdragelsen medfører væsentlig ændring af  

 arbejdsvilkårerne til skade for lønmodtageren, sidestilles  

 ophævelsen med en afskedigelse i retsforholdet mellem  

 lønmodtageren og arbejdsgiveren.« § 4. Repræsentanter for de lønmodtagere, der  

 berøres af overdragelse af en virksomhed eller en del heraf, bevarer  

 efter overdragelsen deres hidtidige retsstilling og funktion, jfr. dog stk.  

 2.
 4. Efter § 4 indsættes:
»§ 4a.
En erhverver skal inden 5 uger efter det tidspunkt, hvor han  

  vidste eller burde vide, at de ansatte eller en del af de ansatte på  

 den virksomhed, der overdrages, har været omfattet af en kollektiv  

 overenskomst, dog tidligst 3 uger efter overtagelsen, underrette det  

 pågældende fagforbund, såfremt han ikke ønsker at  

 tiltræde overenskomsten.
I modsat fald anses erhververen for at have  

 tiltrådt overenskomsten.
Stk. 2. Medfører overdragelsen, at grundlaget for  

 lønmodtagerrepræsentationen ophører, er  

 lønmodtagerrepræsentanten fortsat omfattet af de regler om  

 beskyttelse af lønmodtagerrepræsentanter, der gælder  

 på det pågældende område.
Beskyttelsen gælder  

 dog kun i en periode, der regnet fra funktionens ophør svarer til det  

 overenskomst- eller aftalemæssigt fastsatte varsel for opsigelse af  

 lønmodtagerrepræsentanter.
Stk. 2. Hvis erhververen ikke tiltræder  

 overenskomsten, kan spørgsmål om fortolkning eller  

 overtrædelse af de berørte lønmodtageres rettigheder og  

 pligter i henhold til en kollektiv overenskomst, jf. § 2, stk. 1, nr. 1, af  

 den, der rejser sagen, begæres afgjort henholdsvis ved fagretlig  

 behandling eller ved Arbejdsretten.
I så fald er erhververen stillet,  

 som om han havde tiltrådt den kollektive overenskomst.
Stk. 3. Hvis erhververen ikke tiltræder  

 overenskomsten, og hvis han i forvejen er omfattet af en  overenskomst med et  

 andet fagforbund om det pågældende arbejde, har de berørte  

 lønmodtagere ret til gennem deres forbund at kræve forhandling  

 med virksomhedens ledelse om løn- og  

 ansættelsesvilkår.« 5. § 5, stk. 1, affattes således:
§ 5. Den, der overdrager en virksomhed eller en del heraf, skal i  

 rimelig tid inden overdragelsen underrette lønmodtagernes  

 repræsentanter eller - såfremt sådanne ikke er valgt eller  

 udpeget - de berørte lønmodtagere om »§ 5. Den, der overdrager en virksomhed eller en del deraf, skal i  

 rimelig tid inden overtagelsen underrette lønmodtagernes  

 repræsentanter eller, såfremt sådanne ikke er valgt eller  

 udpeget, de berørte lønmodtagere om 1)	datoen eller den foreslåede dato for overdragelsen, 1)	årsagen til overdragelsen, 2)	årsagen til overdragelsen, 2)	overdragelsens juridiske, økonomiske og sociale følger  

 for lønmodtagerne og 3)	overdragelsens juridiske, økonomiske og sociale følger  

 for lønmodtagerne og 3)	eventuelle foranstaltninger for lønmodtagerne.
 4)	eventuelle foranstaltninger for lønmodtagerne.«.
 Stk. 2. Er erhververen i forvejen virksomhedsindehaver,  

 gælder bestemmelsen i stk. 1 tilsvarende for erhververen i forhold til  

 de på dennes virksomhed berørte lønmodtagere.  

 Underretningen skal dog senest ske, inden lønmodtagernes  

 ansættelsesforhold og arbejdsvilkår berøres direkte af  

 overdragelsen.
 6. § 6, stk. 1, affattes således:
 § 6. Den, der overdrager en virksomhed eller en del heraf, og som i  

 forbindelse med overdragelsen overvejer at iværksætte  

 foranstaltninger for lønmodtagerne, skal i rimelig tid inden  

 overdragelsen indlede forhandlinger med lønmodtagernes  

 repræsentanter eller - såfremt sådanne ikke er valgt eller  

 udpeget - de berørte lønmodtagere med henblik på at  

 nå frem til en aftale.
 »§ 6. Den der overdrager en virksomhed eller en del deraf, og som i  

 forbindelse med overdragelsen overvejer at iværksætte  

 foranstaltninger for lønmodtagerne, skal i rimelig tid inden  

 overtagelsen indlede forhandlinger med lønmodtagernes  

 repræsentanter eller såfremt sådanne ikke er valgt eller  

 udpeget de berørte lønmodtagere med henblik på at  

 nå frem til en aftale.«.
 Stk. 2. Er erhververen i forvejen virksomhedsindehaver,  

 gælder bestemmelsen i stk. 1 tilsvarende for erhververen i forhold til  

 de på dennes virksomhed berørte lønmodtagere.
 7. § 7, stk. 1, affattes således:
 § 7. Overtrædelse af §§ 5 og 6 straffes med bøde.
»§ 7. Overtrædelse af § 4 a, stk. 3, § 5 og § 6 straffes  

 med bøde.« Stk. 2. Er en overtrædelse begået af et  

 aktieselskab, anpartsselskab, andelsselskab eller lignende, kan  

 bødeansvar pålægges selskabet som sådant.
 § 8. Loven gælder ikke for Færøerne og  

 Grønland.
§ 2 § 9. Loven træder i kraft den 1. april 1979 og finder  

 anvendelse, hvor virksomheder eller dele af virksomheder overtages efter den  

 30. april 1979. § 2, stk. 2, træder dog først i kraft fra et  

 tidspunkt, der fastsættes af arbejdsministeren, og indtil da finder  

 bestemmelsen i § 2, stk. 1, ikke anvendelse på aftaler om  

 lærlingeforhold, uddannelsesaftaler for elever i de erhvervsfaglige  

 grunduddannelser m.v.
 Loven træder i kraft den 1. juli 2001.
 1)   Loven  

 indeholder bestemmelser, der gennemfører Rådets direktiv  

 98/50/EF af 29. juni 1998 om ændring af direktiv 77/187/EØF om  

 tilnærmelse af medlemsstaternes lovgivning om varetagelse af  

 arbejdstagernes rettigheder i forbindelse med overførsel af  

 virksomheder, bedrifter eller dele af bedrifter, (EFT. 1988, nr. 201, L, s.  

 88).
