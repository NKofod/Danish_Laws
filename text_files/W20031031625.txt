 Landsskatteretskendelse af 5/11 2003 vedr. fikseret leje af  

 fritidsbolig, der var til råde for hovedanpartshaver.
 A ApSs klage vedrører skønsmæssig ansættelse af leje for en  

 ejendom, der er anset at stå til rådighed for selskabets hovedanpartshaver.
Landsskatterettens  

 afgørelse Indkomståret 1999 Fikseret leje af ejendom,der er anset at stå til rådighed  

 for hovedanpartshaver, ansat til 160.000 kr.
 Landsskatteretten nedsætter ansættelsen, idet lejen for  

 perioden 1.7.  31.12.1998 skal beregnes på grundlag af  

 ejendomsvurderingen pr.  

 1.1.1998, og lejen for perioden 1.1.  30.6.1999 skal beregnes på  

 grundlag af  

 ejendomsvurderingen pr. 1.1.1999. Det overlades til den kommunale  

 skattemyndighed at foretage den talmæssige opgørelse.
Indkomståret 2000 Fikseret leje af ejendom, der er anset at stå til rådighed  

 for hovedanpartshaver, ansat til 168.000 kr.
 Landsskatteretten nedsætter ansættelsen, idet lejen for  

 perioden 1.7.  31.12.1999 skal beregnes på grundlag af  

 ejendomsvurderingen pr.  

 1.1.1999, og lejen for perioden 1.1.  30.6.2000 skal beregnes på  

 grundlag af  

 ejendomsvurderingen pr. 1.1.2000. Det overlades til den kommunale  

 skattemyndighed at foretage den talmæssige opgørelse.
Indkomståret 2001 Fikseret leje af ejendom, der er anset at stå til rådighed  

 for hovedanpartshaver, ansat til 336.000 kr.
 Landsskatteretten nedsætter ansættelsen, idet lejen for  

 perioden 1.7.  31.12.2000 skal beregnes på grundlag af  

 ejendomsvurderingen pr.  

 1.1.2000, og lejen for perioden 1.1.  30.6.2001 skal beregnes på  

 grundlag af  

 ejendomsvurderingen pr. 1.1.2001. Det overlades til den kommunale  

 skattemyndighed at foretage den talmæssige opgørelse.
Sagens oplysninger B ejer samtlige anparter i selskabet og er eneste ansatte.  

 Selskabets regnskabsår er perioden 1.7.  30.6.
Selskabet ejer en ejendom, som ikke er eller har været  

 udlejet.
Ejendommen blev købt pr. 1.6.1991 for en samlet købesum på 2.000.000  

 kr.
Ifølge BBR-ejermeddelelsen er der på ejendommen dels et parcelhus med  

 stråtag opført i 1950 på 60 kvadratmeter, dels en yderligere beboelsesejendom  

 opført i 1980 med et samlet beboelsesareal på 394 kvadratmeter fordelt på to  

 beboelseslejligheder.
Ejendommen var pr. 1.1998 vurderet til en samlet  

 ejendomsværdi på 2.300.000 kr., hvoraf grundværdien udgjorde 876.900 kr.
Pr.  

 1.1.1999 var ejendommen vurderet til 2.350.000 kr., hvoraf grundværdien var  

 961.900 kr.
Vurderingen pr. 1.1.2000 var 2.500.000 kr., heraf en grundværdi  

 på  

 1.094.000 kr., og pr. 1.1.2001 var ejendomsværdien vurderet til 2.600.000 kr.  

 og grundværdien 1.197.900 kr.
I alle årene er 1.000 kvadratmeter vurderet til  

 en højere pris end de resterende ca. 94 hektar.
Endvidere ejede selskabet en ubebygget grund på 2.775  

 kvadratmeter beliggende op til ejendommen.
Denne grund er i alle årene  

 vurderet  

 efter den lavere kvadratmeterpris.
Det er fra Kommunen oplyst, at ejendommen er beliggende i  

 landzone uden at være vurderet som landbrug.
Sidst ejendommen blev besigtiget  

 i  

 enten 1994 eller 1996, var beboelserne i den største bygning fuldt møbleret.  

 Det omkringliggende engareal betragtes som et attraktivt fritidsområde med en  

 vis herlighedsværdi.
 Der er fremlagt et brev af 16.4.1998 fra den kommunale  

 skattemyndighed, hvor det blev meddelt, at man agtede at forhøje selskabets  

 indkomstopgørelse for skatteåret 1995/96 med en række forhold, herunder bl.a.  

 reguleringer af afskrivninger og fradrag vedrørende selskabets ejendom.
Den kommunale  

 skattemyndigheds afgørelse Den kommunale skattemyndighed er af den opfattelse, at  

 ejendommen må betragtes som fritidsbolig, der står til rådighed for og kan  

 anvendes af hovedanpartshaveren hele året.
Der er henvist til, at det af  

 BBR-ejermeddelelsen og af ejendomsvurderingen foretaget af Kommunen fremgår,  

 at  

 der ikke er tale om erhvervsmæssig benyttelse eller benyttelse som landbrug,  

 men alene beboelsesformål, hvilket ejendommens tilstand  herunder at  

 den har  

 været/er møbleret  da også umiddelbart tyder på.
Grundarealet må derfor  

 anses  

 at være vurderet til værdien i handel og vandel og ikke efter den for  

 landbrug  

 gældende særlige bondegårdsregel, uanset at en andel af grunden  

 på 1000  

 kvadratmeter ved vurderingen er anset som grundareal tilknyttet beboelsen,  

 mens  

 restarealet på ca. 10.000 kvadratmeter er vurderet til laveste enhedsbeløb.  

 Det  

 er imidlertid skattemyndighedens opfattelse, at dette areal må anses at være  

 et  

 attraktivt fritidsareal med en vis herlighedsværdi.
For 1999 og 2000 må værdien af rådigheden ansættes som et  

 skøn, der efter praksis kan ansættes til 8 % af ejendomsværdien, reduceret  

 med  

 en skønnet værdi at stort jordtilliggende med en vis herlighedsværdi, idet  

 det  

 ikke umiddelbart er muligt at fastsætte en markedsleje for en ejendom af  

 denne  

 art.
Ud fra beliggenheden og anvendelsen må ejendommen betegnes som en  

 sommerbolig i lighed med sommerhuse, ferielejligheder m.v.
 De manglende lejeindtægter er for disse år beregnet således:
Indkomståret 1999 Ejendomsvurdering pr. 1.1.1999 2.350.000 kr.
Skønnet fradrag for stort jordtilliggende 350.000 kr.
Beregningsgrundlag herefter 2.000.000 kr.
 8 % af 2.000.000 kr.
 160.000 kr.
Indkomståret 2000 Ejendomsvurdering pr. 1.1.2000 2.500.000 kr.
Skønnet fradrag for stort jordtilliggende 400.000 kr.
Beregningsgrundlag herefter 2.100.000 kr.
 8 % af 2.100.000 kr.
 168.000 kr.
For indkomståret 2001 skal sommerhusreglen i ligningslovens  

 § 16, stk. 5, bringes i anvendelse.
I forbindelse med beregning af værdien af  

 fritidsboligen skal beregningsgrundlaget (ejendomsværdien) skønsmæssigt  

 nedsættes med den del af grundværdien, der overstiger 5.000 kvadratmeter  

 under  

 hensyntagen til de vurderingsprincipper, der fremgår af  

 ejendomsværdiskattelovens bestemmelser, jf. cirk. nr. 142 af 17.9.1999. Den  

 manglende lejeindtægt er for 2001 beregnet således:
Ejendomsvurdering 1.1.2001 2.600.000 kr.
Nedslag for stort jordtilliggende i landzone baseret på  

 5.000 kvadratmeter 500.000 kr.
Beregningsgrundlag 2.1000.000 kr.
½ % af 2.1000.000 kr. i ugerne 22-34 (12 uger) 126.000 kr.
¼ % af 2.1000.000 kr. i øvrige 40 uger 210.000 kr.
 336.000 kr.
Da der ikke har været indtægt ved udlejning af de boliger,  

 der er beliggende i ejendommen, anses hovedanpartshaveren at have kunne råde  

 over og anvende hele ejendommen til private formål.
Den manglende  

 huslejeindtægt i selskabet anses herefter som maskeret udbytte til  

 hovedanpartshaveren for de tre indkomstår.
Klagerens påstand og  

 argumenter Selskabets repræsentant har bl.a. anført, at forhøjelserne  

 er urealistisk høje, og ejendommen kan ikke falde ind under reglerne, som  

 anvendes for sommerhuse.
Som det fremgår af skødet og BBR-ejermeddelelsen er  

 ejendommen en kombineret ejendom, hvor der har været drevet ålefiskeri for år  

 tilbage.
Hvis der overhovedet skal være tale om beskatning, må reglerne om  

 bolig for hovedanpartshavere kunne anvendes, selvom hovedanpartshaveren har  

 bopæl i Sverige.
Hovedanpartshaveren bor i Sverige og bruger ikke ejendommen  

 ret meget på grund af den lange afstand.
Han havde i sin tid købt ejendommen,  

 fordi  

 han kendte de tidligere ejere, som mødes deroppe en gang om året med  

 hovedanpartshaveren.
Ejendommen har ikke været udlejet, men står tom.
Det er  

 et  

 tidligere ålefiskeri, og underetagen på det store hus bruges til opbevaring  

 af  

 de både, der er på ejendommen.
Der er henvist til fakturaen fra selskabet  

 vedrørende betaling af forpagtningsafgift for rørleje for 2001 og 2002 på  

 samlet 20.000 kr.
Beløbet er bogført i selskabet som salg.
Dette underbygger  

 yderligere, at der er tale om en erhvervsejendom.
Markedslejen er vanskelig  

 at  

 fastsætte, idet helårsudlejning i dette område er meget vanskelig.
Det er  

 meget  

 tvivlsomt om ejendommen bør sidestilles med en fritidsejendom eller et  

 sommerhus, men den må mere anses som nedlagt erhvervsejendom.
Der er videre henvist til, at selskabet foretager  

 bygningsafskrivninger med ca. 13.000 kr. om året, hvilket må svare til ca. 25  

 %  

 af bygningerne.
Told- og skattemyndighederne har tidligere besigtiget  

 ejendommen, og der blev ikke i denne forbindelse gjort indsigelse fra  

 skattemyndighederne  

 mod afskrivningerne, hvilket taler til støtte for at ca. 25 % af bygningerne  

 er  

 driftsbygninger.
Endvidere kan det ikke accepteres, at ændringen for 1999 og  

 2000 først fremkommer på et tidspunkt, hvor det er for sent at træffe andre  

 dispositioner med ejendommen.
Dette er ikke en påstand om, at ansættelserne  

 er  

 ugyldige, men udtryk for at det er urimeligt at beskatte med tilbagevirkende  

 kraft, sådan at der ikke er mulighed for at disponere anderledes.
Der er  

 henvist til, at selskabets indkomstforhold blev gennemgået grundigt af såvel  

 told- og skatteregionen i 1995/96 og den kommunale skattemyndighed i 1998,  

 hvor  

 der ikke blev statueret maskeret udlodning til hovedanpartshaveren for privat  

 benyttelse af ejendommen.
Selskabets ledelse må således have en berettiget  

 forventning om, at den skattemæssige situation omkring ejendommen er  

 fastlagt,  

 uden at der sker beskatning af privat benyttelse.
Landsskatterettens  

 bemærkninger og begrundelse Ejendommen har ubestridt ikke været udlejet i den omhandlede  

 periode og må derfor anses at have været til hovedanpartshaverens personlige  

 rådighed i hele perioden.
 Det er derfor med rette, at den kommunale skattemyndighed i  

 medfør af statsskattelovens § 4 b har beskattet selskabet af et beløb,  

 svarende  

 til den leje, selskabet kunne have opnået ved udlejning til tredjemand.
 Selskabet kan ikke anses at have opnået en retsbeskyttet  

 forventning om ikke at blive beskattet på denne måde ved de tidligere  

 afgørelser vedrørende selskabets indkomstansættelse for skatteåret 1995/96,  

 da  

 der efter det oplyste ikke blev taget direkte stilling til ejendommens  

 anvendelse ved disse afgørelser.
For så vidt angår den skønsmæssige fastsættelse af beløbet  

 bemærkes det indledningsvis, at det ikke kan anses for dokumenteret eller  

 sandsynliggjort, at en eller flere af bygningerne på ejendommen er  

 driftsbygninger, og der er derfor ikke grundlag for at foretage nogen nedslag  

 for driftsbygninger ved fastsættelsen af lejen.
Der henvises bl.a. til, at  

 der  

 intet fremgår af BBR-ejermeddelelsen eller ejendomsvurderingen om  

 driftsbygninger.
 Efter det oplyste om ejendommen og dennes beliggenhed må den  

 kunne sidestilles med en fritidsejendom eller et sommerhus.  

 Skattemyndighedens  

 skønsmæssige fastsættelse af markedslejen for indkomstårene 1999 og 2000 som  

 8  

 % af ejendomsvurderingen kan derfor tiltrædes, ligesom det er med rette, at  

 der  

 er indrømmet et skønsmæssigt fradrag for stort jordtilliggende.
Det bemærkes imidlertid, at beløbene må skulle beregnes af  

 den ejendomsvurdering, der er gældende for det pågældende kalenderår.
Da  

 selskabets regnskabsperiode ikke fulgte kalenderåret, skal beregningen derfor  

 foretages således, at markedslejen for de første 6 måneder af regnskabsåret  

 beregnes på grundlag af ejendomsvurderingen for dette kalenderår, mens  

 markedslejen for de sidste 6 måneder af regnskabsåret beregnes på grundlag af  

 ejendomsvurderingen for dette efterfølgende kalenderår.
 Ansættelserne for indkomstårene 1999 og 2000 skal nedsættes  

 i overensstemmelse med denne beregning, idet det overlades til den kommunale  

 skattemyndighed at foretage den talmæssige beregning.
For så vidt angår den skønsmæssige fastsættelse af  

 markedslejen for 2001 bemærkes det, at ligningslovens § 16, stk. 5, alene  

 vedrører indkomstopgørelsen for den personkreds, som er omfattet af  

 ligningslovens § 16, og hjemmelen til beskatning af selskabet af en leje er  

 derfor også i dette år statsskattelovens § 4 b.
Der ses ikke at være grundlag  

 for at ændre ved principperne for den skønsmæssige fastsættelse af  

 markedslejen  

 i forhold til de foregående år.
Markedslejen for 2001 skal herefter beregnes efter samme  

 principper som markedslejen for de to forudgående år.
Det overlades til den  

 kommunale skattemyndighed at foretage den talmæssige beregning.
