 Bekendtgørelse om ændring af bekendtgørelse om folkeregistrering m.v.
§ 1 I bekendtgørelse nr. 1153 af 23. november 2006 om folkeregistrering m.v., som ændret ved bekendtgørelse nr. 76 af 12. januar 2011, bekendtgørelse nr. 1274 af 4. december 2012, bekendtgørelse nr. 241 af 2. marts 2014, bekendtgørelse nr. 624 af 10. juni 2014 og bekendtgørelse nr. 502 af 20. april 2015, foretages følgende ændring:
 1. I § 6, stk. 1, 1. pkt., ændres »1. oktober til 31. marts« til: »fra den 1. november til udgangen af februar«.
§ 2 Bekendtgørelsen træder i kraft den 29. juni 2017.
