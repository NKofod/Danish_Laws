Cirkulære om behandlingen af sager om  

 udelukkelse fra værnepligtstjeneste (Til de værnepligtsadministrerende statsamtmænd  

 og sessionerne) I medfør af § 4, stk. 3, i værnepligtsloven, jf.  

 lovbekendtgørelse nr. 1088 af 23. december 1998, fastsættes:
1. Rejsning af udelukkelsessag 1.1. Grundlag Efter værnepligtslovens § 4, stk. 1, kan en  

 værnepligtig, der før den første samlede tjeneste eller  

 under denne er idømt en ubetinget straf af fængsel i mindst 30  

 dage eller foranstaltninger i henhold til straffelovens §§ 68-70 for  

 lovovertrædelse ved dansk eller fremmed domstol, af sessionen udelukkes  

 fra værnepligtstjeneste, såfremt det udviste forhold begrunder en  

 nærliggende fare for, at han vil give anledning til disciplinære  

 vanskeligheder eller besværliggørelse af tjenesten.
Det er ikke  

 afgørende, om en sanktion er idømt for forsætlig eller  

 uagtsom lovovertrædelse.
 Udelukkelsessag rejses for sessionen af statsamtmanden, når en  

 værnepligtig ved en dansk domstol er idømt en ubetinget straf af  

 fængsel i mindst 30 dage eller foranstaltninger i henhold til  

 straffelovens §§ 68-70.
 Dom for overtrædelse af § 6, stk. 1, i lov om  

 værnepligtens opfyldelse ved civilt arbejde, jf.  

 lovbekendtgørelse nr. 1089 af 23. december 1998, samt dom for  

 overtrædelse af § 60, stk. 1, i beredskabsloven, jf. lov nr.  

 1054 af 23. december 1992 med senere ændringer, medfører dog  

 ikke rejsning af udelukkelsessag, såfremt den pågældende  

 ikke senere kan indkaldes, jf. § 7, stk. 2, i lov om  

 værnepligtens opfyldelse ved civilt arbejde og beredskabslovens  

 § 61, stk. 2.
 Udelukkelsessag rejses endvidere for sessionen, når en udenlandsk  

 dom af statsamtmanden skønnes at svare til en dansk ubetinget dom til  

 fængsel i 30 dage eller derover eller til foranstaltninger i henhold  

 til straffelovens §§ 68-70.
1.2. Fremgangsmåde I henhold til værnepligtslovens § 4 b, stk. 1, kan  

 vedkommende minister eller den myndighed, ministeren bemyndiger til det, til  

 brug ved behandling af de i værnepligtslovens § 4 nævnte  

 sager afkræve Rigspolitichefen (Det Centrale Kriminalregister)  

 oplysninger om værnepligtiges strafbare forhold, herunder oplysninger i  

 elektronisk form.
Forsvarets Værnepligt og Rekruttering er i bekendtgørelse nr.  

 1083 af 23. december 1998 bemyndiget til at afkræve Det Centrale  

 Kriminalregister de nævnte oplysninger efter værnepligtslovens §  

 4 b, stk. 1. Det Centrale Kriminalregister afgiver de pågældende  

 oplysninger i form af straffeattester til offentlig brug.
De i  

 værnepligtslovens § 4 b, stk. 1, nævnte oplysninger videregives i  

 henhold til § 7, stk. 2, og § 10, stk. 2 og 3, i bekendtgørelse nr.  

 1083 af 23. december 1998 til statsamtmanden til brug for sessionens  

 afgørelse af sager efter værnepligtslovens § 4. Oplysninger, som  

 nævnt i værnepligtslovens § 4 b, stk. 2, videregives for  

 værnepligtige i forsvaret af forsvarsministeren og for  

 værnepligtige, der er indkaldt til beredskabskorpset eller til civilt  

 arbejde, af indenrigsministeren til statsamtmanden til brug for sessionens  

 afgørelse af sager efter værnepligtslovens § 4.
Straffeoplysninger skal kun indhentes om værnepligtige, for hvem en  

 indkaldelse er aktuel.
En udelukkelsessag rejses således kun mod  

 værnepligtige, der er udskrevet til værnepligtstjeneste, og for  

 hvem en indkaldelse er aktuel.
Dog kan en straffet værnepligtig, som ikke er sessionsbehandlet,  

 få behandlet en udelukkelsessag i forbindelse med den ordinære  

 sessionsbehandling, jf. § 14, stk. 1 og 2, i bekendtgørelse  

 om session og indkaldelse til værnepligtstjeneste m.v.
Begæring  

 herom fremsættes over for statsamtmanden efter modtagelse af tilsigelse  

 til session.
Statsamtet skal i givet fald med hjemmel i § 12 i  

 Forsvarsministeriets bekendtgørelse nr. 1083 af 23. december 1998  

 indhente straffeattest til offentlig brug til brug for behandlingen af  

 udelukkelsessagen ved direkte henvendelse til Det Centrale Kriminalregister.  

 Såfremt det af tidsmæssige årsager ikke er muligt at  

 forberede udelukkelsessagen til afgørelse i forbindelse med den  

 ordinære sessionsbehandling, underretter statsamtmanden den  

 værnepligtige herom, og tilsigelsen til session stilles i bero.  

 Udelukkelsessagen forberedes til afgørelse snarest muligt, og den  

 værnepligtige skal have meddelelse om tidspunktet for  

 sessionsbehandlingen og behandlingen af den nævnte sag senest 8 dage  

 før, sessionen skal træffe afgørelse i sagen.
For en straffet værnepligtig, som allerede er sessionsbehandlet,  

 rejser statsamtmanden udelukkelsessag på grundlag af modtagen  

 straffeattest fra vedkommende værnepligtsadministrerende myndighed  

 eller på grundlag af modtagne oplysninger om sanktioner fra  

 forsvarsministeren henholdsvis indenrigsministeren.
En værnepligtig  

 skal have meddelelse om tidspunktet for behandlingen af en udelukkelsessag  

 senest 8 dage før, sessionen skal træffe afgørelse i  

 sagen samt meddeles, at han har ret, men ikke pligt, til at møde for  

 sessionen.
 Såfremt den værnepligtige er afskåret fra personligt at  

 møde for sessionen, skal der gives ham adgang til at lade sig  

 repræsentere ved en anden.
Med mindre det på grund af lovovertrædelsens karakter må  

 anses for utvivlsomt, at udelukkelse skal ske, skal straffesagens akter  

 fremskaffes.
Statsamtmanden kan endvidere om fornødent indhente  

 yderligere oplysninger om den værnepligtige i form af særakter og  

 retsbogsudskrifter samt udtalelser fra Kriminalforsorgen.
 Statsamtmanden udarbejder sagsresumé til sessionen med indstilling  

 om, hvorvidt udelukkelse bør finde sted.
2. Sessionernes behandling af udelukkelsessager Formanden forelægger for sessionen statsamtmandens indstilling om,  

 hvorvidt en værnepligtig bør udelukkes fra værnepligt  

 på grund af straf, efter at sessionen har taget stilling til den  

 værnepligtiges egnethed.
Der skal ved sessionens afgørelse af, om det udviste strafbare  

 forhold begrunder en nærliggende fare for, at den værnepligtige  

 vil give anledning til disciplinære vanskeligheder eller  

 besværliggørelse af tjenesten, jf. værnepligtslovens  

 § 4, stk. 1, ikke udelukkende lægges vægt på den  

 pådømte lovovertrædelses grovhed og straffens  

 størrelse.
Af forhold, der taler for, at den værnepligtige ikke  

 udelukkes, er straf for et enkeltstående forhold, uagtsomme forhold og  

 gode personlige forhold.
Af forhold, der taler for udelukkelse, er  

 tilbagefaldende kriminalitet, domme vedrørende volds-, våben- og  

 narkotikakriminalitet og forhold, der i øvrigt er åbenbart  

 uforenelig med de krav, som værnepligtsuddannelsen og hensynet til lang  

 tids samvær med andre indkaldte stiller.
 De forhold, som sessionen faktisk tillægger vægt ved  

 afgørelse om såvel udelukkelse som ikke-udelukkelse, skal  

 anføres så nuanceret som muligt på  

 § 4-indberetningsskemaet, jf. pkt. 5.
 Følgende lovovertrædelser bør på grund af deres  

 relation til værnepligtsforholdet medføre udelukkelse:
overtrædelse af kapitel 8 (forbrydelse mod forsvarsmagtens  

 kampdygtighed) i den militære straffelov (lovbekendtgørelse nr.  

 642 af 30. september 1987) og overtrædelse af straffelovens § 191 (visse  

 overtrædelser af lovgivningen om euforiserende stoffer).
Udelukkelse bør derimod kun undtagelsesvis bestemmes ved  

 overtrædelse af den militære straffelovs § 23, idet den  

 værnepligtige ellers ville opnå det, hans overtrædelse  

 tilsigtede.
Det samme gælder ved overtrædelse af straffelovens  

 § 127 og værnepligtslovens §§ 34 og 35.
3. Underretning om sessionernes afgørelse En værnepligtig, der ved sessionens afgørelse udelukkes fra  

 værnepligtstjeneste i henhold til værnepligtslovens § 4,  

 skal ved anbefalet brev underrettes om afgørelsen af statsamtmanden  

 senest 3 dage efter, at afgørelsen er truffet.
Indenrigsministeriets  

 standardskrivelse anvendes.
Når fristen for klage til Værnepligtsnævnet er  

 udløbet, jf. pkt. 4, uden at klage har fundet sted, sendes til den  

 pågældende et bevis for værnepligtens bortfald.
Til brug  

 for udfærdigelsen af dette bevis anvendes Indenrigsministeriets  

 standardskrivelse.
Beviset må intet indeholde om grunden til  

 værnepligtens bortfald.
 I tilfælde, hvor sessionen har truffet afgørelse om, at en  

 værnepligtig, mod hvem der er rejst udelukkelsessag, ikke skal  

 udelukkes fra værnepligtstjeneste, gives der ham på tilsvarende  

 måde og inden for samme frist underretning herom ved anvendelse af  

 Indenrigsministeriets standardskrivelse.
4. Klage- og genoptagelsesregler I medfør af værnepligtslovens § 9, stk. 2, kan  

 sessionens afgørelse i henhold til værnepligtslovens § 4  

 inden 4 uger fra det tidspunkt, da afgørelsen er meddelt den  

 værnepligtige, indbringes for Værnepligtsnævnet, hvis  

 afgørelse ikke kan indbringes for anden administrativ myndighed, jf.  

 værnepligtslovens § 12, stk. 1.
 Den, der i henhold til værnepligtslovens § 4, stk. 1,  

 udelukkes fra værnepligtstjeneste, kan, når der er gået et  

 år fra sidste afgørelse, kræve, at sagen herom genoptages,  

 jf. værnepligtslovens § 4, stk. 2.
5. Statistik De værnepligtsadministrerende statsamtmænd indsender  

 løbende til Indenrigsministeriet udfyldte skemaer vedrørende  

 sessionsafgørelser efter værnepligtslovens § 4  

 (§ 4-indberetningsskemaer). Skemaet udfyldes i overensstemmelse med  

 Indenrigsministeriets vejledning herom.
Indenrigsministeriet udarbejder hvert sessionshalvår en  

 opgørelse over udelukkelsessager.
Opgørelsen sendes til  

 Forsvarsministeriet og de værnepligtsadministrerende statsamtmænd  

 efter udgangen af hvert sessionshalvår.
Opgørelsen indeholder oplysning om antallet af rejste  

 udelukkelsessager, sagernes udfald, størrelsen af de straffe, der har  

 ført til sagernes rejsning samt oplysning om, efter hvilke  

 straffebestemmelser de personer, mod hvem der rejses udelukkelsessag, er  

 dømt.
Endvidere indeholder opgørelsen oplysning om, i hvilket  

 omfang sessionerne har erklæret værnepligtige, mod hvem der er  

 rejst udelukkelsessag, uegnede til værnepligtstjeneste.
6. Ikrafttræden Cirkulæret træder i kraft den 1. november 1999. Samtidig  

 ophæves cirkulære nr. 25 af 12. februar 1981 om udelukkelse fra  

 værnepligtstjeneste som følge af straf m.v.
