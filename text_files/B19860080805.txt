 Efter § 19, stk. 1, i lov om Arbejdsmarkedets Tillægspension, jf.  

 lovbekendtgørelse nr. 543 af 6. oktober 1982 skal bestyrelsen for  

 Arbejdsmarkedets Tillægspension lade foretage regelmæssige aktuarmæssige  

 opgørelser over status for Arbejdsmarkedets Tillægspension i overensstemmelse  

 med den for ordningen godkendte forsikringsplan.
 Såfremt det ved disse opgørelser viser sig, at indtægterne overstiger de  

 beregnede pensionsudgifter, skal ledelsen overveje at anvende overskuddet  

 helt eller delvis til forhøjelse af pensionsbeløbene, jf. lovens § 19, stk.  

 2.
 Ledelsen kan ligeledes ændre bidragene til Arbejdsmarkedets  

 Tillægspension, jf. lovens § 19, stk. 3.
 Efter lovens § 15, stk. 3, fastsætter arbejdsministeren efter forhandling  

 med de interesserede arbejdsgiver- og lønmodtagerorganisationer de nærmere  

 regler for bidragsbetaling for de i lovens § 2, stk. 3, omhandlede  

 lønmodtagergrupper (løsarbejdere).
 I henhold hertil har Arbejdsmarkedets Tillægspension med Forsikringsrådets  

 efterfølgende godkendelse vedtaget følgende ydelser og bidrag.
 Arbejdsministeren har efter forhandling med de interesserede  

 organisationer fastsat bidraget for de lønmodtagere, der er omhandlet i  

 lovens § 2, stk. 3.
Pensionsydelser § 1.  Fuld opskrevet tillægspension udgør med virkning  

 fra 1. januar 1982 10.800 kr. årligt.
Pension af bidrag vedrørende tiden indtil 1. januar 1982 § 2.  Til medlemmer, der er indtrådt i ordningen  

 senest 31. marts 1965 (lovens § 6), ydes årlig tillægspension af den inden 1.  

 januar 1982 erhvervede anciennitet, dog højst 17 3/4 år, efter følgende  

 skala, jf. lovens § 8:
 Stk. 2.  Til medlemmer, der er indtrådt i ordningen den  

 1. april 1965 eller senere (lovens § 7), ydes tillægspension med 60 kr. om  

 året for hvert års anciennitet, jf. lovens § 8, der er erhvervet i tiden før  

 1. oktober 1972, og med 100 kr. om året for hvert års anciennitet, der er  

 erhvervet i tiden 1. oktober 1972-31. december 1981. Der kan i alt højst  

 opnås anciennitet svarende til tiden fra indtrædelsen til 1. januar 1982.
Pension af bidrag vedrørende tiden fra 1. januar 1982 § 3.  Af bidrag, der vedrører tiden fra og med 1.  

 januar 1982, ydes en årlig pension på 100 kr. for hvert bidragsbeløb på 396  

 kr., der indbetales før det fyldte 60. år, og 324 kr., der indbetales efter  

 dette tidspunkt.
Stk. 2.  For tiden efter 1. januar 1982 kan der højst  

 opnås en pension svarende til 44 ugebidrag om året før det fyldte 60. år og  

 36 ugebidrag om året efter dette tidspunkt.
Eventuelle overskydende bidrag  

 godskrives efter reglerne i lovens § 8, stk. 2.
Bidrag § 4.  Bidraget udgør for medlemmer med mindst 30  

 timers ugentlig beskæftigelse hos samme arbejdsgiver 24,30 kr. pr. uge,  

 hvoraf arbejdsgiveren betaler 16,20 kr. og medlemmet 8,10 kr.
For medlemmer  

 med 20-29 timers ugentlig beskæftigelse hos samme arbejdsgiver udgør bidraget  

 16,20 kr., hvoraf arbejdsgiveren betaler 10,80 kr. og medlemmet 5,40 kr.
For  

 medlemmer med 10-19 timers ugentlig beskæftigelse hos samme arbejdsgiver  

 udgør bidraget 8,10 kr., hvoraf arbejdsgiveren betaler 5,40 kr. og medlemmet  

 2,70 kr.
Stk. 2.  For månedslønnede med mindst 130 timers  

 månedlig beskæftigelse hos samme arbejdsgiver udgør bidraget pr. måned 97,20  

 kr., hvoraf arbejdsgiveren betaler 64,80 kr. og medlemmet 32,40 kr.
For  

 månedslønnede medlemmer med 86 2/3-129 timers månedlig beskæftigelse hos  

 samme arbejdsgiver udgør bidraget pr. måned 64,80 kr., hvoraf arbejdsgiveren  

 betaler 43,20 kr. og medlemmet 21,60 kr.
For månedslønnede medlemmer med 43  

 1/3-86 1/3 timers månedlig beskæftigelse hos samme arbejdsgiver udgør  

 bidraget pr. måned 32,40 kr., hvoraf arbejdsgiveren betaler 21,60 kr. og  

 medlemmet 10,80 kr.
 Stk. 3.  For medlemmer, der er omhandlet i lovens § 2,  

 stk. 3, (løsarbejdere), udgør bidraget pr. præsteret arbejdstime 60 øre,  

 hvoraf arbejdsgiveren udreder 40 øre og medlemmet 20 øre.
Bonus § 5.  ATP's forvaltningsindtægter fordeles ved hvert  

 regnskabsårs slutning mellem:
 i forhold til de to gruppers forsikringsfonde.
 Stk. 2.  Forvaltningsindtægterne vedrørende de i stk. 1,  

 litra a) nævnte persongrupper med tillæg af årets bidragsindbetalinger og med  

 fradrag af henlæggelser til forsikringsfonden, realrenteafgift i henhold til  

 lov nr. 222 af 3. juni 1983 samt administrationsudgifter fordeles blandt de  

 pågældende som bonus efter reglerne i § 6.
 Stk. 3.  Forvaltningsindtægterne vedrørende de i stk. 1,  

 litra b) nævnte persongrupper med tillæg af årets formindskelse af  

 forsikringsfonden og med fradrag af de forsikringsfondsdækkede pensions- og  

 bonusudbetalinger, realrenteafgift i henhold til lov nr. 222 af 3. juni 1983  

 samt administrationsudgifter fordeles som bonus blandt de pågældende efter  

 reglerne i §§ 7-9.
 § 6.  Fordelingen af bonus til ordningens  

 medlemsgruppe, jf. § 5, stk. 1, litra a), sker i forhold til det for den  

 enkelte indbetalte ATP-bidrag med tillæg af tidligere tilskrevet bonus, begge  

 forrentet med grundlagsrenten på 4 1/2 pct., dog således, at den  

 realrenteafgift, der vedrører gruppen, jf. § 5, stk. 2, bæres af de enkelte  

 medlemmer i forhold til stigningen i bonusfordelingsgrundlaget efter den 31.  

 december 1982.
 Stk. 2.  På grundlag af det for det enkelte medlem  

 konterede bonusbeløb beregnes ved det fyldte 67. år en bonuspension, baseret  

 på grundlagsrenten, til udbetaling sammen med tillægspensionen.
 Stk. 3.  Bonuspension til ægtefællepensionister udgør  

 halvdelen af den bonuspension, som afdøde fik udbetalt, jf. stk. 2. Fik  

 afdøde ikke udbetalt pension, udgør bonuspension til ægtefællepensionister  

 halvdelen af den bonuspension, som afdøde var eller fra det 67. år ville være  

 berettiget til.
 § 7.  Til medlemmer, der er indtrådt i ordningen  

 senest den 31. marts 1965, og som er født før den 1. april 1906, ydes bonus  

 efter følgende skala:
 Stk. 2.  Til ordningens øvrige medlemmer, som er født  

 før den 1. januar 1915, ydes bonus med 48 kr. om året for hvert opnået års  

 anciennitet, jf. lovens § 8.
 Stk. 3.  Til ægtefællepensionsberettigede efter  

 medlemmer, der er født før den 1. januar 1915, samt efter medlemmer, der er  

 afgået ved døden før den 1. januar 1982, og hvor den berettigede er fyldt 62  

 år inden denne dato, ydes bonus med 24 kr. om året for hvert års anciennitet,  

 den afdøde ægtefælle havde opnået.
 Stk. 4.  Var den før 1. januar 1982 afdøde ægtefælle  

 født efter den 1. april 1924 og indtrådt i ordningen før den 1. april 1965,  

 forhøjes den i stk. 3 nævnte bonus, således at ægtefællepension med tillæg af  

 bonus udgør mindst 84 kr. om året for hvert opnået års anciennitet.
 § 8.  Ud over bonus som nævnt i §§ 6 og 7 ydes indtil  

 videre til personer født i perioden fra og med april 1912 til og med april  

 1925 et bonusbeløb for hvert års anciennitet opnået inden 1. januar 1982.
 Stk. 2.  For medlemmer født i årene 1912-16 ydes beløbet  

 på grundlag af følgende skala:
 Stk. 3.  For øvrige medlemmer fastsættes beløbet for  

 hver fødselsmåned efter følgende principper af bestyrelsen for ATP inden  

 begyndelsen af det kalenderår, hvor den pågældende årgang fylder 67 år:
 Stk. 4.  Bonus til ægtefællepensionister udgør halvdelen  

 af den bonus, som afdøde fik udbetalt eller fra sin 67-årsdag ville være  

 berettiget til at få udbetalt, jf. stk. 1-3. Indtræder retten til  

 ægtefællepension, inden beløbene for afdødes årgang er fastsat, jf. stk. 3,  

 udgør bonus til ægtefællepensionisten halvdelen af den bonus, som afdøde  

 ville kunne opnå ved anvendelse af bonusbeløbene fastsat for det kalenderår,  

 hvor retten til ægtefællepension indtræder.
§ 9.  Bonusbeløb, der måtte restere efter udbetaling  

 af bonus i henhold til §§ 7 og 8, anvendes efter nærmere bestemmelse af  

 bestyrelsen for ATP til § 10.  For medlemmer, der som følge af udskudt  

 pensionsudbetaling får udbetalt forhøjet pension i medfør af lovens § 10,  

 forhøjes bonus i henhold til §§ 6-8 med samme procent, som er anvendt ved  

 forhøjelse af pensionen.
 Stk. 2.  For ægtefællepensionister efter medlemmer, der  

 modtog eller var berettiget til at modtage forhøjet tillægspension og bonus,  

 jf. stk. 1, forhøjes bonus med samme procentsats, som blev eller ville være  

 blevet anvendt ved forhøjelse af den afdøde ægtefælles pension og bonus.
 § 11.  Summen af de beregnede årlige bonusbeløb, jf.  

 §§ 6-9, afrundes til nærmeste med 12 delelige kronebeløb og udbetales  

 månedsvis eller årsvis forud i forbindelse med udbetaling af tillægspension  

 (egenpension eller ægtefællepension).
§ 12.  Den i tiden indtil 1. januar 1982 opsparede  

 rentegevinst fordeles til de på fordelingstidspunktet § 13.  Bekendtgørelsen træder i kraft den 1. januar  

 1987.
 Stk. 2.  Bekendtgørelse nr. 305 af 8. juni 1972  

 vedrørende Arbejdsmarkedets Tillægspension (Om forhøjelse af ydelser og  

 bidrag), bekendtgørelse nr. 659 af 17. december 1975 vedrørende lov om  

 Arbejdsmarkedets Tillægspension (Om forhøjelse af bonus), bekendtgørelse nr.  

 282 af 12. juni 1978 vedrørende Arbejdsmarkedets Tillægspension (Om  

 forhøjelse af bonus), bekendtgørelse nr. 492 af 18. september 1981 vedrørende  

 Arbejdsmarkedets Tillægspension (Om forhøjelse af ydelser og bidrag) og  

 bekendtgørelse nr. 554 af 21. november 1983 om ændring af bekendtgørelse  

 vedrørende lov om Arbejdsmarkedets Tillægspension (Ændring af reglerne om  

 bonus) ophæves med virkning fra 1. januar 1987.
