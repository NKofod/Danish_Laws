Monopol-ankenævnet stadfæstede Monopoltilsynets pålæg til Husqvarna  

 A/S om at optage levering af Husqvarna symaskiner til Th.
Malle A/S.
Ved afgørelsen blev det bl.a. lagt til grund, at selv om Th.
Malles  

 forretning har et forskelligartet sortiment, indgår symaskiner naturligt i  

 sortimentet.
Desuden er det normalt i branchen, at forhandlerne fører flere  

 forskellige mærker, og Th.
Malles substitutionsmuligheder fandtes derfor at  

 måtte vurderes i lyset af, hvad der er normalt i branchen.
År 1987, den 29. juni, blev i sagen j.nr. 87-3118-30, Husqvarna A/S,  

 Symaskiner, Lyngby, ctr.
Monopoltilsynet, afsagt sålydende K E N D E L S E:
I skrivelse af 21. august 1985 har Husqvarna A/S, Symaskiner, Lyngby,  

 klaget over en af Monopoltilsynet ved skrivelse af 14. august 1985 truffet  

 afgørelse, hvorefter det i medfør af monopollovens § 12, stk. 3, pålægges  

 selskabet af optage leverancer af symaskiner til Th.
Malle A/S, Snedsted.  

 Husvuarna A/S har endvidere i skrivelse af 9. juli 1986 klaget over en af  

 Monopoltilsynet ved skrivelse af 7. februar 1986 truffet afgørelse, hvorefter  

 registreringen af klagerne i henhold til monopollovens § 6, stk. 2, for salg  

 af symaskiner af mærket Husqvarna til husholdningsbrug må opretholdes.
 Klagerne har nedlagt påstand om, (1) at de slettes af Monopoltilsynets  

 register for salg af symaskiner af mærket Husqvarna til husholdningsbrug, og  

 (2) at Monopoltilsynets leveringspålæg af 14. august 1985 ophæves.
 Monopoltilsynet har påstået afgørelserne stadfæstet.
 Sagen har været behandlet på nævnets møder den 23. april og 9. juni 1987.  

 På det første møde var parterne repræsenteret og udtalte sig.
 De påklagede afgørelser er indeholdt i sålydende skrivelser fra  

 Monopoltilsynet til Husqvarna A/S, Symaskiner's advokat:
Skrivelse af 16. august 1985:  Ved skrivelse af 19. juni 1985 blev  

 De og Deres klient, Husqvarna A/S, underrettet om monopolrådets afgørelse  

 vedrørende den af Th.
Malle A/S den 21. september 1984 indgivne klage over,  

 at selskabet havde nægtet at levere symaskiner af mærket Husqvarna til  

 klagerens forretning.
Som bilag var vedlagt tilsynets referat af 12. juni  

 1985, som har dannet grundlag for rådets afgørelse.
Ifølge tilsynets praksis  

 er fortrolige opstillinger og indstilling udeladt i referatet.
Rådet fandt,  at  selskabets leveringsnægtelse overfor klageren  

 medfører en urimelig indskrænkning i klagerens frie erhvervsudøvelse og  

 urimelige ulighed i vilkårene herfor, og besluttede derfor at bemyndige  

 direktoratet til i medfør af monopollovens § 11 at optage forhandling med  

 Husqvarna A/S om at sælge Husqvarna-symaskiner til Th.
Malle A/S på de af  

 selskabet sædvanligt gældende vilkår for tilsvarende salg.
 Denne forhandling fandt sted den 5. august 1985. Under forhandlingerne  

 erklærede selskabet, at det fortsat ikke ville levere til klageren.
Da de under forhandlingen fra selskabets side fremførte synspunkter og  

 senere supplerende oplysninger ikke skønnes at kunne give anledning til  

 ændring af monopolrådets beslutning, skal tilsynet i medfør af monopollovens  

 § 12, stk. 3, jfr. § 12, stk. 1, herved pålægge Husqvarna A/S inden den 23.  

 august 1985 at sælge symaskiner af mærket Husqvarna til Th.
Malle A/S,  

 Snedsted, på selskabets sædvanligt gældende vilkår for tilsvarende salg.  

 Selskabet kan dog altid kræve kontant betaling eller betryggende sikkerhed.
 Om de forhold og synspunkter, som har været bestemmende for afgørelsen,  

 skal man under henvisning til stedfunden brevveksling og forhandling anføre  

 følgende:
Th.
Malle er ifølge tilsynets undersøgelser en stor og velassorteret  

 forretning for symaskiner, barnevogne, støvsugere, legetøj, børnetøj m.m.
Den  

 årlige omsætning af symaskiner andrager ca. 1,3 mill. kr.
Forretningen fører  

 endvidere flere af de førende mærker indenfor symaskiner og varetager desuden  

 reparation og service herpå.
Husqvarna A/S har siden 1982 været registreret i henhold til monopollovens  

 § 6, stk. 2, (reg. nr. 2995) for salg af symaskiner til husholdningsbrug  

 under mærket Husqvarna.
Selskabets årlige omsætning af symaskiner i 1983  

 androg ca. 26 mill. kr., svarende til ca. 11.700 enheder, og selskabets  

 markedsandel indenfor salg af symaskiner udgjorde ca. 20 procent målt i  

 enheder.
Selskabet er den næststørste udbyder på markedet for symaskiner, der  

 iøvrigt er domineret af et mindre antal udbydere.
Selskabet har bl.a. anført følgende begrundelser for ikke at ville levere  

 til Th.
Malle:
I selskabets skrivelse af 12. oktober 1984 anføres det, at Husqvarna - i  

 lighed med samtlige andre symaskineleverandører - har selektiv  

 distributionsform i hele provinsen, som i princip fungerer således, at der  

 findes een forhandler af hvert mærke indenfor et geografisk område, der har  

 tilstrækkeligt befolkningsunderlag til at leve af.
Dette er også tilfældet i  

 det tyndt befolkede område, hvor klageren bor.
 Det oplyses således, at hensynet til to forhandlere i nærheden af Snedsted  

 og deres mulighed for at ernære sig ved salg af Husqvarna symaskiner danner  

 baggrund for, at selskabet ikke mener det rimeligt yderligere at udvide  

 kredsen af forhandlere her.
 Samtidig oplyses det, at klageren udelukkende havde afgivet ordre på en  

 model, som selskabet på leveringstidspunktet markedsførte som specialtilbud,  

 og som senere ville udgå helt.
 Det er senere anført, at klageren næppe kan være afhængig af selskabets  

 produkter, idet denne gennem flere år har haft forhandling af de fleste  

 symaskinemærker på markedet.
Under den stedfundne korrespondance har tilsynet overfor selskabet  

 påpeget, at klageren må skønnes kvalificeret til at opfylde Husqvarnas  

 samhandelsvilkår.
Et synspunkt som selskabet ikke har bestridt, derimod har  

 man anført, at selskabet overvejer en revision af de generelle  

 samhandelsbetingelser, og at det ud fra de tanker, man foreløbigt har gjort  

 sig herom vil være umuligt for klageren at opfylde de reviderede betingelser.
 Yderligere har klageren gjort gældende, at man kun vil levere til  

 specialforretninger for symaskiner, og at klageren fører et blandet  

 sortiment, der vil skade selskabets renome som mærkevare, såfremt man skal  

 levere til klageren.
 Til selskabets synspunkter skal man anføre følgende:
 Klageren har i skrivelse af 3. december 1984 oplyst, at han er  

 interesseret i normal samhandel med Husqvarna, og at han flere gange  

 tidligere har forsøgt at få forhandling af selskabets symaskiner.
 På denne baggrund og i betragtning af selskabets markedsandel og  

 Husqvarna's renome som mærkevare må klagerens erhvervsmæssige interesse i at  

 opnå forhandling af Husqvarna produkter anses for væsentlig.
 Med hensyn til klagerens sortiment og forretningens karakter kan det  

 oplyses, at det af tilsynets undersøgelse fremgår, at flere af selskabets  

 forhandlere sælger andre symaskinemærker og andre varegrupper end symaskiner.  

 Ud fra oplysningerne om klagerens omsætning af symaskiner, udstilling, lager  

 og service må det antages, at symaskiner er en af forretningens vigtigste  

 varegrupper.
 Hensynet til andre forhandlere ved antagelse af forhandlere må ifølge  

 tilsynets praksis betragtes som en usaglig begrundelse for leveringsnægtelse.
 På baggrund heraf finder tilsynet, at de af selskabet anførte argumenter  

 må anses for usaglige, og at leveringsnægtelsen indebærer en urimelig  

 indskrænkning i den frie erhvervsudøvelse og urimelig ulighed i vilkårene  

 herfor.
 For såvidt angår selskabets overvejelser om at ændre samhandelsvilkårene,  

 skal det anføres, at man ved bedømmelsen af klagen må lægge den ulighed i  

 vilkårene for erhvervsudøvelsen, som forelå ved klagens indgivelse, og som  

 fortsat praktiseres til grund.
Under forhandlingen den 5. august 1985 fremsatte selskabet det synspunkt,  

 at selskabets markedsandel ikke danner tilstrækkelig grundlag for, at  

 selskabet udøver den i monopollovens § 2, stk. 1, omhandlede indflydelse.
I  

 den forbindelse henviste selskabet til 2 ankenævnsafgørelser vedrørende  

 registring af enkeltvirksomheder indenfor henholdsvis chokoladebranchen og  

 markedet for lamineret plast, hvor de pågældende virksomheders markedsandele  

 blev anset for utilstrækkelige til at kræve registrering.
 Hertil skal bemærkes, at som følge af at Husqvarna A/S er anmeldt og  

 registreret i henhold til monopolovens § 6, stk. 2, indebærer dette, at  

 selskabet uden videre er omfattet af monopollovens § 2, stk. 1.
 Det skal endvidere bemærkes, at markedsforholdene i de 2 brancher er helt  

 forskellige fra forholdene i symaskinebranchen.
Endvidere har De telefonisk supplerende oplyst, at selskabet kun har 11  

 forhandlere, som handler med andre varer end symaskiner og sytilbehør.
At man  

 har samhandel med disse 11 forhandlere skyldes, at der er tale om gamle  

 forhandlere, som man ikke vil afbryde forbindelsen med.
Ved den  

 antagelsespolitik som er blevet fulgt i de senere år, har man ikke villet  

 antage sådanne forhandlere.
 Hertil skal bemærkes, at disse oplysninger ikke giver anledning til  

 ændring af tilsynets synspunkt, jfr. den side 3 anførte.
 Tilsynet skal udbede sig selskabets skriftlige bekræftelse senest den 23.  

 august 1985 på, hvorvidt klageren vil blive optaget som forhandler i  

 overensstemmelse med pålægget, eller om afgørelsen ønskes indbragt for  

 monopol-ankenævnet i henhold til monopollovens § 18.
 Skrivelse af 7. februar 1986: Ved skrivelse af 16. august 1985 har De på  

 vegne af Husqvarna A/S fremsat anmodning om, at tilsynets registrering af  

 Husqvarna A/S i henhold til monopollovens § 6, stk. 2, (reg. nr. 2995) for  

 salg af symaskiner af mærket Husqvarna til husholdningsbrug ophæves.
Det bemærkes, at De allerede den 5. august 1985 fremsatte mundtlig  

 anmodning herom i forbindelse med en forhandling i henhold til monopollovens  

 § 11 vedrørende den af Th.
Malle A/S den 21. september 1984 indgivne klage  

 over, at Husqvarna A/S har nægtet at levere symaskiner til klagerens  

 forretning.
 Herefter har sagen den 5. februar 1986 været behandlet i monopolrådet.  

 Rådsbehandlingen foretoges på grundlag af direktoratets referat af 29. januar  

 1986, som vedlægges uden fortrolige oplysninger og ifølge praksis uden  

 direktoratets vurdering og indstilling.
 Man skal herefter meddele, at monopoltilsynet finder, at Husqvarna A/S  

 udøver eller vil kunne udøve den i monopollovens § 6, stk. 2, nævnte  

 væsentlige indflydelse på pris-, produktions- eller omsætningsforhold  

 indenfor markedet af symaskiner til husholdningsbrug, og at registreringen af  

 Husqvarna A/S må opretholdes.
Ved afgørelsen har tilsynet lagt vægt på, at der ikke siden registreringen  

 af Husqvarna A/S i 1982 er indtrådt sådanne ændringer i markedsforholdene, at  

 dette kan begrunde en ophævelse af registreringen.
Markedet for symaskiner må  

 karakteriseres som statisk, idet leverandørernes markedspositioner ikke er  

 undergået væsentlige ændringer siden opgørelsen af markedsandelene i 1978-79.  

 Der er heller ikke i denne periode fremkommet nye leverandører, ligesom der  

 ej heller er tale om, at andre er udgået.
 Hertil kommer, at de af leverandørerne praktiserede samhandelsvilkår  

 forekommer ensartede med hensyn til anvendelse af behovskriterier,  

 markedsføringsordninger m.v., hvilket indebærer, at konkurrencen i branchen  

 er begrænset.
For så vidt angår Husqvarna A/S gælder, at selskabet siden registreringen  

 i 1982 har fastholdt sin markedsposition på 22 procent målt i enheder.
Denne  

 markedsandel vil yderligere kunne opgøres til 26 procent, når det tages i  

 betragtning, at FDB's mærke (Major) ikke er frit tilgængeligt for den  

 traditionelle forhandlerkreds inden for symaskinebranchen.
Dernæst er der lagt vægt på, at symaskiner af mærket Husqvarna er en  

 udbredt og velrenommeret mærkevare, og at selskabet opretholder en selektiv  

 udvælgelse af sin forhandlerkreds, hvor behovskriterier spiller en afgørende  

 rolle.
Dette betyder, at interesserede forhandlere, der iøvrigt opfylder  

 selskabets generelle forhandlerantagelsesbetingelser, vil kunne udelukkes fra  

 at forhandle selskabets produkter.
 Tilsynet finder endvidere, at en revision af samhandelsreglerne, som den  

 af selskabet påtænkte, må antages at ville kunne styrke selskabets  

 markedsposition.
 Man skal tilføje, at tilsynet ikke finder, at de kendelser fra  

 monopol-ankenævnet, hvortil der henvises i Deres skrivelse af 22. oktober  

 1985, kan påberåbes som støtte for Husqvarna's anmodning, idet  

 markedsforholdene i de to sager, der er tale om, nemlig Raackmann's Fabrikker  

 og Toms Fabrikker, som det fremgår af ovenstående, på væsentlige punkter  

 adskiller sig fra forholdene i symaskinebranchen.
 Af referat til Monopolrådets møde den 19. juni 1985 fremgår bl.a.:
 Husqvarna A/S, der er et datterselskab under A/S Scan-Atlas  

 Husholdningsapparater, har siden november 1982 været registreret i henhold  

 til monopollovens § 6, stk. 2, for salg af symaskiner til husholdningsbrug.  

 Symaskinerne sælges under mærket Husqvarna, og omsætningen heraf udgjorde i  

 1983 ca. 26 mill. kr. svarende til ca. 11.700 enheder.
 Selskabet fastsætter vejledende videresalgspriser på symaskiner og yder en  

 kvantumsbestemt årsbonus samt fragtfri levering ved køb af over 3 enheder.
I efteråret 1983 foretog tilsynet en undersøgelse af markedsandelene for  

 salg af nye symaskiner til husholdningsbrug.
Af undersøgelsen fremgår, at det  

 samlede salg i 1983 udgjorde ca. 58.000 enheder, hvilket anslås til at svare  

 til en omsætning på 130 mill. kr.
Heraf havde Husqvarna en markedsandel på  

 ca. 20 procent (målt i enheder). Selskabet var den næststørste udbyder på  

 markedet, kun Singer var større.
Herudover var der 5 mellemstore udbydere af  

 symaskiner, Bernina A/S (Bernina + Riccar), Royal Consul Symaskineimport A/S,  

 Pfaff Husholdningsmaskiner A/S, FDB (Major), Elna Sy-Maskiner A/S - og en  

 række mindre leverandører med ubetydelige markedsandele.
Th.
Malle A/S, Snedsted i Sydthy, er et familieforetagende, som blev  

 etableret i 1922. Forretningen handler med symaskiner, barnevogne,  

 støvsugere, legetøj, børnetøj m.m. og har reparation og service på  

 symaskiner.
Af symaskiner føres mærkerne Riccar, Bernina, Elna og Pfaff, samt  

 4 mindre kendte mærker.
Forretningen er medlem af forhandlersammenslutningen  

 Symaskineringen.
Af en inspektørrapport fra januar 1985 fremgår det, at forretningen er  

 beliggende i en selvstændig forretningsejendom i udkanten af Snedsted.  

 Salgslokalerne udgør ca. 1.000 m2 fordelt på 2 etager, som begge har vinduer  

 fra gulv til loft.
Der er udstillet en snes nye symaskiner i salgslokalerne,  

 og herudover lagerføres der normalt 30-40 nye symaskiner.
Foreningen Symaskineringen har i en skrivelse af 8. oktober 1984 til Th.  

 Malle A/S påtalt, at denne sælger mærkevarer inden for symaskiner til priser  

 under de af leverandørerne fastsatte, og at Th.
Malle A/S annoncerer i et  

 relativt stort område.
Symaskineringen blev stiftet i 1965 og har 84 medlemmer blandt landets ca.  

 200 forhandlere af symaskiner.
Foreningens formand Mogens Salling, Kolding,  

 har over for en af tilsynets inspektører oplyst, at det bl.a. var foreningens  

 opgave at røgte medlemmernes interesser gennem påtale, hvis der opstod  

 tilfælde af unfair konkurrence, som i tilfældet med Th.
Malle A/S, der gav  

 rabatter på 20-30 procent på de vejledende priser på anerkendte mærkevarer.
 Klagerne gør for så vidt angår påstanden om sletning af  

 registeret bl.a. gældende, at de ikke udøver eller vil kunne udøve den  

 væsentlige indflydelse på markedet for symaskiner, som er forudsat i  

 monopollovens § 6, stk. 2.
Monopoltilsynet har ved behandlingen af registreringsspørgsmålet lagt til  

 grund, at symaskinemarkedet er et statisk marked.
Denne opfattelse bygger  

 imidlertid på en misforståelse.
Symaskinemarkedet har ikke været upåvirket af  

 de generelle tendenser, som i de senere år har præget omsætningen af  

 forbrugsvarer.
Også symaskinemarkedet er igennem de senere år karakteriseret  

 af en øget konkurrence, hvilket bl.a. har sammenhæng med markedets manglende  

 vækst.
Den øgede konkurrence har først og fremmest sammenhæng med, at der nu også  

 her konstateres en betydelig brancheglidning.
Supermarkeder, som tidligere  

 ikke havde nonfood-produkter i deres varesortiment, sælger i adskillige  

 tilfælde symaskiner.
Det samme er tilfældet for lavprisvarehuse, som Obs,  

 Føtex og Bilka, ligesom en række stormagasiner forhandler symaskiner,  

 herunder Magasin og Anva.
Der forekommer ligeledes tilfælde, hvor symaskiner  

 sælges fra engrosforhandlere pr. postordre.
Det er ikke muligt at danne sig  

 et reelt billede af konkurrenceforholdene på symaskinemarkedet, så længe man  

 kun koncentrerer sig om de Klassiske udbydere.
Brancheglidningen og  

 stagnerende omsætning indebærer, at samtlige udbydere igennem årene har fået  

 stedse ringere muligheder for at udøve nogen form for indflydelse.
 Klagerne har for 1985 udarbejdet en skønnet oversigt over  

 engrosudbydere/importører af husholdningsmaskiner på det danske marked.
Hvis Bernina og Riccar betragtes samlet, fremgår det af oversigten, at  

 markedet domineres af fem større udbydere med et udbud på 10 procent af  

 markedet eller derover samt syv mindre udbydere.
Af det samlede marked har  

 klagerne alene 18 procent, opgjort i antal solgte enheder.
I 1986 var klagernes markedsandel 15,3 procent.
Der er således sket et  

 skred i markedsandelens udvikling i 1985/86.
Det er i øvrigt uberettiget, når Monopoltilsynet i den foreliggende sag  

 forsøger at afgrænse det relevante marked således, at omsætningen af  

 symaskiner i FDB's regie holdes udenfor, under hensyn til, at FDB's mærke  

 (Major) ikke er frit tilgængeligt for den traditionelle forhandlerkreds inden  

 for symaskinebranchen.
Monopoltilsynet har i en tidligere sag udtalt, at den  

 i § 2, stk. 1, nævnte indflydelse må referere til bestemte varer eller  

 tjenesteydelser - og for den forbruger, varen tilbydes, er det i denne  

 forbindelse uden betydning, hvorledes varen er distribueret.
Der er ikke altid i Monopoltilsynets praksis lagt tilstrækkelig vægt på  

 betingelsen i monopollovens § 2, hvorefter det relevante marked skal være  

 præget af en konkurrencebegrænsning.
Der har imidlertid i den senere tid  

 kunnet iagttages en udvikling, hvorefter Monopoltilsynet og  

 Monopol-ankenævnet har lagt øget vægt på betingelsen i monopollovens § 2. I  

 afgørelsen fra 1984 om registrering af emballageproducenten Raackmanns  

 fabrikker fremhævede ankenævnet bl.a. monopollovens krav om, at det relevante  

 marked skal være præget af konkurrencebegrænsning.
Da markedet i betydelig  

 grad var konkurrencebetonet og åbent for udenlandsk konkurrence, fandtes  

 kravet om konkurrencebegrænsning ikke at være opfyldt.
 I en afgørelse fra 1985, hvor Toms fabrikker var krævet anmeldt som  

 dominerende for chokolade- og sukkervarer, fandt nævnet, at uanset hvordan  

 markedet og dermed virksomhedens andel blev opgjort, måtte det lægges til  

 grund, at der på markedet bestod en effektiv konkurrence.
Der er især for så vidt angår Raackmanns fabrikker betydelige ligheder i  

 strukturen på markedet.
Den eneste forskel er, at markedet for symaskiner er  

 præget af øgede muligheder for indbyrdes konkurrence, da der her er tale om  

 et større antal både mellemstore og større udbydere og ikke - som tilfældet  

 var for Raackmanns fabrikker - to store udbydere og en række mindre.
 Den større jævnbyrdighed på symaskinemarkedet mere end opvejer den af  

 Monopoltilsynet påståede konkurrencebegrænsning, som skulle ligge i  

 fastsættelsen af forhandlerantagelsesbetingelser og vejledende  

 videresalgspriser.
Med hensyn til ophævelse af leveringspålægget anfører  

klagerne, at det grundlæggende synspunkt i monopollovens forarbejder,  

 hvorefter tilsynets beføjelser til at udstede leveringspålæg med hjemmel i  

 monopollovens § 12, stk. 3, skal administreres tilbageholdende, også må være  

 afgørende i den foreliggende sag, således at udgangspunktet er klagernes frie  

 ret til at nægte levering til Th.
Malle A/S.
Udgangspunktet kan kun fraviges,  

 hvis det samtidigt kan påvises, at Th.
Malle A/S har en væsentlig  

 erhvervsmæssig interesse i at forhandle klagernes symaskiner, og at klagernes  

 nægtelse af at levere til Th.
Malle A/S er udtryk for en urimelig  

 konkurrencebegrænsning.
Th.
Malle A/S har ikke den fornødne erhvervsmæssige interesse i levering.  

 Der er ikke tale om nogen special-forretning, men om en forretning med broget  

 sortiment, hvori symaskiner kun tegner sig for en beskeden del.
Th.
Malle A/S har endvidere rigelige substitutionsmuligheder, idet de  

 øvrige vigtige mærker på symaskineområdet allerede føres.
Også af denne grund  

 har Th.
Malle A/S ikke den fornødne erhvervsmæssige interesse i at forhandle  

 klagernes produkter, jfr. en righoldig praksis fra Monopoltilsynet, hvor  

 leveringsnægtelse er anerkendt, hvis substitution er mulig.
Det fremgår af såvel de gamle som de nye forhandlerantagelsesbetingelser,  

 at klagerne har søgt at værne om selskabets renome som leverandører af  

 kvalitetssymaskiner i det højere prislag.
Det er anerkendt i såvel teori som  

 praksis, at der af leverandører kan opstilles betingelser til såvel  

 butiksindretning, sortimentssammensætning, uddannelse m.v., ligesom det er  

 slået fast, at en leverandør kan have anerkendelsesværdig interesse i at  

 nægte leverance, hvis levering til en forretning af den pågældende karakter  

 kan skade produktets renome.
Det er en sådan situation, som blandt andet  

 foreligger i denne sag.
Klagerne har igennem nogle år skærpet kravene til nye forhandlere uden at  

 lade dette få konsekvenser for de ældre.
En væsentlig del af klagernes  

 aftaler med forhandlere er af meget gammel dato.
Når Monopoltilsynet derfor i  

 referatet til monopolrådets møde den 19. juni 1985 har fundet eksempler på  

 forretninger (6 i alt), hvor de dagældende forhandlerantagelsesbetingelser  

 ikke syntes at være opfyldt, har dette en naturlig sammenhæng med, at der  

 igennem årene er sket en ændring i forhandlerantagelsesbetingelserne, men at  

 klagerne desuagtet har fundet det mest rimeligt at beholde de allerede  

 eksisterende forhandlere, som ikke opfyldte disse betingelser.
Specielt for så vidt angår kravet om, at forhandleren skal fremtræde som  

 specialforhandler af symaskiner bemærkes, at der efter klagernes opgørelse  

 forekommer fravigelse i 11 tilfælde ud af de i alt 90 forhandlere, der for  

 tiden leveres til.
At man har samhandel med disse 11 forhandlere skyldes  

 alene, at der er tale om gamle forhandlere, som man ikke har villet afbryde  

 forbindelsen med.
Monopoltilsynet har til støtte for sin påstand om fortsat registrering  

 bl.a. anført, at der er tale om et statisk marked.
Der er dog nok på det  

 seneste - som hævdet af klagerne - sket en mindre brancheglidning, men de  

 pågældende symaskinemærker er mærker, som ikke forekommer hos de  

 traditionelle forhandlere.
Det må antages at være mærker, som hidrører fra de  

 pågældende forretningers egen import og indkøb gennem utraditionelle kanaler,  

 og som ikke kvalitativt kan opfylde de samme krav, som de traditionelle  

 symaskiner kan.
Det er derfor tilsynets opfattelse, at der alene er tale om såkaldte  

 outsider mærker, som ikke er indarbejdet i forbrugernes bevidsthed, og at  

 omsætningen heraf er ubetydelig.
Dette utraditionelle marked synes ikke at  

 have påvirket de traditionelle leverandørers forhandlerpolitik.
Det må derfor antages, at den traditionelle forhandlerstruktur er  

 upåvirket af fremkomsten af de utraditionelle mærker, og at markedet således  

 stadigt må karakteriseres som statisk.
Tilsynet vil ikke bestride, at der kan  

 være tale om en tendens, der senere vil kunne føre til ændringer, men som  

 forholdet er nu, kan den ikke tillægges vægt.
 Vedrørende afgrænsningen af det relevante marked har klagerne henvist til  

 ankenævnskendelserne vedrørende henholdsvis Raackmanns Fabrikker A/S og Toms  

 Fabrikker A/S (Kendelser og domme 1984, nr. 3, s. 238-252 og 1985 nr. 2, s.  

 55-66). Tilsynets standpunkt hertil er, at det næppe forekommer relevant at  

 sammenligne nærværende sag med disse ankenævnskendelser, idet der i  

 nærværende sag, foruden Husqvarna's markedsandel, også er tale om  

 konkurrencebegrænsning, henholdsvis mangel på effektiv konkurrence.
En opretholdelse af registreringen indebærer, at det kommer til  

 offentlighedens kendskab, at selskabet ud over de anmeldte  

 forhandlerbetingelser praktiserer udvælgelsen af forhandlerne efter behov  

 m.m.
Det er monopollovens grundlæggende princip at skabe offentlighed omkring  

 virksomheders konkurrencebegrænsende adfærd.
 Såfremt det i 1985/86 indtrufne skred i udviklingen af klagernes  

 markedsandel fortsætter, vil Monopoltilsynet være villigt til at tage  

 spørgsmålet om klagernes fortsatte registrering op til overvejelse.
Med hensyn til leveringsnægtelsen over for Th.
Malle A/S er det tilsynets  

 opfattelse, at en væsentlig del af Th.
Malle A/S's omsætning hidrører fra  

 salg af symaskiner og reparation herpå.
Th.
Malle A/S må derfor antages at  

 have den fornødne erhvervsmæssige interesse i levering.
Klagerne har påpeget, at Th.
Malle A/S's forretning ikke kan betragtes som  

 en specialforretning.
Klagerne har imidlertid selv oplyst, at der blandt  

 Husqvarnas ca. 90 forhandlere findes 11 forhandlere, som også fører andre  

 varegrupper end symaskiner og stoffer.
Vilkåret om specialforretning er desuden ikke gengivet i beskrivelsen af  

 selskabets generelle samhandelsvilkår.
Th.
Malle A/S's forretning må ifølge  

 tilsynet karakteriseres som en forretning, hvor det er naturligt, at  

 symaskiner indgår i sortimentet.
Det kan i den sammenhæng fremhæves, at Th.  

 Malle A/S er medlem af branchesammenslutningen Symaskineringen.
Th.
Malle A/S's nuværende sortiment (Bernina/Riccar, Elna og Pfaff) kan  

 næppe karakteriseres som et væsentligt udbud af branchens produkter.
Det er  

 normalt i branchen, at forhandlerne fører flere forskellige mærker, og  

 tilsynet finder derfor, at Th.
Malle A/S's substitutionsmuligheder må  

 vurderes i lyset af, hvad der er normalt i branchen.
 Til det således foreliggende skal nævnet udtale:
Klagerne har siden november 1982 været registreret i medfør af  

 monopollovens § 6, stk. 2, for salg af symaskiner til husholdningsbrug.  

 Klagerne har stadig en stærk position på dette område med godt indarbejdede  

 produkter.
Nævnet finder ikke, at der i de foreliggende oplysninger om  

 udviklingen i markedsandel er tilstrækkeligt grundlag for på nuværende  

 tidspunkt at ophæve registreringen.
Det bemærkes herved, at Monopoltilsynet  

 har oplyst, at det er villigt til at tage registreringen op til fornyet  

 overvejelse, såfremt det indtrufne fald i markedsandel bliver vedvarende.
 Som følge af det anførte kan den af klagerne fremsatte begæring om  

 ophævelse af registreringen ikke tages til følge.
For så vidt angår leveringspålægget finder nævnet under hensyn til  

 oplysningen om Th.
Malles forretnings karakter og størrelsen og  

 sammensætningen af dens omsætning af symaskiner, at forretningen har en  

 væsentlig erhvervsmæssig interesse i levering af klagernes mærke, hvorefter  

 tilsynets afgørelse må stadfæstes.
 Herefter bestemmes:
 Monopoltilsynets afgørelser af 14. august 1985 og 7. februar 1986  

 stadfæstes.
