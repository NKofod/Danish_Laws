Cirkulære om udlægning af Told- og  

 Skattestyrelsens responderende virksomhed vedrørende  

 ejendomsvurdering1) Telefoniske og skriftlige henvendelser fra private om den  

 offentlige ejendomsvurdering skal i almindelighed rettes til vedkommende  

 kommunale vurderingssekretariat.
Told- og Skattestyrelsen har hidtil besvaret  

 forespørgsler fra vurderingsmyndighederne og fra andre offentlige  

 myndigheder angående ejendomsvurdering.
Styrelsen har tillige i et vist  

 omfang besvaret forespørgsler herom fra private.
 I medfør af § 16, stk. 1, i  

 skattestyrelsesloven lægges Told- og Skattestyrelsens responderende  

 virksomhed angående ejendomsvurdering ud til de told- og  

 skatteregioner, der fører tilsyn med ejendomsvurderingen, jf.  

 § 2, stk. 2, i Skatteministeriets bekendtgørelse nr. 1072 af  

 5. december 2000 om vurdering af landets faste ejendomme.
Angår forespørgslen en bestemt fast ejendom,  

 er det ejendommens beliggenhed, der er bestemmende for, hvilken told- og  

 skatteregion, forespørgslen skal rettes til.
I andre tilfælde  

 må spørgerens bopæl eller hjemsted almindeligvis anses for  

 bestemmende derfor.
 Spørgsmål fra private om værdien af en  

 endnu ikke vurderet ejendom kan ikke besvares.
Udlægningen af den responderende virksomhed omfatter  

 ikke Told- og Skattestyrelsens afgivelse af udtalelser til statens  

 institutioner og virksomheder i forbindelse med ejendomshandler eller aftaler  

 om lejemål, jf.
Finansministeriets budgetvejledning.
 Cirkulæret træder i kraft med virkning for  

 forespørgsler, der modtages den 1. februar 2001 og senere.
