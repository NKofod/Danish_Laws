Nr LSF 56 Forslag til Lov om ændring af lov om mægling i arbejdsstridigheder Fremsat af Jette Gottlieb (EL) Søren Søndergaard (EL) Frank Aaen (EL) den 17. november 1994 § 1 I lov om mægling i arbejdsstridigheder, jf. lovbekendtgørelse nr. 559 af  

 21. december 1971, foretages følgende ændringer:
 1. § 10, stk. 1, affattes således:
» § 10. Når et mæglingsforslag underkastes afstemning inden  

 for et forhandlingsområde, må det kun forelægges i forligsmandens affattelse,  

 og der kan kun afgives rene ja- eller nejstemmer.
Før en afstemning finder  

 sted, skal organisationerne drage omsorg for, at alle stemmeberettigede  

 medlemmer får adgang til at gøre sig bekendt med alle de almindelige og  

 specielle bestemmelser i mæglingsforslaget, der vedrører organisationernes  

 medlemmer.
Enhver afstemning om mæglingsforslaget foregår ved urafstemning og  

 skal foregå hemmeligt og skriftligt.
Når afstemningsresultatet foreligger,  

 skal organisationerne give forligsmanden skriftlig meddelelse om, hvor mange  

 ja-stemmer og hvor mange nej-stemmer der er afgivet samt om det samlede antal  

 stemmeberettigede medlemmer.« 2. § 10, stk. 2, ophæves.
 3. I § 11, stk. 1, 1. pkt., udgår »enten« og  

 »eller af en dertil kompetent forsamling«, og i 2. pkt.  

 udgår », dog mindst 35 pct. af samtlige stemmeberettigede,».
 4. § 12 affattes således:
» § 12. Forligsmanden sikrer, at de af ham stillede  

 mæglingsforslag sættes til afstemning inden for de forhandlingsområder,  

 hvorunder de henhører.« 5. § 13 ophæves.
 6. § 14 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Enhedslisten finder, at der generelt er brug for en revision af  

 forligsmandsloven, men forslagsstillerne ønsker med dette lovforslag kun at  

 ændre på de nugældende afstemningsregler.
Der har gennem de senere år været  

 et udbredt ønske i fagbevægelsen om at få ændret afstemningsreglerne.
Dette  

 ønske er senest fremkommet på LO's repræsentantskabs møde i oktober 1994.  

 Forslagsstillerne finder således, at ændringen vil være et rigtigt signal til  

 arbejdsmarkedets parter forud for de kommende overenskomstforhandlinger.
Lovforslaget har til formål at afskaffe reglen om, at 35 pct. af de  

 stemmeberettigede skal stemme nej for at forkaste et af forligsmanden fremsat  

 mæglingsforslag.
Efter en almindelig demokratisk opfattelse må det være  

 således, at et flertal af de i afstemningen deltagende er bestemmende for  

 resultatets udfald.
En ændring af loven på dette område vil samtidig kunne  

 højne interessen og stemmeprocenten, således at overenskomster på  

 arbejdsmarkedet vedtages eller forkastes med en større deltagelse af  

 arbejdsmarkedets parter.
Forslaget afskaffer reglerne om sammenkædning af overenskomstområder,  

 således at faggrupperne stemmer om arbejdsforhold inden for egne  

 overenskomstområder.
Hidtidige groteske situationer, hvor et fagområde bliver  

 bestemmende på et for det uvedkommende specialområde, kan således undgås.
Det  

 vil ligeledes blive sikret, at alle områder kan forhandle færdig uden at  

 blive medtaget i et samlet mæglingsforslag.
Forslaget om at ophæve reglerne  

 om sammenkædning af mæglingsforslag finder forslagsstillerne samtidig er i  

 god overensstemmelse med den strukturelle udvikling inden for  

 overenskomstområderne.
 Lovforslaget følger endvidere op på udviklingen i fagbevægelsen, hvor der  

 ikke længere stemmes i kompetent forsamling, men ved urafstemning, et  

 princip, som efter Enhedslistens opfattelse fremmer den nødvendige  

 demokratiske medleven.
Baggrunden for forslaget om at ophæve §§ 13 og 14 er et ønske om at ophæve  

 den såkaldte tavshedspligt, således at resultaterne inden for de enkelte  

 fagområder kan offentliggøres, så snart de foreligger.
Enhedslisten ønsker,  

 at der tilstræbes en større grad af åbenhed i de forhandlinger, som finder  

 sted i forligsinstitutionen.
