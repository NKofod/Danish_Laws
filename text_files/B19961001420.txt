(Meddelelser A) I medfør af § 4, § 5, § 11, stk. 2, og § 28 i lov om skibes sikkerhed  

 m.v., jf. lovbekendtgørelse nr. 594 af 26. juni 1996, og efter bemyndigelse i  

 bekendtgørelse nr. 694 af 17. august 1995 fastsættes:
Anvendelsområde § 1.  Forskriftens bestemmelser finder anvendelse for  

 manuel håndtering af byrder under arbejde om bord i skibe.
 Stk. 2.  Det påhviler redere, arbejdsgivere,  

 skibsførere, arbejdsledere og øvrige personer, der arbejder om bord, at  

 sikre, at bestemmelserne i denne forskrift følges.
 Stk. 3.  Forskriften indeholder bestemmelser, som er  

 udformet på baggrund af Rådets direktiv nr. 90/269/EØF, EF-Tidende 1990 L  

 156, s. 9.
Definitioner § 2.  I denne forskrift forstås ved:
 Manuel håndtering: Håndtering hvor en eller flere personer i fællesskab og  

 med risiko for især ryg- eller lændeskader er beskæftiget med at løfte,  

 flytte eller støtte en byrde.
 Hjælpemidler: Løfte- og hejseanordninger, transportmidler og andet udstyr,  

 der er beregnet til at undgå eller mindske risikoen ved manuel håndtering af  

 byrder.
 Personlige værnemidler: Udstyr, der er specielt beregnet til at beskytte  

 den enkelte mod risici, herunder risici i forbindelse med håndteringen af  

 byrder.
Arbejdets udførelse § 3.  Kan den manuelle håndtering af byrder ikke  

 undgås, skal den hermed forbundne risiko mindskes gennem en hensigtsmæssig  

 planlægning og tilrettelæggelse af arbejdet, og arbejdet må kun udføres,  

 såfremt der træffes passende foranstaltninger.
 Stk. 2.  Foranstaltningerne skal træffes på grundlagt af  

 en vurdering af navnlig byrdens og arbejdsopgavens beskaffenhed og i øvrigt  

 under hensyntagen til de i bilag 1 oplistede faktorer.
 § 4.  Er byrdens beskaffenhed uhensigtsmæssig i  

 forhold til arbejdsopgaven, skal byrden, inden arbejdet påbegyndes, gøres  

 håndterbar, således at arbejdet kan udføres forsvarligt.
§ 5.  Manuel håndtering af byrder skal planlægges og  

 tilrettelægges og i videst mulig udstrækning udføres under anvendelse af  

 egnede hjælpemidler, jf.
Søfartsstyrelsens tekniske forskrift A om arbejdets  

 udførelse om bord i skibe.
 Stk. 2.  Såfremt risikoen følger af eller forstærkes ved  

 arbejdets tidsmæssige udstrækning eller den til arbejdet benyttede  

 arbejdsstilling, skal dette tages i betragtning ved planlægning eller  

 tilrettelæggelsen af arbejdet.
 § 6.  Stedet, hvor manuel håndtering udføres, skal så  

 vidt muligt være fuldt forsvarligt indrettet.
Stk. 2.  Transportveje skal så vidt muligt være ryddet  

 for generende genstande, og må ikke medføre risiko for at glide, falde m.v.  

 De skal være velbelyste.
Transportveje skal så vidt muligt have tilstrækkelig  

 bredde og højde til, at håndteringen kan forgå sikkerheds- og sundhedsmæssigt  

 fuldt forsvarligt i fuldt oprejst stilling.
 Stk. 3.  Når byrder, der håndteres manuelt skal stables,  

 skal stablingen kunne foretages i en sikkerheds- og sundhedsmæssigt fuldt  

 forsvarlig arbejdsstilling uden fare for, at byrderne skrider.
§ 7.  Den der leder arbejdet skal sørge for, at  

 arbejdstagerne instrueres om, hvorledes arbejdet med manuel håndtering  

 udføres sikkerheds- og sundhedsmæssigt fuldt forsvarligt.
Arbejdstagerne skal  

 gives alle oplysninger, der er nødvendige for, at et sådan arbejde kan  

 udføres forsvarligt.
 Stk. 2.  Arbejdstagerne, der udfører arbejde med manuel  

 håndtering, som kan indebære risiko for sikkerhed eller sundhed, skal  

 forinden have gennemgået en passende oplæring og instruktion i god  

 arbejdsteknik og korrekt brug af tekniske hjælpemidler.
§ 8.  Arbejdstagerne skal forsynes med værnefodtøj,  

 når håndteringen indebærer risiko for fodskader, og med arbejdshandsker, når  

 der er risiko for at arbejdstagerne kan få håndskader ved håndtering af  

 byrden.
Når beskyttelse mod sundhedsfarlige stoffer, materialer m.v. fra de  

 transporterede byrder er nødvendig, skal arbejdstagerne bruge særligt  

 arbejdstøj og personlige værnemidler.
 § 9.  Et eksemplar af denne forskrift skal findes om  

 bord.
Straffebestemmelser § 10.  Overtrædelse af §§ 3 - 9 straffes med bøde,  

 hæfte eller fængse l i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden m.v.
 § 11.  Forskriften træder i kraft den 1. januar 1997.
 Stk. 2.  Forskriften gælder ikke for skibe hjemmehørende  

 på Færøerne og i Grønland.
Søfartsstyrelsen, den 26. august 1996 E.
Vestergaard /Ole Lyngenbo Bilag 1 Vurderingsfaktorer 1. Byrdens beskaffenhed Manuel håndtering af en byrde kan medføre risiko for især ryg- og  

 lændeskader, hvis byrden:
- er for tung eller for stor - er uhåndterlig eller vanskelig af få fat på - er i ustabil balance eller har et indhold, der kan forskubbe sig - er placeret på en sådan måde, at den skal holdes eller håndteres i en  

 vis afstand fra kroppen, eller med bøjet eller drejet krop - på grund af sin form og/eller sin beskaffenhed vil kunne påføre  

 arbejdstageren kvæstelser, navnlig hvis han rammes af den.
2. Den krævede fysiske anstrengelse En fysisk anstrengelse kan indebære risiko for især ryg- og lændeskader,  

 hvis den:
- er for stor - kun kan foregå ved, at kroppen drejes - kan medføre, at byrden pludselig bevæger sig - foregår med kroppen i en ustabil position.
3. Arbejdsstedet om bord Arbejdsstedets beskaffenhed kan øge risikoen for især ryg- og lændeskader,  

 hvis:
- arbejdet udføres på et sted, hvor der ikke er tilstrækkelig plads,  

 navnlig i højden - dørken er ujævn, hvorfor der er fare for at snuble, eller er af en sådan  

 art, at arbejdstagerens fodtøj glider på det - arbejdsstedets indretning eller forholdene iøvrigt forhindrer håndtering  

 af byrder i en højde, der er sikkerhedsmæssigt og sundhedsmæssigt forsvarlig,  

 eller under iagttagelse af en god arbejdsstilling - dørk eller underlag er niveauforskudt, hvilken indebærer, at byrden må  

 håndteres i forskellige højder - dørk eller støttepunkt er ustabilt - temperaturen, fugtigheden eller ventilationen er uhensigtsmæssig.
4. Arbejdsforhold i øvrigt Arbejdet kan indebære risiko for især ryg- og lændeskader, hvis det  

 medfører et eller flere af følgende forhold:
- for hyppig eller for langvarig belastning af især ryggen - utilstrækkelige perioder til fysiologisk hvile eller restituering - løftning, sænkning eller transport over for store afstande - et arbejdstempo, der pålægges arbejdstageren af en arbejdsproces, han  

 ikke selv kan variere.
