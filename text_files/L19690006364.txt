 Den 18. marts 1969 er der i Rio de Janeiro undertegnet følgende  

 luftfartsoverenskomst mellem Danmark og Brasilien (den portugisiske tekst er  

 udeladt):
 Oversættelse.
LUFTFARTSOVERENSKOMST MELLEM Danmark og Forbundsrepublikken Brasilien Danmarks regering og Forbundsrepublikken Brasiliens regering har i betragtning af, at Danmark og Brasilien er deltagere i konventionen om international civil luftfart, der blev åbnet for undertegnelse i Chicago den 7. december 1944, og i ønsket om at udvikle det internationale samarbejde på luftbefordringens område samt i ønsket om at indgå en overenskomst med det formål at oprette  

 regelmæssige luftruter mellem og udover deres respektive territorier, i dette øjemed udpeget deres behørigt befuldmægtigede repræsentanter, som  

 er kommet overens om følgende:
Artikel I I denne overenskomst og dens tillæg skal:
Artikel II 1. Hver kontraherende part tilstår den anden  

 kontraherende part de i nærværende overenskomst angivne rettigheder med det  

 formål at etablere lufttrafik på de i rutelisterne i tillægget til denne  

 overenskomst angivne ruter.
Denne trafik og disse ruter er i det følgende  

 benævnt »den aftalte trafik« og »de angivne ruter«.
 2. Under iagttagelse af nærværende overenskomsts  

 bestemmelser skal det af hver kontraherende part udpegede luftfartsselskab  

 ved udøvelsen af international lufttrafik have:
Artikel III 1. Hver kontraherende part skal have ret til at udpege  

 et luftfartsselskab med det formål at drive den aftalte trafik.
Skriftlig  

 meddelelse om denne udpegelse skal gives ad diplomatisk vej.
 2. Ved modtagelsen af meddelelse om en sådan udpegelse  

 skal den anden kontraherende part under forbehold af bestemmelserne i denne  

 artikels stk. 3 og 4 ufortøvet give det udpegede luftfartsselskab de behørige  

 driftstilladelser.
 3. En kontraherende parts luftfartsmyndigheder kan  

 forlange, at det af den anden kontraherende part udpegede luftfartsselskab  

 over for dem godtgør, at det er i stand til at opfylde de vilkår, der er  

 foreskrevet i de love og bestemmelser, som af nævnte myndigheder i  

 overensstemmelse med konventionens bestemmelser normalt anvendes på driften  

 af international lufttrafik.
 4. Hver kontraherende part skal være berettiget til at  

 nægte at give de i denne artikels stk. 2 omhandlede driftstilladelser eller  

 til at opstille sådanne betingelser, som den måtte anse for påkrævede for det  

 udpegede luftfartsselskabs udnyttelse af de i denne overenskomsts artikel II,  

 stk. 2, angivne rettigheder, når nævnte kontraherende part ikke finder det  

 godtgjort, at en væsentlig del af ejendomsretten til og den effektive kontrol  

 med dette luftfartsselskab indehaves af den kontraherende part, som har  

 udpeget luftfartsselskabet, eller af dens statsborgere.
 5. Ved modtagelsen af den i denne artikels stk. 2  

 omhandlede tilladelse kan det udpegede luftfartsselskab når som helst  

 påbegynde driften af den aftalte trafik, forudsat at en i overenskomsts  

 artikel X fastsat takst er i kraft for så vidt angår denne trafik.
Artikel IV 1. Hver kontraherende part skal være berettiget til at  

 tilbagekalde en driftstilladelse eller til at suspendere det af den anden  

 kontraherende part udpegede luftfartsselskabs udnyttelse af de i denne  

 overenskomsts artikel II, stk. 2, angivne rettigheder eller til at opstille  

 sådanne betingelser, som den måtte anse for påkrævede for udnyttelsen af  

 disse rettigheder:
 2. Medmindre øjeblikkelig tilbagekaldelse, suspension  

 eller pålæggelse af de i denne artikels stk. 1 omhandlede betingelser er  

 absolut nødvendig for at forebygge yderligere overtrædelser af love eller  

 bestemmelser, skal denne ret kun gøres gældende efter drøftelse med den anden  

 kontraherende part.
Artikel V 1. Der skal være rimelig og lige adgang for begge de  

 kontraherende parters luftfartsselskaber til at drive den aftalte trafik på  

 de angivne ruter mellem deres respektive territorier.
 2. Ved driften af den aftalte trafik skal hver  

 kontraherende parts udpegede luftfartsselskab tage hensyn til den anden  

 kontraherende parts luftfartsselskabs interesser, således at den trafik, som  

 sidstnævnte driver, ikke påvirkes på utilbørlig måde.
 3. De udpegede luftfartsselskabers transportkapacitet  

 skal være nøje afpasset efter trafikbehovet.
4. For så vidt angår luftfartsforbindelserne mellem de  

 kontraherende parter skal den aftalte trafik have til hovedformål at  

 tilvejebringe en kapacitet svarende til trafikbehovet mellem de kontraherende  

 parters territorier.
Den aftalte trafik kan også tilvejebringe  

 transportkapacitet svarende til trafikbehovet mellem det territorium, der  

 tilhører den kontraherende part, som har udpeget luftfartsselskabet, og  

 pladserne på de angivne ruter inden for tredjelandes territorier.
 5. En kontraherende parts udpegede luftfartsselskabs  

 ret til at overflyve den anden kontraherende parts territorium uden landing,  

 at foretage tekniske landinger på nævnte territorium samt til at befordre  

 international trafik mellem den anden kontraherende parts territorium og  

 pladser på de angivne ruter beliggende på tredjelandes territorium skal  

 udøves i overensstemmelser med de almindelige principper for en planmæssig  

 udvikling af lufttrafikken, som begge de kontraherende parter tilslutter sig,  

 og være underkastet det princip, at kapaciteten bør afpasses efter:
Artikel VI 1. Luftfartøjer, der af hver kontraherende parts  

 udpegede luftfartsselskab benyttes på internationale ruter, såvel som deres  

 sædvanlige udstyr, beholdninger af brændstof og smøreolie samt  

 luftfartøjsforsyninger herunder levnedsmidler, drikkevarer og tobak, ombord i  

 disse luftfartøjer skal ved ankomsten til den anden kontraherende parts  

 territorium være fritaget for alle toldafgifter, undersøgelsesgebyrer samt  

 andre afgifter og skatter under forudsætning af, at sådant udstyr og sådanne  

 beholdninger og forsyninger forbliver ombord i luftfartøjerne, indtil de  

 genudføres.
 2. Fritaget for de samme afgifter og skatter med  

 undtagelse af afgifter for ydede tjenester er desuden:
3. Det sædvanlige luftfartøjsudstyr såvel som de  

 beholdninger og forsyninger, som beholdes ombord i luftfartøjer tilhørende  

 det af den ene kontraherende part udpegede luftfartsselskab, må kun aflæsses  

 på den anden kontraherende parts territorium med tilladelse fra denne  

 kontraherende parts toldmyndigheder.
I så fald kan de undergives nævnte  

 myndigheders opsyn, indtil de genudføres eller på anden måde afhændes i  

 overensstemmelse med toldvedtægterne.
Artikel VII Passagerer, baggage og fragt i transit gennem en af de kontraherende  

 parters territorium, som ikke forlader det hertil reserverede  

 lufthavnsområde, skal kun underkastes en meget forenklet kontrol.
Bagage og  

 fragt i direkte transit skal være fritaget for toldafgifter og andre lignende  

 skatter.
Artikel VIII 1. En kontraherende parts love og bestemmelser  

 vedrørende i international trafik anvendte luftfartøjers adgang til og afgang  

 fra dens territorium eller vedrørende sådanne luftfartøjers drift og  

 navigation, medens de befinder sig inden for dens territorium, skal finde  

 anvendelse på den anden kontraherende parts udpegede luftfartsselskab.
 2. En kontraherende parts love og bestemmelser  

 vedrørende passagerers, besætnings, fragts eller posts ankomst til, ophold på  

 eller afgang fra dens eget territorium, såsom bestemmelser angående indrejse,  

 udrejse, indvandring og udvandring, told og karantæne, skal finde anvendelse  

 på passagerer, besætning, fragt og post ombord i luftfartøjer tilhørende det  

 af den anden kontraherende part udpegede luftfartsselskab under ophold inden  

 for nævnte territorium.
 3. Ved anvendelsen af de i denne artikel omhandlede  

 love og bestemmelser forpligter begge de kontraherende parter sig til ikke at  

 give deres eget luftfartsselskab, som udfører lignende international  

 lufttrafik, nogen fortrinsbehandling i forhold til det af den anden  

 kontraherende part udpegede luftfartsselskab.
 4. For benyttelsen af lufthavne og andre faciliteter,  

 der stilles til rådighed af en kontraherende part, skal det af den anden  

 kontraherende part udpegede luftfartsselskab ikke betale afgifter, som er  

 højere end de afgifter, der betales af nationale luftfartsselskaber, som  

 udfører lignende international trafik.
5. Det af den ene af de kontraherende parter udpegede  

 luftfartsselskab skal have ret til at have repræsentanter på den anden  

 kontraherende parts territorium.
Disse repræsentanter kan omfatte kommercielt  

 personel, driftspersonel og teknisk personel.
Artikel IX 1. Besætningerne på luftfartøjer, der benyttes i den  

 aftalte trafik, skal bestå af statsborgere fra den kontraherende part, der  

 har udpeget luftfartsselskabet.
 2. Luftdygtighedsbeviser, duelighedsbeviser og  

 certifikater, som er udstedt eller gjort gyldige af den ene kontraherende  

 part og som stadig er i kraft, skal anerkendes som gyldige af den anden  

 kontraherende part.
 3. Hver kontraherende part forbeholder sig dog ret  

 til, for så vidt angår flyvning over dens eget territorium, at nægte at  

 anerkende duelighedsbeviser og certifikater, som er udfærdiget for dens egne  

 statsborgere af den anden kontraherende part eller af en anden stat.
Artikel X 1. Taksterne for enhver aftalt trafik skal fastsættes  

 på et rimeligt niveau under behørig hensyntagen til alle i betragtning  

 kommende faktorer, herunder driftsomkostninger, rimelig fortjeneste, driftens  

 karakter og andre luftfartsselskabers takster.
2. De i nærværende artikels stk. 1 omhandlede takster  

 skal så vidt muligt fastsættes ved indbyrdes aftale mellem de af de to  

 kontraherende parter udpegede luftfartsselskaber og efter drøftelse med andre  

 luftfartsselskaber, der beflyver hele den samme rute eller en del deraf.
De  

 udpegede luftfartsselskaber skal ved en sådan aftale så vidt muligt følge de  

 regler for takstfastsættelse, der er opstillet af det internationale organ,  

 som udarbejder forslag på dette område.
 3. De således aftalte takster skal forelægges de  

 kontraherende parters luftfartsmyndigheder til godkendelse mindst tredive  

 dage før deres påtænkte ikrafttrædelsesdato; i særlige tilfælde kan denne  

 tidsfrist forkortes, forudsat at nævnte myndigheder samtykker heri.
 4. Såfremt de udpegede selskaber ikke kan nå til  

 enighed, eller såfremt taksterne ikke skulle blive godkendt af den ene  

 kontraherende parts luftfartsmyndigheder, skal de to kontraherende parters  

 luftfartsmyndigheder forsøge at fastsætte en takst ved aftale sig imellem.
 5. Såfremt der ikke kan opnås enighed, skal  

 meningsforskellen afgøres ved voldgift i overensstemmelser med nedenstående  

 artikel XIV.
 6. De fastsatte takster skal forblive i kraft, indtil  

 nye takster er blevet fastsat i overensstemmelse med bestemmelserne i  

 nærværende artikel eller i artikel XIV i denne overenskomst, dog ikke i mere  

 end tolv måneder fra den dato, på hvilken en af de kontraherende parters  

 luftfartsmyndigheder nægtede godkendelsen.
Artikel XI Hver kontraherende parts udpegede luftfartsselskab skal efter anmodning  

 tilsende den anden kontraherende parts luftfartsmyndigheder periodiske  

 statistiske eller andre lignende oplysninger angående trafikken på de aftalte  

 ruter.
Artikel XII 1. Hver kontraherende part eller dens  

 luftfartsmyndigheder kan til enhver tid anmode om konsultation med den anden  

 kontraherende part eller med dens luftfartsmyndigheder.
 2. En sådan konsultation skal påbegyndes inden for et  

 tidsrum af tres dage fra datoen for modtagelsen af anmodningen.
Artikel XIII 1. Enhver ændring af denne overenskomst skal træde i  

 kraft, så snart de kontraherende parter har meddelt hinanden, at de  

 forfatningsmæssige krav er blevet opfyldt.
2. Ændringer af tillægget til denne overenskomst kan  

 aftales af de kontraherende parter luftfartsmyndigheder.
De skal træde i  

 kraft, når de er blevet bekræftet ved udveksling af diplomatiske noter.
Artikel XIV Tvistigheder mellem de kontraherende parter angående fortolkningen eller  

 anvendelsen af denne overenskomst eller dens tillæg, som ikke kan afgøres ved  

 drøftelse eller ved diplomatiske forhandlinger, skal afgøres ved retslig  

 voldgift i overensstemmelse med de regler, der er fastsat i konventionens  

 artikel 85.Artikel XV Nærværende overenskomst samt mulige ændringer skal registreres i  

 Organisationen for international civil Luftfart.
Artikel XVI Denne overenskomst og dens tillæg vil blive ændret således, at de bringes  

 i overensstemmelse med enhver multilateral konvention, som måtte blive  

 bindende for begge kontraherende parter.
Artikel XVII 1. Hver kontraherende part kan til enhver tid give den  

 anden kontraherende part meddelelse om sin beslutning om at bringe denne  

 overenskomst til ophør; en sådan opsigelse skal samtidig tilstilles  

 Organisationen for international civil Luftfart.
 2. Overenskomsten skal ophøre seks måneder efter den i  

 tillægget definerede trafikperiode, i løbet af hvilken opsigelsen er sket,  

 medmindre denne opsigelse ved indbyrdes aftale er blevet trukket tilbage  

 inden for ovennævnte periode.
 3. Såfremt den anden kontraherende part undlader at  

 anerkende modtagelsen, skal opsigelsen anses som modtaget fjorten dage efter,  

 at Organisationen for international civil Luftfart har modtaget den.
Artikel XVIII Denne overenskomst vil blive anvendt foreløbigt af de danske og  

 brasilianske myndigheder inden for deres respektive kompetenceområder fra  

 datoen for dens undertegnelse og vil træde i kraft, når de kontraherende  

 parter har meddelt hinanden, at de forfatningsmæssige krav er blevet opfyldt.
Artikel XIX Denne overenskomst træder i stedet for alle privilegier, tilladelser eller  

 koncessioner, som måtte eksistere på tidspunktet for undertegnelsen og som af  

 en af de kontraherende parter af en hvilken som helst grund er givet den  

 anden kontraherende parts luftfartselskab.
 Til bekræftelse heraf har undertegnede, som er behørigt bemyndiget af  

 deres respektive regeringer, underskrevet denne overenskomst.
UDFÆRDIGET i byen Rio de Janeiro den 18. marts 1969 i to eksemplarer på  

 engelsk og portugisisk.
I tilfælde af uenighed skal det engelsk sprog være  

 afgørende.
 For Danmarks regering:
J.
Paludan For Forbundsrepublikken Brasiliens regering:
Jose de Magalhaes Pinto Marcio de Souza Mello TILLÆG A Rutelister I Ruter, på hvilke lufttrafik kan drives af det af Danmark udpegede  

 luftfartsselskab:
 1. Pladser i Skandinavien - Prag og/eller Wien -  

 Zurich eller Geneve - Lissabon - to pladser i Afrika (Nordvest- og/eller  

 Vestafrika) - Brasilia og/eller Rio de Janeiro og/eller Sao Paulo i begge  

 retninger.
 2. Pladser i Skandinavien - Prag og/eller Wien -  

 Zurich eller Geneve - Lissabon - to pladser i Afrika (Nordvest- og/eller  

 Vestafrika) - Brasilia og/eller Rio de Janeiro og/eller Sao Paulo -  

 Montevideo - Buenos Aires - Santiago de Chile i begge retninger.
 Anmærkning: Luftfartsselskabet må på hver af de angivne ruter kun  

 beflyve to pladser i Brasilien.
II Ruter, på hvilke lufttrafik kan drives af det af Brasilien udpegede  

 luftfartsselskab:
 1. Pladser i Brasilien - to pladser i Europa -  

 København og/eller Stockholm og/eller Oslo i begge retninger.
 2. Pladser i Brasilien - to pladser i Europa -  

 København og/eller Stockholm og/eller Oslo - til pladser derudover i begge  

 retninger.
B 1. Fartplaner omfattende lufttransporten og med  

 angivelse af de anvendte luftfartøjers type, model og maksimale antal  

 siddepladser såvel som antallet af frekvenser og landingspladser skal af hver  

 kontraherende parts udpegede luftfartsselskab forelægges den anden  

 kontraherende parts luftfartsmyndigheder mindst tredive dage før den  

 påregnede ikrafttræden.
Sådanne fartplaner skal godkendes inden for denne  

 samme tidsfrist, medmindre de indebærer ændringer af landingspladser eller af  

 kapacitet, der strider imod de bestemmelser, som de kontraherende parter er  

 blevet enige om.
 2. Følgende ændringer af landingspladser, som er  

 blevet godkendt af de kompetente myndigheder, skal, når luftfartsselskabet  

 anmoder herom, ikke betragtes som ændringer af rutelisten:
 3. En ændring af ruterne ved indkludering af en  

 landingsplads, som ikke er forudset i rutelisterne, og som er beliggende uden  

 for det territorium, der tilhører den kontraherende part, som har udpeget  

 luftfartsselskabet, skal godkendes af de kompetente myndigheder ad  

 diplomatisk vej.
 4. Trafikperioden skal svare til den af IATA fastsatte  

 periode.
PROTOKOL Under forhandlingerne om luftfartsoverenskomster mellem Brasilien og de  

 skandinaviske lande, underskrevet den 18. marts 1969, nåede man til enighed  

 om følgende.
 1. De skandinaviske landes og Brasiliens udpegede  

 luftfartsselskaber skal på de ruter, der er angivet i tillægget til  

 overenskomsterne, være berettiget til at flyve en ugentlig frekvens med DC-8  

 eller Boeing 707-luftfartøjer med et til salg udbudt antal siddepladser, der  

 ikke overstiger 156. Dette antal kan imidlertid overskrides undtagelsesvis og  

 under forudsætning af, at en særlig tilladelse gives af de kompetente  

 luftfartsmyndigheder.
 2. Enhver ombytning af luftfartøjer skal forud  

 godkendes af de kontraherende parters luftfartsmyndigheder.
 3. Det udpegede brasilianske luftfartsselskab skal på  

 de angivne ruter have fulde rettigheder til at befordre passagerer, fragt og  

 post mellem de skandinaviske lande og mellemliggende pladser i tredjelande.
4. Det udpegede skandinaviske luftfartsselskab skal på  

 de angivne ruter have fulde rettigheder til at befordre passagerer, fragt og  

 post mellem Brasilien og de pladser i Afrika, der er angivet i tillægget.
Det  

 skal også på de angivne ruter være berettiget til at befordre passagerer,  

 fragt og post mellem Brasilien og Prag og/eller Wien.
Det samlede antal  

 passagerer, der kan befordres mellem den ene eller begge disse sidstnævnte  

 pladser og Brasilien, herunder transitpassagerer, som har afbrudt rejsen  

 (stop over), skal fastsættes årligt under hensyntagen til bestemmelserne i  

 overenskomstens artikel V.
5. Det udpegede skandinaviske luftfartsselskab skal på  

 de angivne ruter nyde femte-friheds-rettigheder mellem Brasilien og pladser  

 derudover.
Antallet af passagerer, der kan befordres - herunder  

 transitpassagerer, som har afbrudt rejsen (stop over) i Brasilien - skal  

 fastsættes af de brasilianske myndigheder, der vil anvende de samme  

 kriterier, som benyttes over for de andre europæiske luftfartsselskaber, der  

 beflyver de samme pladser.
 6. De udpegede luftfartsselskaber kan optage og  

 afsætte tjenstgørende luftfarts selskabsfunktionærer og deres familie, der  

 skal afsættes eller er taget ombord på en af de i tillægget anførte  

 landingspladser beliggende uden for de respektive kontraherende parters  

 territorier.
 7. Under hensyn til, at de ruter, der beflyves af  

 luftfartsselskaberne Det Danske Luftfartsselskab A/S (DDL), Det Norske  

 Luftfartsselskap A/S (DNL) og AB Aerotransport (ABA), for tiden drives i  

 fællesskab under betegnelsen Scandinavian Airlines System (SAS), anerkender  

 de brasilianske luftfartsmyndigheder som nationale besætninger, for så vidt  

 angår overenskomstenes artikel IX, stk. 1, de blandede besætninger, hvis  

 medlemmer er statsborgere i de tre lande, idet hensyn tages til  

 bestemmelserne i konventionen om international civil luftart, afsluttet i  

 Chicago den 7. december 1944.
 7.1 - Luftfartøjer og udstyr, der tilhører de tre ovennævnte  

 luftfartsselskaber, og som benyttes på Scandinavian Airlines Systems ruter,  

 kan benyttes på alle strækninger, der er anført i tillægget, så længe den i  

 det foregående stykke omhandlede situation vedvarer.
 7.2 - Det civile ansvar og de i overenskomsterne fastsatte forpligtelser  

 påhviler det udpegede luftfartsselskab, der anses for ansvarligt for  

 luftfartøjets drift.
 7.3 - Hvis Scandinanian Airlines System indstiller sin virksomhed, skal  

 nye driftsvilkår gældende for de tre skandinaviske landes udpegede  

 luftfartsselskaber overvejes.
 For Forbundsrepublikken Brasiliens regering:
Jose de Magalhaes Pinto For Danmarks regering:
J.
Paludan For Norges regering:
Sven B.
Ebbell For Sveriges regering:
G.
Bonde Overenskomsten er endnu ikke trådt i kraft, men anvendes i medfør af  

 artikel XVIII foreløbigt inden for de to landes kompetenceområder fra  

 undertegnelsesdatoen, den 18. marts 1969.
 Udenrigsministeriet, den 30. juni 1969.
 Poul Hartling.
