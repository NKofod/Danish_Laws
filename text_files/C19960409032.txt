 Folketinget har d. 5. december 1996 vedtaget lov om ændring af lov om  

 byfornyelse og boligforbedring, lov om privat byfornyelse, lov om leje og  

 forskellige andre love (ændringer som konsekvens af lov om almene boliger  

 m.v.).
 Loven indeholder ændringer i en lang række love og herunder i  

 boligstøtteloven, som følge af den i foråret vedtagne lov om almene boliger  

 m.v. (lov nr. 374 af 22. maj 1996). Både lov om almene boliger m.v. og  

 ændringsloven træder i kraft 1. januar 1997.
 Lov om almene boliger m.v.
Formål Formålet med den nye lov om almene boliger m.v. har været øget  

 fleksibilitet og forenkling af regelsættet om nybyggeri og drift af det  

 offentlige støttede boligbyggeri.
Der er herunder sket en udvidelse af  

 beboerdemokratiet, der er etableret een støttet lejeboligtype, en ensartet  

 finansiering og større fleksibilitet ved udlejning og anvisning af almene  

 boliger.
 Andelsboliger er ikke omfattet af lov om almene boliger m.v., men vil  

 fortsat være omfattet af den hidtil gældende lov om boligbyggeri.
Lov om almene boliger indebærer en omdannelse af blandt andet  

 organisationsformen.
De ændringer, der har direkte betydning for reglerne i  

 lov om individuel boligstøtte, er kort beskrevet nedenfor.
Typer af almene boliger Almene boliger fordeles efter om almene boliger m.v. på følgende 3  

 kategorier:
Familieboliger Ungdomsboliger Ældreboliger.
 De hidtidige ældreegnede almennyttige boliger vil blive omdannet til  

 almene familieboliger.
Almene boliger Efter lov om almene boliger m.v. vil primært følgende kategorier af  

 boliger automatisk blive opført som eller omdannet til almene boliger, der er  

 omfattet af den nye lov:
 1. Nye almene boliger, dvs. almene familie- ungdoms-  

 og ældreboliger, der (efter 1. januar 1997) opføres eller ombygges med  

 støttetilsagn efter lov om almene boliger m.v. af almene boligorganisationer,  

 kommuner, amtskommuner eller selvejende institutioner.
 2. Hidtidige almennyttige boliger, opført med  

 støttetilsagn efter lov om boligbyggeri, samt lette kollektivboliger og  

 ungdomsboliger opført med støttetilsagn efter lov om boligbyggeri, hvis  

 boligerne tilhører et almennyttigt boligselskab.
 3. Hidtidige ældreboliger opført med støttetilsagn  

 efter ældreboligloven, hvis boligerne tilhører et almennyttigt boligselskab,  

 en kommune eller en amtskommune.
 Herudover vil følgende kategorier af boliger, med kommunalbestyrelsens  

 godkendelse, kunne omdannes til almene boliger, disse boliger bliver almene  

 fra den dato, kommunen fastsætter ved godkendelse af omdannelsen:
 4. Ældreboliger opført med støttetilsagn efter lov om  

 boliger for ældre og personer med handicap, hvis boligerne tilhører en  

 selvejende institution.
 5. Ungdomsboliger opført med støttetilsagn efter lov  

 om boligbyggeri, hvis boligerne tilhører en selvejende institution.
 6. Lette kollektivboliger opført med støttetilsagn  

 efter lov om boligbyggeri, hvis boligerne tilhører en selvejende institution.
 Såfremt de nævnte selvejende institutioner ikke omdannes til almene  

 boligorganisationer, vil de ikke blive omfattet af lov om almene boliger  

 m.v., men fortsat være omfattet af den hidtidige lov om boligbyggeri eller  

 lov om boliger for ældre og personer med handicap.
Finansiering Lov om almene boliger indebærer ensartet finansiering for alt fremtidigt  

 alment byggeri, der finansieret med 91 pct. indekslån, 7 pct. kommunal eller  

 amtskommunal grundkapital og 2 pct. beboerindskud.
Der skal således for  

 fremtiden også betales indskud i ungdomsboliger.
For eksisterende byggeri  

 bevares den hidtidige finansiering.
Dog kan indskuddet i lette  

 kollektivboliger nedbringes, jf. nedenfor.
 Ændringer i boligstøtteloven.
 Den netop vedtagne ændringslov indeholder, - udover en række redaktionelle  

 ændringer uden indholdsmæssig betydning - primært følgende ændringer af  

 boligstøtteloven:
 Maksimum for boligudgift og boligstøtte.
Bestemmelserne i boligstøttelovens §§ 14, stk. 3 og 23, stk. 2 om  

 fravigelse af den maksimale boligudgift, og maksimum for den udbetalte  

 boligstøtte, gælder fra 1. januar 1997 i alle tilfælde, hvor en kommune efter  

 denne dato anviser en almen bolig til en person, der er berettiget til  

 boligydelse.
Bestemmelsen omfatter således ikke alene almen ældreboliger,  

 herunder de tidligere ældreboliger efter ældreboligloven, men alle kategorier  

 af almene boliger, hvortil en kommune anviser en person, der er berettiget  

 til boligydelse.
Bestemmelserne gælder endvidere, hvor kommunen fremover  

 anviser en person til en ældrebolig, der fortsat er omfattet af den tidligere  

 ældreboliglov, dvs. en ældrebolig der tilhører en selvejende institution, der  

 ikke er omdannet til almen boligorganisation.
 Bestemmelserne omfatter derimod fortsat ikke andre typer af boliger.  

 Hverken privatudlejet ældreegnet byggeri eller lette kollektivboliger, der  

 ikke er omdannet til almene boliger, vil således være omfattet af reglerne om  

 fravigelse af maksimum.
Det er de regler om fravigelse af maksimum, der er gældende på  

 anvisningstidspunktet, der er afgørende for, om en person, der er berettiget  

 til boligydelse, har krav på fravigelse af maksimum.
En boligydelsesmodtager,  

 der før 1. januar 1997 har fået anvist en let kollektivbolig, vil således  

 ikke blive berettiget til fravigelse af maksimum, selv om boligen enten 1.  

 januar 1997 eller senere bliver en almen bolig.
Tilsvarende vil en  

 boligydelsesmodtager, der efter udgangen af 1996 får anvist en let  

 kollektivbolig, der fortsat tilhører en selvejende institution, ikke blive  

 berettiget til fravigelse af maksimum, selv om boligen senere bliver  

 konveteret til en almen bolig.
 Beboerindskudslån.
 Den nye generelle finansieringsordning for alt almennyttigt byggeri  

 indebærer, at almene ungdomsboliger, fremover vil blive finansieret med 2  

 pct. beboerindskud.
Det er derfor i boligstøttelovens §§ 54 og 59 fastsat, at  

 beboerindskudslån kan ydes til alt byggeri omfattet af lov om almene boliger,  

 bortset fra almene ungdomsboliger uden selvstændigt køkken.
Beboerindskudslån  

 kan herudover, som hidtil, ydes i ejendomme, der tilhører almennyttige  

 institutioner, såfremt der efter disse ejendommes opførelse er bevilliget  

 statsstøtte i medfør af lov om boligbyggeri, kap. 12 eller tidligere  

 boligbyggerilove.
Der vil således fortsat kunne ydes beboerindskudslån til  

 lette kollektivboliger, uanset om disse er konveteret til almene boliger.
 Der vil endvidere, som hidtil kunne ydes beboerindskudslån til  

 ældreboliger, der fortsat er omfattet af ældreboligloven.
 De særlige regler i boligstøttelovens § 54, stk. 3, om indkomstuafhængige  

 beboerindskudslån til lejere i udlejningsejendomme, der ombygges til  

 ældreboliger efter ældreboligloven, vil fra 1. januar 1997 gælde såvel almene  

 ældreboliger som ældreboliger, der fortsat er omfattet af den af den  

 tidligere ældreboliglov.
For så vidt angår beboerinskudslån til flygtninge, ydes sådanne efter  

 boligstøttelovens § 66, stk. 1, til alt almennyttigt byggeri.
Reglerne om  

 indskudslån til flygtninge i privat byggeri gælder fortsat uændret.
Det skal tilføjes, at det fremgår direkte af § 73, stk. 2, i lov om almene  

 boliger, at der i tidligere lette kollektivboliger, der omdannes til almene  

 ældreboliger, kan optages indekslån, der anvendes til nedbringelse af det  

 hidtidige bebeoerindskud, således at dette nedbringes til et beløb, der  

 mindst skal udgøre 2 pct. af den endeligt godkendte anskaffelsessum ved  

 byggeriets opførelse.
Det beløb, hvormed beboerindskud nedsættes, udbetales  

 til den pågældende boligtager.
Hvis boligtageren har modtaget  

 beboerindskudslån efter lov om individul boligstøtte til betaling af  

 beboerindskuddet, udbetales beløbet dog til långiver.
----- Fremtidig udsendelse af meddelelser Meddelelser om individuel boligstøtte er hidtil - som nærværende  

 meddelelse - udsendt til kommunerne med brev adresseret til kommunens  

 boligstøttekontor.
 Meddelelserne nr. 17 af oktober 1996 og nr. 18 af november 1996 har som et  

 forsøg været udsendt pr. telefax, og det er Bygge- og Boligstyrelsens  

 vurdering, at disse meddelelser er kommet korrekt frem til de kommunale  

 forvaltninger, der administrerer reglerne om individuel boligstøtte.
 Det er herefter hensigten, at fremtidige meddelelser som hovedregel  

 tilsendes kommunerne pr. telefax.
 Skulle en kommune ikke have modtaget meddelelserne nr. 17 og 18, bedes  

 henvendelse rettet til Anne Stegeager, Bygge- og Boligstyrelsen, tlf.: 33 92  

 62 73.
--------------------------------------------------------------------- Bygge- og Boligstyrelsens meddelelser om individuel boligstøtte udsendes  

 til samtlige kommuners boligstøttekontorer, til samtlige sociale ankenævn og  

 til Kommunedata I/S.
Meddelelserne kan ligeledes findes i ministeriets  

 regelbaser under det statslige EDB-baserede juridiske informationssystem,  

 Retsinformation.
