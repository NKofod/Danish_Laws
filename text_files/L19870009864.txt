 Ved noteveksling i Maputo den 8. juli og den 20. august 1987 er der  

 indgået en overenskomst mellem Danmark og Mozambique, ifølge hvilken den  

 danske regering yder et beløb på 35.600.000 kroner til støtte for  

 landbrugsproduktionen og -udviklingen i Tete-provinsen.
 Hovedformålet med det af overenskomsten omfattede projekt er ved  

 forskellige støtteforanstaltninger til landbruget på længere sigt at etablere  

 en mere stabil fødevareproduktion i Tete-provinsen og derigennem opnå en  

 generel forbedring af fødevareforsyningen i Mozambique.
 Projektet forventes gennemført indenfor tidsrummet 1987-92.
