Bekendtgørelse om tilskud til Folketingets partier og danske  

 bevægelser indvalgt i Europa-parlamentet til fremme af debat og oplysning i  

 Danmark om Den Europæiske Union I medfør af tekstanmærkning nr. 126 ad finanslov 2005 §  

 20.71.41 om tilskud til fremme af debat og oplysning i Danmark om Den  

 Europæiske Union, herunder udvikling af deltagelsesdemokrati, fastsættes:
Kapitel 1 Ansøgning og tilskud § 1.  

  

 Et  

 partis og en bevægelses ansøgning om tilskud skal indeholde en beskrivelse af  

 et tre-årigt aktivitetsprogram, der nærmere angiver de enkelte aktiviteter,  

 der  

 gennemføres med henblik på fremme af debatten og oplysningen i Danmark om Den  

 Europæiske Union, herunder udvikling af deltagelsesdemokrati.
Ansøgningen  

 skal  

 indeholde angivelse af budgetforslag for de enkelte aktiviteter.
 § 2.  

  

 Ansøgning indsendes til Nævnet for Fremme af Debat og Oplysning om Europa  

 (nævnet).
 § 3.  

  

 Når  

 nævnet har godkendt en ansøgning, udbetaler nævnet tilskud kvartalsvis forud.  

 For ansøgninger, der godkendes i løbet af et finansår, vil nævnet herudover  

 kunne udbetale tilskud for allerede gennemførte aktiviteter i finansåret,  

 hvis  

 de indgår i det af nævnet godkendte aktivitetsprogram.
 § 4.  

  

 Til  

 aflønning af egne medarbejdere kan et parti og en bevægelse af sit tilskud  

 årligt højst anvende et beløb, der svarer til det årlige grundbeløb.
 Stk. 2.  

  

 Mindst halvdelen  

 af tilskud efter tekstanmærkning nr. 126 ad finanslov 2005 § 20.71.41, skal  

 årligt anvendes til lokale EU-debataktiviteter.
§ 5.  

  

 Et parti og en  

 bevægelse, der modtager tilskud efter tekstanmærkning nr. 126 ad finanslov  

 2005  

 § 20.71.41, skal årligt afgive en rapport til nævnet om den faktisk afholdte  

 aktivitet.
Rapporten skal offentliggøres på nævnets hjemmeside.
 Stk. 2.  

  

 Rapporterne fra  

 Folketingets partier, skal tillige indgå i regnskabs- og rapportaflæggelsen  

 til  

 Folketinget vedrørende de generelle partitilskud.
Kapitel 2 Regnskab § 6.  

  

 Enhver tilskudsmodtager aflægger regnskab efter lov om statens regnskabsvæsen  

 m.v. og regler udstedt i henhold til denne lov eller efter årsregnskabsloven  

 og  

 regler udstedt i henhold til denne lov.
Det skal af regnskabet fremgå, efter  

 hvilken lovgivning regnskabet er aflagt.
 Stk. 2.  

  

 Regnskabsåret er  

 kalenderåret.
 Stk. 3.  

  

 Til de enkelte  

 regnskabsposter kan knyttes noter med supplerende oplysninger om  

 regnskabsposternes  

 indhold.
Stk. 4.  

  

 Modregning i  

 regnskabet (nettopostering) må kun finde sted, dersom modregningen medvirker  

 til at øge regnskabets informationsværdi.
Modregnede poster i regnskabet, der  

 er væsentlige, skal oplyses i noterne.
Stk. 5.  

  

 Regnskabet skal  

 indeholde oplysning om den anvendte regnskabspraksis.
Foretages ændringer i  

 regnskabsprincipperne, skal regnskabet indeholde oplysning om begrundelse  

 herfor og virkning heraf.
§ 7.  

  

 Regnskabet og revisionsberetningen skal underskrives af alle medlemmer af  

 tilskudsmodtagerens bestyrelse.
Hvis tilskudsmodtager ikke har en bestyrelse,  

 underskrives regnskab og revisionsberetning af alle medlemmer af  

 tilskudsmodtagers ansvarlige ledelse.
 Stk. 2.  

  

 Tilskudsmodtager  

 er ansvarlig for, at revideret og originalt underskrevet regnskab og  

 revisionsberetning sendes til nævnet inden den 15. marts i året efter  

 regnskabsåret.
Kapitel 3 Revision § 8.  

  

 Revision af regnskabet udføres af en statsautoriseret revisor eller en  

 registreret revisor.
 Stk. 2.  

  

 Ved revisorskift  

 skal tilskudsmodtager snarest muligt underrette nævnet om navn og adresse på  

 den nye revisor samt oplyse årsagen til skiftet.
 § 9.  

  

 Revisionen foretages i overensstemmelse med god offentlig revisionsskik,  

 således som dette begreb er fastlagt i § 3 i lov om revisionen af statens  

 regnskaber m.m. og nærmere præciseret i §§ 9-14.
§ 10.  

  

 Revisionens omfang afhænger af tilskudsmodtagers administrative struktur og  

 forretningsgange, herunder den interne kontrol og andre forhold af betydning  

 for regnskabsaflæggelsen.
Desuden har tilskuddets størrelse betydning for  

 revisionens omfang.
§ 11.  

  

 Ved revisionen skal revisor efterprøve, 1)  

 	  

 om regnskabet er  

 rigtigt, dvs. uden væsentlige fejl og mangler, 2)  

 	  

 om  

 tilskudsbetingelserne er opfyldt, 3)  

 	  

 om tilskuddet er  

 anvendt i overensstemmelse med de givne vilkår, og 4)  

 	  

 om tilskudsmodtager  

 har taget skyldige økonomiske hensyn ved forvaltningen af de midler, der er  

 omfattet af regnskabet.
 Stk. 2.  

  

 Revisionen  

 udføres ved stikprøvevise undersøgelser.
§ 12.  

  

 Tilskudsmodtager skal give revisor de oplysninger, som må anses af betydning  

 for bedømmelsen af regnskabet samt for revisors vurdering af forvaltningen,  

 herunder mål og opnåede resultater.
Tilskudsmodtager skal give revisor adgang  

 til at foretage de undersøgelser, denne finder nødvendige, og skal sørge for,  

 at revisor får de oplysninger og den bistand, som revisor finder nødvendige  

 for  

 udførelsen af sit hverv.
§ 13.  

  

 Bliver revisor opmærksom på lovovertrædelser eller tilsidesættelse af  

 forskrifter af væsentlig betydning i forbindelse med midlernes forvaltning,  

 påhviler det revisor straks skriftligt at give tilskudsmodtager meddelelse  

 derom.
Det påhviler endvidere revisor at påse, at tilskudsmodtager inden 3  

 uger  

 giver meddelelse til nævnet herom.
I modsat fald er det revisors pligt at  

 orientere nævnet.
Revisors skriftlige bemærkninger indsendes sammen med  

 meddelelsen.
§ 14.  

  

 Det  

 reviderede regnskab forsynes med en revisionspåtegning efter den for revisor  

 gældende erklæringsbekendtgørelse, og det skal fremgå, at revisionen er  

 foretaget i overensstemmelse med reglerne i denne bekendtgørelse.
Forbehold  

 og  

 eventuelt supplerende oplysninger skal fremgå af påtegningen.
§ 15.  

  

 Revisor skal afgive en revisionsberetning med revisors vurdering og  

 konklusion  

 vedrørende den udførte revision.
I beretningen indføres beretning om, hvilket  

 revisionsarbejde, der er udført, samt alle væsentlige forhold, der har givet  

 anledning til bemærkninger, herunder om 1)  

 	  

 revisor under sin  

 revision har modtaget alle de oplysninger, der er anmodet om, og 2)  

 	  

 tilskuddet er anvendt  

 i overensstemmelse med de givne vilkår, og om tilskudsgrundlaget er opgjort i  

 overensstemmelse med gældende regler.
 Stk. 2.  

  

 Det skal fremgå  

 af revisionsberetningen, om tilskudsmodtagerens dispositioner er sket i  

 overensstemmelse med bevillingsskrivelsen, jf. § 5, stk. 2.
Kapitel 4 Ikrafttræden § 16.  

  

 Bekendtgørelsen træder i kraft den 15. april 2005 og har virkning fra  

 regnskabsåret 2005.
 Stk. 2.  

  

 Bekendtgørelse  

 nr. 172 af 21. marts 2002 om regnskab og revision af tilskud vedrørende  

 oplysning om den Europæiske Union ophæves, jf. dog stk. 3.
 Stk. 3.  

  

 Den i stk. 2  

 nævnte bekendtgørelse finder anvendelse på regnskabsaflæggelse og revision af  

 tilskud, der er ydet efter bekendtgørelse nr. 172 af 21. marts 2002.
