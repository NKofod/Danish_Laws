Skriftlig fremsættelse (28. marts 2008) Beskæftigelsesministeren (Claus Hjort Frederiksen):
Forslag til lov om ændring af lov om lige løn til mænd og kvinder. (Præcisering af princippet om lige løn, definitioner, ophævelse af godtgørelsesloft mv.) (Lovforslag nr.
L 150).
 Der indsættes en note til lovens titel, hvori der oplyses om lovens EU-retlige baggrund (§ 1, nr. 1),  Princippet om lige løn præciseres i forhold til direktivets sprogbrug, herunder om at anvende et fagligt klassifikationssystem (§ 1, nr. 2),  Der indsættes definitioner af direkte og indirekte forskelsbehandling, løn, chikane og sexchikane mv. i overensstemmelse med det omarbejdede direktiv, og det indføjes, at forskelsbehandling også omfatter chikane, sexchikane, instruktion om forskelsbehandling og enhver dårligere behandling af en kvinde i forbindelse med graviditet og under kvinders 14 ugers fravær efter fødslen (§ 1, nr. 3).
 Princippet om mainstreaming indføres for offentlige myndigheder på ligelønslovens område (§ 1, nr. 3),  Der indføres en generel godtgørelse på ligelønslovens område (§ 1, nr. 4),  Beskyttelsen mod forskelsbehandling i § 3, stk. 1, udvides til ikke blot at gælde mod afskedigelse, men også mod en­hver anden ugunstig behandling fra arbejdsgiverens side, når der er fremsat krav om lige løn (§ 1, nr. 5),  Lovens maksimumsgrænser for godtgørelse, der kan tildeles i forbindelse med overtrædelse af § 3, stk. 1, ophæves (§ 1, nr. 6), og  Lovens klageveje og adgangen til domstolsbehandling præciseres (§ 1, nr. 7).
