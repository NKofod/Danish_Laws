 Lov om ændring af lov om Dansk  

 Eksportkreditfond m.v.
 VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 1070 af 20. december 1995 om Dansk Eksportkreditfond m.v.  

 foretages følgende ændringer:
 1. I § 1, 1. pkt., indsættes efter  

 »Eksportkreditfond«: »med navnet Eksport Kredit Fonden«.
 2. Overalt i loven ændres »Eksportkreditfonden« til: »Eksport  

 Kredit Fonden« og »Eksportkreditfondens« til: »Eksport Kredit Fondens«.
 3. § 2, stk. 1, affattes således:
»Eksport Kredit Fonden er en selvstændig, statslig  

 forvaltningsenhed.« 4. § 2, stk. 3, affattes således:
»Stk. 3. Erhvervsministeren kan oprette og henlægge  

 varetagelsen af andre statslige eksportfinansieringsordninger til Eksport  

 Kredit Fonden.
Lovens bestemmelser finder tilsvarende anvendelse ved  

 administrationen af disse ordninger.« 5. I § 2 indsættes efter stk. 3 som nyt  

 stykke:
»Stk. 4. Eksport Kredit Fonden kan forestå formidlingen  

 af ordninger, herunder ordninger oprettet i henhold til stk. 3, hvis  

 formål er at yde garantistillelse og renteudligning i forbindelse med  

 subsidierede kreditter, der medgår til hel eller delvis finansiering af  

 leverancer af udenlandsk oprindelse, og som ydes i overensstemmelse med  

 gældende EU-regler og andre internationale aftaler, som Danmark er  

 forpligtet af.« Stk. 4-6 bliver herefter til stk. 5-7.
 6. § 2, stk. 5 og 6, der bliver stk. 6 og  

 7, ophæves.
 7. Overskriften før § 3 affattes således:
»Eksport Kredit Fondens ledelse m.v.« 8. § 3 affattes således:
»§ 3. Eksport Kredit Fonden ledes af en af  

 erhvervsministeren udpeget bestyrelse.
Den daglige ledelse varetages af en  

 direktør, som udpeges af erhvervsministeren.
 Stk. 2. De nærmere regler for Eksport Kredit Fondens  

 virksomhed fastsættes i en vedtægt, som godkendes af  

 erhvervsministeren.
 Stk. 3. Afgørelser truffet af Eksport Kredit Fonden kan  

 ikke indbringes for anden administrativ myndighed.
 Stk. 4. Lov om offentlighed i forvaltningen gælder ikke  

 for den virksomhed, der udøves af Eksport Kredit Fonden.
Stk. 5. I sager vedrørende eksportkreditpolitik, hvor  

 Eksport Kredit Fonden repræsenterer regeringen nationalt eller  

 internationalt, eller i andre sager, der ikke er omfattet af bestyrelsens  

 kompetence, er direktøren underlagt instruktion fra  

 Erhvervsministeriet og refererer dertil.« 9. § 4 affattes således:
»§ 4. Eksportfremmerådet drøfter  

 principielle spørgsmål på eksportkreditområdet.  

 Rådet skal løbende holdes orienteret om Eksport Kredit Fondens  

 aktivitet og økonomi og forelægges principielle  

 spørgsmål på eksportkreditområdet til udtalelse.  

 Eksportfremmerådet kan fremsætte forslag herom over for Eksport  

 Kredit Fonden.« 10. I overskriften før § 5 indsættes efter  

 »økonomi«: »m.v.« 11. I § 5, stk. 1, indsættes som 2.  

 pkt.:
 »Erhvervsministeren fastsætter nærmere regler  

 herom efter forelæggelse for Folketingets Finansudvalg«.
 12. § 5 stk. 3, affattes således:
»Stk. 3. Eksport Kredit Fonden kan formidle statslig  

 eksportfinansiering ved renteudligning eller efter forelæggelse for  

 Finansudvalget ved at optage lån med det formål at stille  

 langsigtet eksportfinansiering til rådighed.« 13. § 5, stk. 10, ophæves.
 14. § 6, stk. 1, 2. pkt., affattes  

 således:
»Risikodækning kan ydes i danske kroner samt i andre  

 valutaer, der i almindelighed anvendes ved afvikling af internationale  

 forretninger, eller i en anden valuta, såfremt ydelse af garantien i en  

 anden valuta er hensigtsmæssig for at fjerne eller minimere  

 risici.« 15. I § 6, stk. 2, udgår »individuelle«.
 16. § 6, stk. 3, affattes således:
»Stk. 3. Risici for tab dækkes, jf. § 1, dog kun i  

 det omfang, hvori det private, kommercielle forsikrings- og kapitalmarked  

 ikke normalt påtager sig risici af den pågældende art og  

 omfang.« 17. §§ 7 og 8 ophæves.
 18. Overskriften før § 9 affattes således:
»Regnskab, revision, beretning, tilsyn m.v.« 19. § 9, stk. 1, ophæves, og i stedet  

 indsættes:
 »Eksport Kredit Fonden aflægger regnskab efter  

 årsregnskabsloven med de fravigelser og tilpasninger, der følger  

 af Eksport Kredit Fondens særlige forhold som en selvstændig,  

 statslig forvaltningsenhed.
Stk. 2. Eksport Kredit Fondens regnskab revideres efter  

 årsregnskabslovens regler af rigsrevisor og en statsautoriseret  

 revisor.
Den statsautoriserede revisor udnævnes af erhvervsministeren  

 efter indstilling fra bestyrelsen.
Udnævnelsen gælder for  

 ét år ad gangen og kan til enhver tid tilbagekaldes.
 Stk. 3. Rigsrevisor reviderer endvidere Eksport Kredit Fondens  

 regnskab efter reglerne i lov om revision af statens regnskaber m.m.
 Stk. 4. Det af bestyrelsen underskrevne og af revisorerne  

 påtegnede regnskab forelægges til ministerens endelige  

 godkendelse.
Stk. 5. Erhvervsministeren og revisorerne kan til enhver tid  

 afkræve Eksport Kredit Fonden enhver oplysning, som ministeren og  

 revisorerne anser for fornøden.
Erhvervsministeren og revisorerne skal  

 til enhver tid have adgang til at gøre sig bekendt med Eksport Kredit  

 Fondens bøger, regnskaber m.v. og virksomhed i øvrigt.
Stk. 6. Erhvervsministeren fører tilsyn med Eksport  

 Kredit Fonden og fastsætter nærmere regler for Eksport Kredit  

 Fondens regnskabsaflæggelse, beretning og tilsyn.« Stk. 2 og 3 bliver herefter til stk. 7 og 8.
 20. I overskriften til § 10 ændres »Kongeriget  

 Danmarks Hypotekbank og Finansforvaltnings« til: »Finansstyrelsens«.
 21. I § 10, stk. 1, ændres »Kongeriget  

 Danmarks Hypotekbank og Finansforvaltning (Hypotekbanken)« til:  

 »Finansstyrelsen«.
 22. § 10, stk. 2, 2. og 3. pkt., ophæves,  

 og i stedet indsættes:
»Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« 23. I § 10, stk. 3, ændres »Hypotekbanken«  

 til: »Finansstyrelsen«.
§ 2 Stk. 1. Erhvervsministeren fastsætter tidspunktet  

 for lovens ikrafttræden.
 Stk. 2. Erhvervsministeren fastsætter en midlertidig  

 vedtægt for Eksport Kredit Fonden, som gælder, indtil Eksport  

 Kredit Fonden har fastsat og fået godkendt en vedtægt efter lov  

 om Dansk Eksportkreditfond § 3, stk. 2, som affattet ved denne lovs  

 § 1, nr. 8.
Stk. 3. De statstjenestemænd, der ved omlægningen  

 af Eksport Kredit Fonden til en selvstændig statslig forvaltningsenhed  

 gør tjeneste i Erhvervsfremme Styrelsen med administration af Eksport  

 Kredit Fonden som arbejdsopgave, er forpligtede til at lade sig udlåne  

 til Eksport Kredit Fonden.
De pågældende tjenestemænd  

 bevarer under udlånet deres ansættelsesforhold til staten.
 Stk. 4. Til de tjenestemænd, som udlånes til  

 Eksport Kredit Fonden, udbetaler staten løn m.v. og afholder udgifter  

 til pension i overensstemmelse med reglerne i tjenestemandslovgivningen.
 Stk. 5. Eksport Kredit Fonden refunderer fra det tidspunkt,  

 hvor de i stk. 3. omhandlede tjenestemænd overgår til  

 tjeneste i Eksport Kredit Fonden, de lønninger m.v., der udbetales  

 efter stk. 4, og indbetaler de af finansministeren fastsatte bidrag m.v.  

 til dækning af statens pensionsudgifter.
 Stk. 6. Eksport Kredit Fonden oprettes, for så  

 vidt angår finanslovsbevilling og regnskab, med virkning fra 1. januar  

 1999. Tilsvarende gælder efter erhvervsministerens nærmere  

 bestemmelse øvrige ordninger, som administreres af Eksport Kredit  

 Fonden, jf. lov om Dansk Eksportkreditfond m.v. § 2, stk. 3, som  

 affattet ved denne lovs § 1, nr. 4.
Givet på Christiansborg slot, den 2. juni  

 1999 Under Vor Kongelige Hånd og Segl Margrethe R.
