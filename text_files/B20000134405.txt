Bekendtgørelse om opkrævning af  

 gebyr i forbindelse med behandling af ansøgninger om  

 eksportrestitution I medfør af § 5, stk. 1, i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v. (bemyndigelsesloven), jf. lovbekendtgørelse nr.  

 818 af 3. november 1999, som ændret ved lov nr. 1267 af 20. december  

 2000, fastsættes:
§ 1. Der opkræves et gebyr for alle  

 ansøgninger om eksportrestitution, der modtages i Direktoratet for  

 FødevareErhverv.
Gebyret opkræves kvartalsvis bagud.
 Stk. 2. Gebyret opkræves, uanset om den indgivne  

 ansøgning fører til udbetaling af et restitutionsbeløb.
 Stk. 3. Gebyret udgør 200 kr. på alle  

 ansøgninger om restitution (varelinier), jf. dog stk. 4. Dette  

 gælder også for måneds- og periodeangivelser.
 Stk. 4. Såfremt den udførte mængde pr.  

 varelinie ikke overstiger 5.000 kg, for så vidt angår korn- og  

 rissektoren eller 500 kg, for så vidt angår andre  

 produktsektorer, udgør gebyret 100 kr. pr. ansøgning  

 (varelinie). Dette gælder også for måneds- og  

 periodeangivelser.
 § 2. Denne bekendtgørelse træder i  

 kraft den 1. januar 2001. Den finder anvendelse på  

 udførselsangivelser, der antages af told- og skattemyndighederne fra  

 og med denne dato.
