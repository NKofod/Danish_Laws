Ændringsforslag stillet den 1. februar 2021 Ændringsforslag til 3. behandling af Forslag til lov om pligt til at sikre covid-19-test af tilrejsende arbejdskraft efter indrejse i Danmark [af beskæftigelsesministeren (Peter Hummelgaard)]:
Til § 11 Af beskæftigelsesministeren:
 1) I indledningen indsættes efter »lov nr. 1939 af 15. december 2020,«: »og som ændres ved § 14 i det af Folketinget den 2. februar 2021 vedtagne forslag til lov om forebyggelse af smitte med covid-19, når arbejdsgivere stiller bolig til rådighed for ansatte,«.
[Tilføjelse til indledning som følge af L 144] 2) Nr. 1 affattes således:
 »1. I § 5, stk. 1, indsættes som nr. 11:
»11) Lov om pligt til at sikre covid-19-test af tilrejsende arbejdskraft efter indrejse i Danmark.«« [Korrektion og teknisk ændring som følge af L 144] Til § 12 3) I stk. 2 ændres »§ 5, nr. 10« til: »§ 5, stk. 1, nr. 11«.
[Korrektion og teknisk ændring som følge af L 144] Bemærkninger Til nr. 1 Indledningen ændres som følge af vedtagelsen »L 144 Forslag til lov om forebyggelse af smitte med covid-19, når arbejdsgivere stiller bolig til rådighed for ansatte«.
Til nr. 2 Det foreslås, at der i § 11 tilføjes »stk. 1« efter »§ 5«, så der henvises korrekt til bestemmelsen.
Samtidig ændres »nr. 10« til »nr. 11«, da »L 144 Forslag til lov om forebyggelse af smitte med covid-19, når arbejdsgivere stiller bolig til rådighed for ansatte« også indsætter et nyt nr. 10 i § 5, stk. 1, i lov om udstationering af lønmodtagere m.v.
Til nr. 3 Det foreslås, at henvisningen »§ 5, nr. 10« i § 12, stk. 2, ændres til »§ 5, stk. 1, nr. 11«, således at der henvises korrekt til bestemmelsen, da »L 144 Forslag til lov om forebyggelse af smitte med covid-19, når arbejdsgivere stiller bolig til rådighed for ansatte« også indsætter et nyt nr. 10 i § 5, stk. 1, i lov om udstationering af lønmodtagere m.v.
