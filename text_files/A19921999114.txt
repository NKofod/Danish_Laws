 Denne datasammenskrivning omfatter lov om  

 invalideforsørgelse, jf. lovbekendtgørelse nr. 912 af 12. december 1986 med  

 de ændringer, der følger af § 5 i lov nr. 196 af 29. marts 1989.
FORSØRGELSE AF INVALIDER § 1.  Den, der i anledning af sine militære  

 tjenestepligters udførelse har fået en sådan legemsbeskadigelse eller  

 svaghed, som tilintetgør eller i væsentlig grad svækker hans evne til at  

 sørge for sit og sin families underhold, anses for invalid og har efter  

 hjemsendelsen (henholdsvis afskedigelsen) fra militærtjenesten krav på  

 invalideforsørgelse.
 Stk. 2.  Dette krav fortabes ikke, forinden pågældende  

 måtte have gjort tjeneste eller have været fuldt erhvervsdygtig en tid, efter  

 han blev ramt af den legemsbeskadigelse eller svaghed, der senere bevirker en  

 væsentlig indskrænkning i hans erhvervsevne.
 Stk. 3.  Samme krav som de militære invalider har  

 enhver, der, uden at være i egentlig militær tjeneste, beordres til arbejde i  

 militært øjemed, hvorfor han ikke kan undslå sig, f.eks. skansearbejde,  

 ægtkørsel og deslige, når han derved bliver invalid.
 § 2.  Ret til at indtræde eller genindtræde i nydelse  

 af invalideforsørgelse eller til at flytte op i en højere invalideafdeling  

 (jf. § 6) er betinget af, at den pågældende til Arbejdsskadestyrelsen  

 indgiver skriftlig andragende, ledsaget af skematiske oplysninger, hvortil  

 skemaer erholdes hos Arbejdsskadestyrelsen.
 § 3.  Hvis andrageren erkendes for berettiget til den  

 begærede forsørgelse som invalid, tilstås sådan forsørgelse fra den 1. i den  

 på andragendets indgivelse følgende måned at regne.
 Stk. 2.  Dog kan chefen for Arbejdsskadestyrelsen, når  

 han finder, at omstændighederne taler derfor, tilstå forsørgelse for indtil 1  

 år tilbage fra andragendets indgivelse og - forsåvidt et tidligere  

 andragende, er afslået - endog for længere tid tilbage.
 Stk. 3.  Med samme begrænsning kan chefen for  

 Arbejdsskadestyrelsen, når omstændighederne taler derfor, tilstå allerede  

 anerkendte invalider efterbetaling af invalideforsørgelse.
 § 4.  Hvis andrageren ikke erkendes for berettiget til  

 den begærede forsørgelse som invalid, må han, såfremt han vil søge sig ved  

 domstolene kendt berettiget til sådan forsørgelse, påstævne sagen inden 12  

 måneder, efter at afslag på hans senest indgivne andragende er ham meddelt,  

 og derefter behørig forfølge sagen.
 Stk. 2.  Ved dom i en i overensstemmelse med  

 foranstående anlagt sag kan den pågældende kendes berettiget til at nyde  

 forsørgelse som invalid såvel som til derved at henføres til en af de  

 lovbestemte invalideafdelinger, men ikke for noget tidsrum, der ligger forud  

 for begyndelsen af den på indgivelsen af hans sidste andragende følgende  

 måned.
§ 5.  Forsørgelse gives ved et årligt pengebidrag, der  

 tilstås enten som vedvarende eller for et år ad gangen.
Vedvarende  

 forsørgelse må først tilstås, når den legemsbeskadigelse eller svaghed, der  

 bevirker forsørgelsen, er anerkendt for at være uhelbredelig eller at medføre  

 varigt sådan tilstand, der betinger den tildelte invalideforsørgelse.
 Stk. 2.  Hvis forsørgelse kun er tilstået for et år, er  

 yderligere forsørgelse efter årets udløb betinget af, at fornyede skematiske  

 oplysninger fra invaliden viser, at forsørgelse vedblivende er begrundet.
 § 6.  Invaliderne henføres som sådanne til 3  

 hovedafdelinger:
 1. afdeling: De, som på grund af militærinvaliditeten  

 har mistet enhver erhvervsevne.
 2. afdeling: De, som har mistet størstedelen af deres  

 erhvervsevne.
 3. afdeling: De, der ikke kan henføres til nogen af de  

 foregående afdelinger.
§ 7.  Ivalideforsørgelsen bestemmes uden hensyn til  

 tjenestetid eller tjenestegrad således, at en invalid, der hører til 1. afdeling får 3.000 kr.
en invalid af 2. afdeling fra 1.200 kr. til 2.400 kr., en invalid af 3. afdeling indtil 1.000 kr.
 For invalider fra krigene 1848-50 og 1864 forhøjes grænsebeløb med 300 kr.
 § 8.  Indvalideforsørgelsen bestemmes af  

 Arbejdsskadestyrelsen inden for de for hver afdeling fastsatte grænser i  

 forhold til de med hensyn til hver enkelt invalid oplyste særegne  

 omstændigheder, således at derved tages hensyn til den større eller mindre  

 betydenhed af det ved legemsbeskadigelsen eller svagheden forårsagede tab af  

 arbejdsdygtighed og erhvervsevne.
 Det således fastsatte pengebeløb kan senere på grund af væsentlig  

 forandring i militærinvaliditeten eller dennes indflydelse på erhvervsevnen  

 enten forøges eller forringes, være sig inden for invalideafdelingens grænser  

 eller ved overførelse til en anden afdeling.
 § 9.  Tilståelsen af den i de foregående paragraffer  

 omhandlede invalideforsørgelse er betinget af, at der, føres et efter  

 almindelige bevisregler fyldestgørende bevis for, at invaliditeten er  

 pådraget i anledning af udførelsen af den pågældendes militære  

 tjenestepligter.
 § 10.  Hvor sådant bevis ikke foreligger, skal der af  

 chefen for Arbejdsskadestyrelsen kunne tilstås en nedsat forsørgelse i  

 følgende tilfælde:
 En sådan forsørgelse må ikke overstige 2/3 af det i § 7 nævnte højeste  

 beløb for den invalideafdeling, til hvilken den pågældende skønnes at måtte  

 henføres.
 Adgang til forsørgelse efter nærværende paragraf kan ikke gøres til  

 genstand for domstolenes afgørelse.
 § 11.  Ved afgørelse af spørgsmål om adgang til  

 invalideforsørgelse såvel i henhold til de almindelige regler som i henhold  

 til § 10 bliver at iagttage, at den, der som deltager i en krig har pådraget  

 sig en sygdom, som følge af hvilken han er blevet hjemsendt som for stedse  

 udygtig til krigstjeneste, skal anses for at have pådraget sig sin sygdom i  

 anledning af udførelsen af sine militære tjenestepligter.
§ 12.  Når en invalid, hvem en vedvarende forsørgelse  

 er tillagt, ansættes som statstjenestemand, bortfalder af  

 invalideforsørgelsen så meget, at den tilbageblivende del sammenlagt med hans  

 øvrige indtægt af statskassen ikke udgør over halvanden gang hans hidtidige  

 indtægt af statskassen.
Afskediges invaliden af tjenesten uden pension,  

 tilstås den tidligere invalideforsørgelse ham på ny, forsåvidt betingelserne  

 derfor i øvrigt er til stede.
Tillægges der ham derimod særlig pension ved  

 afskedigelsen, ikommer denne pension til afdrag i nysnævnte forsørgelse.
 Invaliditetsforsørgelse inddrages i øvrigt i følgende tilfælde:
 Når en forsørgelse har henstået uhævet i et helt år eller længere,  

 hjemfalder det uhævede beløb til statskassen.
FORSØRGELSE AF ENKER § 13.  Enker efter invalider og dem, der er dræbte  

 eller dødelig sårede under tjenestens udførelse eller døde af en ved  

 tjenesten pådragen sygdom, har under de nedenfor anførte nærmere bestemmelser  

 adgang til forsørgelse af statskassen, forsåvidt de dertil er trængende.
 § 14.  Enker, hvis ægteskab først er indgået, efter at  

 deres mænd har pådraget sig den legemsbeskadigelse eller svaghed, der har  

 bevirket invaliditeten, er udelukkede fra forsørgelse, medmindre manden, den  

 gang ægteskabet blev indgået, oppebar forsørgelse som indvalid af 1.  

 afdeling.
 Stk. 2.  Under ingen omstændigheder kan forsørgelse  

 tilstås de enker, hvis ægteskab er indgået efter mandens 60. år eller på hans  

 dødsleje, eller hvis ægteskab var aldeles ophævet inden mandens død.
 § 15.  Forsørgelsen bestemmes for enker efter  

 personer, som er dræbte eller er dødelig sårede under tjenestens udførelse  

 eller døde af en ved tjenesten pådragen sygdom, under hensyntagen til den  

 pågældende enkes større eller mindre trang, og øvrige forhold til et beløb af  

 indtil 1.200 kr.
 § 16.  For enker efter invalider bestemmes  

 forsørgelsen til et beløb af indtil 900 kr., dog ingensinde til mere end  

 halvdelen af den forsørgelse, invaliden oppebar.
 § 17.  For enker efter personer, hvis  

 forsørgelsesadkomst beroede på bestemmelserne i § 10 eller de tilsvarende  

 ældre regler (lov af 1. marts 1889 § 5 og lov af 27. februar 1897 § 9), må  

 forsørgelsen ikke overstige 2/3 af de i §§ 15 og 16 nævnte grænsebeløb på  

 henholdsvis 1.200 kr. og 900 kr.
 § 18.  De i dette kapitel ommeldte forsørgelser  

 tilstås som vedvarende; men efter de oplysninger, der tilvejebringes om den  

 pågældendes trang, kan de dog senere ikke alene forhøjes, men også forringes  

 inden for de fastsatte grænser eller endog ganske inddrages.
 § 19.  Hvis enken indgår nyt ægteskab, ophæves i hvert  

 tilfælde hendes krav på forsørgelse efter nærværende lov, og bliver den, som  

 allerede måtte være tilstået hende, da at indrage.
 Stk. 2.  Fremdeles ophører den enken tillagte  

 forsørgelse:
 Stk. 3.  Har en enkes forsørgelse henstået uhævet i et  

 helt år eller længere, hjemfalder det uhævede beløb til statskassen.
FORSØRGELSE AF BØRN § 20.  Børn efter personer, der er dræbte eller  

 dødelig sårede under tjenestens udførelse eller døde af en ved tjenesten  

 pådragen sygdom, har adgang til forsørgelse, forsåvidt de dertil er  

 trængende.
 Stk. 2.  Under samme forudsætninger har også børn af  

 invalider ved faderens død adgang til sådan forsørgelse, medmindre det  

 pågældende ægteskab er indgået på sådan tid eller under sådanne forhold, at  

 moderen ifølge foranstående § 13 ikke som enke har eller ville have haft  

 adgang til forsørgelse som invalideenke.
 § 21.  For ethvert sådant barn kan der tilstås en  

 forsørgelse af 150 kr. årlig, når moderen endnu lever, og 300 kr. årlig, hvis  

 begge forældrene er afgået ved døden.
 Stk. 2.  Forsørgelsen for de efterladte børn må dog i  

 forbindelse med den moderen tillagte forsørgelse ikke i noget tilfælde  

 overstige beløbet af den invalideforsørgelse, som har været tillagt faderen  

 eller, såfremt han er dræbt eller dødelig såret eller død af en ved tjenesten  

 pådragen sygdom, den, der kunne være blevet ham tildelt som invalid af 2.  

 afdeling.
 Stk. 3.  Beroede faderens forsørgelsesadkomst på  

 bestemmelserne i § 10 eller tilsvarende ældre regler, kan forsørgelsen til  

 hvert barn ikke overstige 2/3 af de nysnævnte grænsebeløb 150 og 200 kr.
§ 22.  Forsørgelsen vedbliver i reglen til barnets  

 fyldte 15. år.
Hvis barnets trang dertil ophører, kan forsørgelsen også inden  

 det fyldte 15. år formindskes eller aldeles inddrages, hvilket altid sker i  

 de samme tilfælde, der i § 19, stk. 2, nr. 1) og 2) er nævnte for enkernes  

 vedkommende.
 § 23.  Forsørgelse efter reglerne i dette kapitel kan  

 ikke ydes, hvor der oppebæres pensionstillæg eller børnepension efter  

 reglerne i pensionslovgivningen.
ALMINDELIGE BESTEMMELSER (* 1) Forsørgelser efter nærværende lov kan ikke bortgives, sælges,  

 pantsættes eller belægges med arrest eller udlæg.
 § 25.  Enhver offentlig og kommunal tjenestemand har  

 uden betaling af meddele de oplysninger, attester og dokumenter, som i  

 forekommende tilfælde måtte forlanges af Arbejdsskadestyrelsen eller den, der  

 attrår forsørgelse efter nærværende lov.
 § 26.  Alle ved denne lovs ikrafttræden bestående  

 forsørgelser til invalider omreguleres efter denne lovs regler.  

 Omreguleringen der regnes fra 1. januar 1920, sker snarest muligt og senest  

 inden 1. april 1920.
Stk. 2.  Bestående forsørgelser til enker og børn kan,  

 efter derom indgivet andragende med fornødne oplysninger om vedkommendes  

 økonomiske forhold m.v., ligeledes omreguleres efter denne lovs regler.
Disse  

 finder derhos anvendelse på alle forsørgelser, der tilstås efter lovens  

 ikrafttræden.
 § 27.  Ved fastsættelsen af samtlige forsørgelser og  

 forhøjelsesbeløb efter denne lov bliver at iagttage, at den forsørgelse, som  

 enhver pågældende derefter kommer til at oppebære, skal udgøre en sådan sum,  

 som kan udbetales med lige store månedlige beløb. Årsbeløbet forhøjes derfor  

 i mødende tilfælde så meget som dertil udfordres.
 § 27 A.  Løbende forsørgelser forhøjes fra 1. april  

 1978 til 466 pct. af det beløb, forsørgelsen er fastsat til efter lov nr. 216  

 af 4. juni 1965.
 Stk. 2.  Dør en tilskadekommen, fastsættes erstatningen  

 for tab af forsørger til 466 pct. af et beløb, forsørgelsen kan fastsættes  

 til efter lov nr. 216 af 4. juni 1965.
 Stk. 3.  Forsørgelser efter stk. 1 og 2 reguleres efter  

 reglerne i lov om arbejdsskadeforsikring.
 Stk. 4.  Forsørgelserne, reguleret i medfør af stk. 3,  

 nedsættes med 20 pct. fra den 1. i måneden efter rentemodtagerens fyldte 67.  

 år.
§ 27 B.  Rentemodtagere, der er fyldt 75 år, kan  

 forlange, at renten, efter at denne er nedsat efter § 27 A, stk. 4, omsættes  

 til et kapitalbeløb.
De nærmere regler herfor fastsættes af  

 Arbejdsskadestyrelsen.
 Stk. 2.  Den aldersgrænse, der er nævnt i stk. 1,  

 nedsættes fra den 1. april 1979 til 70 år og fra den 1. april 1980 til den 1.  

 i måneden efter, at den pågældende er fyldt 67 år.
 § 28.  Denne lov træder i kraft den 1. januar 1920.
---------- Lov nr. 196 af 29. marts 1989 (omstrukturering/nedlæggelse af  

 Sikringsstyrelsen og Socialstyrelsen) indeholder følgende  

 ikrafttrædelsesbestemmelse:
§ 17 Loven træder i kraft den 1. juli 1989.
