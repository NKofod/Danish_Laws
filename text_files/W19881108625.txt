Hustruen var under uddannelse og modtog stipendium fra statens  

 uddannelsesstøtte samt hjælp i henhold til bistandslovens § 42, der blev ydet  

 som delvis lån og delvist tilskud.
Kommunen indtrådt i hustruens ret til  

 bidrag.
 Civilretsdirektoratet begrænsede bidragets størrelse til de af  

 kommunen faktisk afholdte udgifter, da hustruen ikke selv havde søgt bidrag.
 Civilretsdirektoratet nedsatte bidraget med tilbagevirkende kraft, da  

 afgørelsen var åbenbart urigtig.
 Statsamtet bestemte i april 1987, at manden med virkning fra september  

 1986 skulle betale bidrag til hustruens underhold med 1.444 kr. månedlig de  

 to første måneder og herefter med 2.500 kr. månedlig.
 Det fremgik af sagen, at kommunens social- og sundhedsforvaltning havde  

 anmodet statsamtet om at fastsætte bidrag til hustruens underhold, og at  

 hustruen ikke ønskede bidrag fastsat.
 Det lagdes til grund, at manden havde en samlet A-indkomst på ca. 250.000  

 kr., og forsørgede et barn i hjemmet.
 Det lagdes endvidere til grund, at hustruen var under uddannelse og modtog  

 uddannelsesstøtte samt supplerende hjælp i medfør af bistandslovens § 42.
Kommunen oplyste over for Civilretsdirektoratet, at hjælpen blev ydet som  

 halvt tilskud og halvt lån med tilbagebetalingspligt.
I tilskudsdelen var  

 fratrukket stipendier fra Statens Uddannelsesstøtte, før kommunen udbetalte  

 beløbet.
 Civilretsdirektoratet lagde vægt på dette og på kommunens månedlige  

 tilskud til hustruen, og man fandt herefter, at manden kun kunne pålægges at  

 betale, hvad kommunen havde ydet i tilskud til hustruens underhold, samt at  

 de af kommunen ydede tilskud skulle fradrages den modtagne uddannelsesstøtte.
 Statsamtets afgørelse måtte betegnes som åbenbart urigtig, hvorfor man  

 fandt, at bidraget skulle nedsættes med tilbagevirkende kraft.
