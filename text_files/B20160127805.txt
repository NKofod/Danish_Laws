Bekendtgørelse om ændring af bekendtgørelse om den samlede danske nummerplan § 1 I bekendtgørelse nr. 425 af 14. april 2011 om den samlede danske nummerplan, som ændret ved bekendtgørelse nr. 813 af 19. juli 2012, foretages følgende ændringer:
 1. Indledningen affattes således:
»I medfør af § 21, stk. 1, i lov om elektroniske kommunikationsnet og -tjenester, jf. lovbekendtgørelse nr. 128 af 7. februar 2014 fastsættes:« 2. Overalt i bekendtgørelsen ændres »IT- og Telestyrelsen« til: »Energistyrelsen«, og »IT- og Telestyrelsens« til: »Energistyrelsens«.
 3. Overalt i bekendtgørelsen ændres »numre, nummerserier eller adresser« til: »numre, nummerserier, koder eller adresser«, og »Numre, nummerserier eller adresser« til: »Numre, nummerserier, koder eller adresser«.
 4. Overalt i bekendtgørelsen ændres »telefoni, ISDN« til: »fastnetkommunikation«.
 5. I § 4 indsættes efter stk. 8 som nyt stykke:
»Stk. 9. Energistyrelsen kan afvise en ansøgning om tildeling af nummerserier, hvis en erhvervsmæssig udbyder af elektroniske kommunikationsnet eller -tjenester ikke sandsynliggør at minimum 60 pct. af de til udbyderen allerede tildelte nummerserier af den ansøgte type er taget i brug.« Stk. 9 bliver herefter stk. 10.
 6. § 5, stk. 1, affattes således:
»8-cifrede og 12-cifrede numre inden for den nationale nummerplan tildeles til erhvervsmæssige udbydere af elektroniske kommunikationsnet eller -tjenester i nummerserier på 1.000 eller 10.000. Ved tildeling af nummerserier vil Energistyrelsen tilstræbe en effektiv anvendelse af numre og en hensigtsmæssig struktur med sammenhængende nummerserier i den nationale nummerplan.
I de i §§ 19-21 nævnte nummerserier tildeles nummerserier på 1.000 eller 100.« 7. I § 7 indsættes efter nr. 5 som nyt nummer:
»6) Anvendelse i overensstemmelse med national nummerplan og gældende national ret.« Nr. 6 bliver herefter nr. 7.
 8. Overskriften til kapitel 4 affattes således:
»Kapitel 4 Disponering, videretildeling, tilbagelevering og anvendelse af numre, nummerserier, koder og adresser« 9. I § 9 indsættes som stk. 4, 5 og 6:
 »Stk. 4. Erhvervsmæssige udbydere af elektroniske kommunikationsnet eller -tjenester eller forsyningspligtydelser, som Energistyrelsen har tildelt numre, nummerserier, koder eller adresser, kan til enhver tid levere de tildelte numre, nummerserier, koder eller adresser tilbage til Energistyrelsen i samme omfang, som numrene, nummerserierne, koderne eller adresserne er blevet tildelt.
 Stk. 5. Udbydere, jf. stk. 4, som Energistyrelsen har tildelt nummerserier, kan levere de tildelte nummerserier tilbage til Energistyrelsen i samlede serier af minimum 1.000 numre, hvori der ikke er foretaget portering af numre til andre udbydere.
Stk. 6. Stk. 4 og 5 gælder både for numre, nummerserier, koder eller adresser, der er tildelt før denne bekendtgørelses ikrafttræden, og for numre, nummerserier, koder eller adresser, der bliver tildelt efter denne bekendtgørelses ikrafttræden.« 10. I § 23, stk. 4, ændres »telefoni-, ISDN-« til: »fastnetkommunikations-«.
 11. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 3. november 2016.
