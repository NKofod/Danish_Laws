Resumé En gammel mand havde over for sin søn givet udtryk for at han  

 ønskede at dø i sit eget hjem.
Efter flere slagtilfælde blev han bevidstløs  

 og  

 modtog i en længere periode en omfattende pleje i eget hjem.
Efter  

 uoverensstemmelser mellem sønnen og kommunen blev manden indlagt på sygehus  

 og  

 derefter udskrevet til plejehjem mod sønnens ønske.
Sønnen der var blevet  

 beskikket som værge for den - både i økonomisk og personlig henseende -  

 umyndiggjorte far rejste sag om hjemgivelse til pleje i eget hjem.
Kommunen  

 fastholdt plejehjemsanbringelsen mod sønnens protest og henviste som  

 begrundelse bl.a. til at man af ressourcemæssige hensyn og efter en  

 principbeslutning  

 fandt, at komapatienter burde visiteres til plejehjem.
Ombudsmanden mente at opretholdelsen af beslutningen om plejehjemsanbringelse  

 savnede hjemmel, og at farens fortsatte ophold på plejehjemmet trods værgens  

 protest var en ulovlig tvangsmæssig anbringelse.
Endvidere mente ombudsmanden  

 at kommunen havde haft en positiv forpligtelse til at yde bistand i  

 forbindelse  

 med en hjemgivelse, og at kommunens egne tidligere vurderinger af  

 plejebehovet  

 i nogen grad måtte være styrende for den nærmere skønsmæssige fastlæggelse af  

 plejens omfang.
Ombudsmanden fandt det derfor beklageligt at kommunen ikke  

 havde foretaget en konkret vurdering af, i hvilket omfang det var muligt at  

 imødekomme sønnens ønske om at faren modtog pleje og bistand i sit eget hjem.  

 (J.  

 nr. 1994-728-053).
Gamle umyndiggjortes retsstilling.
Valget mellem  

 plejehjemsanbringelse og pleje i eget hjem Foreningen (A) klagede for B  

 over en kommunes beslutning om at fastholde en anbringelse af B's far, C, på  

 et  

 plejehjem, og om ikke at ville imødekomme C's ønske om pleje og bistand i  

 eget  

 hjem.
Ombudsmanden optog sagen af egen drift efter bestemmelsen i  

 ombudsmandslovens § 6, stk. 5.
Det fremgik af sagen at C i  

 1991, da han var 84 år gammel, fik flere slagtilfælde.
Efter en  

 hospitalsindlæggelse blev han udskrevet til døgnpleje i hjemmet.
Efter  

 udskrivningen  

 fra sygehuset var han bevidstløs og havde et udtalt plejebehov.
Ifølge hans  

 søn  

 B var det af væsentlig betydning at C kunne få mulighed for at blive i sit  

 eget hjem, og B og hans søster havde lovet faderen at imødekomme hans ønske.  

 Plejen blev i 15 måneder ydet af kommunen til dels i forening med sønnen.
Det  

 fremgik af sagen at C i pasningsperioden fik besøg af to personer ni gange i  

 døgnet.
Plejen blev ydet af hjemmehjælpere og sygeplejersker og omfattede  

 foruden almindelige hjemmehjælpsfunktioner, som varetagelse af personlig  

 hygiejne og vending i sengen, tillige sygepleje i form af sondemadning,  

 kateterskift og medicinering.
I begyndelsen af 1993 opstod  

 uoverensstemmelser mellem B og kommunen om såvel kvaliteten som omfanget af  

 den kommunale pleje.
Det fremgik af korrespondancen mellem B og kommunen at B  

 på sin side fandt at plejen til tider blev ydet af ikke kvalificeret  

 personale,  

 ligesom han mente at plejen i øvrigt var blevet reduceret.
Kommunen  

 (hjemmeplejen)  

 fandt det på den anden side vanskeligt at samarbejde med B idet han efter  

 kommunens opfattelse blandede sig for meget i plejen og stillede urimelige  

 krav  

 til plejepersonalet.
Kommunen anbefalede i flere tilfælde at faderen blev  

 overført til plejehjem hvis B ikke fandt hjemmeplejen tilfredsstillende.
B  

 fastholdt  

 imidlertid at faderen skulle plejes i eget hjem.
Den 10. maj 1993 traf  

 socialudvalget i kommunen afgørelse om at godkende en indstilling fra  

 plejehjemsvisitationen.
Indstillingen lød således:
"Der er frit valg om  

 pensionisterne vil blive i eget hjem eller på plejehjem.
Det foreslås dog, at  

 personer der er i coma visiteres og flyttes på plejehjem." Navnlig foranlediget af  

 uoverensstemmelserne mellem kommunen og B om hjemmeplejens kvalitet og omfang  

 blev C i perioden fra den 12. til den 21. maj 1993 indlagt på sygehus.
Under  

 indlæggelsen rettede B henvendelse til kommunen og bad om at plejeforholdene  

 forbedredes, således at faderen kunne udskrives til eget hjem.
Faderen blev  

 imidlertid udskrevet til et plejehjem.
Af udskrivningskortet fra sygehuset  

 fremgik at "patienten flyttes på (plejehjemmet) mhp aflastning indtil  

 langtidsplan mhp fremtidige placering er afgjort i forhandling mellem  

 hjemmeplejen og pt.s søn." Efter at sagen havde været behandlet i  

 socialudvalget, meddelte kommunens borgmester i et brev af 27. maj 1993 til B  

 at plejen i hjemmet efter kommunens opfattelse, og i øvrigt også efter den  

 praktiserende læges opfattelse, havde været optimal.
Kommunen meddelte B at  

 "som situationen nu har tilspidset sig, og personalet i hjemmeplejen  

 føler sig generet og overfuset af dig, ses der ingen anden løsning på  

 problemet  

 end at din (far) bliver fast beboer på (plejehjemmet)." I et brev af samme dato  

 afslog kommunen en ansøgning fra B om plejeløn efter bistandslovens §  

 57 a  

 om hjælp i forbindelse med pasning  

 af døende i hjemmet.
Begrundelsen for afslaget var at C's læge havde fundet  

 at  

 tilstanden var stabil (patienten var ikke i terminalfasen).
Den 17. juni 1993 deltog B i  

 visitationsmøde om farens plejehjemsanbringelse.
Det fremgik af kommunens  

 akter at "(C) visiteres til ophold på (plejehjemmet). Sønnen (B) var  

 imod  

 indstillingen." B klagede over kommunens  

 beslutning om bistand i hjemmet til det sociale ankenævn i amtet, som  

 imidlertid meddelte ham at afgørelser om hjemmehjælp ikke kan indbringes for  

 anden administrativ myndighed, jf. bistandslovens § 57.
Herefter rejste B sag med  

 henblik på umyndiggørelse af faren.
Ved byretsdom af 3. august 1993 blev A  

 umyndiggjort i formueretlig, men ikke personlig henseende.
Dommen blev anket  

 af  

 B med henblik på umyndiggørelse også i personlig henseende.
Landsretten fandt  

 i  

 sin dom af 12. januar 1994 at betingelserne for umyndiggørelse i personlig  

 henseende var til stede.
I landsrettens bemærkninger hed det:
"Det må efter de  

 lægelige oplysninger i sagen lægges til grund at (C) ikke er i stand til at  

 drage tilbørlig omsorg for sin person, og at betingelserne for at foretage  

 umyndiggørelse også i personlig henseende, jf. myndighedslovens § 46, dermed  

 er opfyldt.
Afgørelsen må herefter bero på, om der uanset at dette er  

 tilfældet, kan siges ikke at være behov eller tilstrækkeligt behov for at  

 gennemføre en sådan umyndiggørelse.
Ved udskrivning fra  

 (sygehuset) den 21. maj 1993 blev indstævnte overført til (plejehjemmet) med  

 henblik på aflastning, indtil den fremtidige placering fandt sin afgørelse  

 efter forhandling med indstævntes søn.
En vedvarende anbringelse af  

 indstævnte  

 på plejehjem, uden at indstævnte selv har kunnet give samtykke hertil, og  

 uden  

 at der blev beskikket en værge for indstævnte, som kunne tage stilling til  

 dette spørgsmål på indstævntes vegne, savner fornøden hjemmel.
Under disse omstændigheder er  

 der behov for at gennemføre en umyndiggørelse i personlig henseende." Herefter blev B beskikket  

 som værge for sin far.
På baggrund af  

 landsretsdommen bad B's advokat om et møde med kommunen.
Han skrev bl.a.:
 "...
Selv om anbringelsen af min  

 klients fader er sket uden at der har været hjemmel hertil er min klient dog  

 ikke indstillet på uden videre at kræve (C) hjemgivet til sin bopæl, idet min  

 klient først ønsker at drøfte mulighederne med (kommunen) for at få  

 genoptaget  

 den bistand, der før (C)'s overførsel til (plejehjemmet) blev ydet i min  

 klients faders hjem." Et sådant møde blev afholdt  

 den 28. februar 1994. I mødet deltog B og hans advokat, borgmesteren,  

 socialinspektøren, formanden for socialudvalget, lederen af hjemmeplejen, en  

 sygeplejerske samt kommunens advokat.
I et brev af 1. marts 1994  

 til kommunens advokat bekræftede B's advokat at kommunen på mødet havde  

 meddelt  

 at man var indstillet på at fastholde beslutningen om anbringelse af C på  

 plejehjemmet, og at man som følge heraf ikke ville imødekomme B's anmodning  

 om at bistå faren med pasning i hjemmet.
Det fremgik endvidere af advokatens  

 brev at der i kommunen var truffet en generel beslutning om at patienter med  

 plejebehov svarende til C's skulle visiteres til plejehjem.
B's advokat oplyste videre at  

 B havde bedt om hans hjælp til at vurdere afgørelsernes overensstemmelse med  

 bestemmelserne i bistandslovens kapitel 12 om praktisk bistand i hjemmet, og  

 udbad sig i den anledning oplysninger om den nærmere baggrund for kommunens  

 generelle beslutning om plejehjemsvisitation af patienter med plejebehov som  

 C's.
I denne forbindelse bad B's advokat om oplysninger om hvorvidt  

 beslutningen fik betydning for andre indbyggere end C.
Endelig ansøgte  

 advokaten på ny om at plejen i hjemmet af C blev genoptaget i mindst samme  

 omfang som i perioden forud for anbringelsen på plejehjemmet.
Om mødets resultat skrev  

 kommunens advokat i et brev af 15. marts 1994 til B's advokat at kommunen  

 ikke  

 var indstillet på at yde C den hjemmehjælp der blev ydet forud for  

 indlæggelsen  

 på sygehuset.
Om kommunens begrundelse anførte advokaten således:
 "Baggrunden for det  

 meddelte afslag er, at man i (kommunen) har truffet en principbeslutning om  

 bevaring af de i kommunen værende plejehjem.
Med udgangspunkt i denne  

 beslutning har de sociale myndigheder med henvisning til det vedlagte  

 cirkulære  

 om bedre ressourceanvendelse i ældresektoren (bilag 1) været forpligtet til  

 at  

 udnytte kommunens faciliteter på bedst mulige måde." Advokaten henviste endvidere  

 til at socialudvalget i kommunen på et møde den 10. maj 1993, efter  

 indstilling  

 fra plejehjemsvisitationsudvalget, havde truffet en beslutning om at personer  

 der var i koma skulle visiteres til plejehjem.
 Som svar på B's advokats  

 spørgsmål om hvorvidt beslutningen berørte andre patienter, oplyste advokaten  

 at der ikke i kommunen var andre komapatienter der modtog pleje i hjemmet.
B's advokats ansøgning i brev  

 af 1. marts 1994 om genoptagelse af hjemmeplejen blev besvaret med et brev af  

 24. marts 1994 fra kommunens advokat.
Brevet var vedlagt kopi af journalark  

 hvoraf det fremgik at kommunen den 22. marts 1994 havde vedtaget at afslå  

 ansøgningen.
Afgørelsen indeholdt følgende begrundelse:
"Der meddeles afslag på  

 det ansøgte, da det er udvalgets opfattelse, at sikkerheden for (C) er størst  

 ved ophold på (plejehjemmet), hvor der er personale, der kan observere ham  

 efter behov.
Afgørelsen skal ligeledes ses i forlængelse af udvalgets  

 godkendelse af "Oplæg på ældreområdet", godkendt den 10. maj  

 1993." Herefter bad foreningen A på  

 vegne af B om at ombudsmanden overvejede om der var grundlag for at rejse  

 sagen  

 af egen drift.
Foreningen A anførte bl.a. følgende:
 "...
 Sagen synes at indeholde et  

 meget væsentligt spørgsmål - kan værgens beføjelser, i denne sag til at  

 bestemme den umyndiggjortes opholdssted, indskrænkes via kommunale  

 beslutninger.
Her tænkes særligt på, at  

 netop spørgsmålet om (C)'s fremtidige opholdssted begrundede behovet for  

 umyndiggørelsen i personlig henseende, jf. præmisserne i (Landsrettens) dom  

 af  

 12/1-1994." Til brug ved overvejelser om  

 hvorvidt der var grundlag for at rejse sagen af egen drift, bad jeg herefter  

 kommunen om udlån af sagens akter og om en udtalelse, dels om det foreningen  

 A  

 havde anført, dels om spørgsmålet om hvorvidt der var truffet en beslutning  

 om  

 bevilling af plejeløn til B efter bistandslovens §  

 57 a  

 om hjælp i forbindelse med pasning  

 af døende i hjemmet.
 Kommunen svarede bl.a. følgende  

 om plejehjemsvisitationen:
 "...
(C) indlægges akut på  

 (sygehuset) den 12. maj 1993 og udskrives til aflastning 21. maj 1993. (C)  

 visiteres den 17. juni 1993 til fast beboer på plejehjemmet, dels for at have  

 størst mulighed for at observere ham og dels fordi socialudvalget har truffet  

 en principiel afgørelse om, at comapatienter visiteres til plejehjem, jfv.  

 Socialstyrelsens vejledning af august 1980 om bedre ressourceanvendelse i  

 sektoren." Om spørgsmålet om plejeløn  

 henviste kommunen til brevet af 27. maj 1993 til B og bestred i øvrigt B's  

 oplysninger om at der havde fundet nedskæringer sted af plejen i den periode  

 hvor C var blevet passet i eget hjem.
Kommunens brev blev sendt til  

 partshøring hos foreningen A som herefter fastholdt sin opfattelse af  

 spørgsmålet  

 om det manglende samtykke til plejehjemsanbringelsen.
Herudover fremsatte  

 foreningen forskellige kommentarer til spørgsmålene om hjemmeplejens omfang  

 og om plejeløn.
Den 19. januar 1994 oplyste foreningen endvidere telefonisk  

 at  

 situationen var uændret.
C var fortsat beboer på plejehjemmet, og der var  

 ingen ændringer i hans tilstand.
 Herefter skrev jeg således  

 til kommunen:
 "Sagen rejser to snævert  

 forbundne spørgsmål, nemlig  

  

 dels  

  

 spørgsmålet om lovligheden af (kommunens) afslag på at yde bistand og pleje i  

 hjemmet,  

  

 dels  

  

 spørgsmålet om  

 lovligheden af (kommunens) beslutning om at fastholde anbringelsen af (C) på  

 (plejehjemmet). Da (C) ifølge det oplyste ikke er i terminalfasen, har jeg  

 ikke  

 bemærkninger til kommunens afgørelse om ikke at ville yde (B) hjælp efter  

 bistandslovens §  

 57 a  

 til pasning af en døende i hjemmet.
 1) Om afslaget på hjemmehjælp og hjemmesygepleje.
Således som (C)'s  

 helbredssituation er beskrevet i sagen, må jeg lægge til grund at det vil  

 være  

 en forudsætning for en hjemgivelse at (kommunen) træffer afgørelse om at yde  

 en forsvarlig bistand og pleje i hjemmet.
Disse spørgsmål er reguleret i  

 bistandslovens kapitel 12 og i loven om hjemmesygeplejerskeordninger.
 Efter bistandslovens § 53  

 ydes varig hjemmehjælp som bistand til husligt arbejde og personlige  

 fornødenheder som en person på grund af en vedvarende lidelse eller svækkelse  

 ikke kan udføre på egen hånd.
Efter § 1 i lov nr. 438 af  

 13. juni 1973 om hjemmesygeplejerskeordninger skal kommunerne yde  

 vederlagsfri  

 hjemmesygepleje efter lægehenvisning, og efter § 2 er indenrigsministeren (nu  

 sundhedsministeren) bemyndiget til at fastsætte regler om omfanget af og  

 kravene til den kommunale hjemmesygeplejerskeordning.
Sådanne regler er  

 fastsat  

 i bek. nr. 198 af 17. maj 1979 om hjemmesygeplejerskeordninger.
Afgørelsen af om og i hvilket  

 omfang der skal gives pleje såvel efter bistandslovens § 53 som  

 bestemmelserne  

 om hjemmesygepleje, beror på en skønsmæssig vurdering.
Når bortses fra at  

 behovsvurderinger i sagens natur må indgå i afgørelserne, er der i ingen af  

 bestemmelserne fastsat nærmere til- eller fordelingskriterier.
Der kan dog  

 efter min opfattelse ikke være tvivl om at ressourcemæssige hensyn, herunder  

 hensynet til en effektiv ressourceanvendelse i omsorgssektoren, kan indgå som  

 lovlige hensyn i den nærmere tilrettelæggelse af bistanden og plejen til den  

 enkelte borger, således som det også er tilfældet i den foreliggende sag, jf.  

 (kommunens) advokats brev af 15. marts 1994 til (B)'s advokat.
At  

 konsekvensen  

 af (kommunens) principbeslutning om bevarelse af (plejehjemmet) vil være den  

 at kommunen foretrækker plejehjemsanbringelse frem for hjemmepleje, kan  

 som udgangspunkt heller ikke give mig anledning til bemærkninger.
Dog er det  

 min opfattelse at en principbeslutning om plejehjemsvisitation af en bestemt  

 gruppe plejetrængende (komapatienter) ikke som sin lovlige konsekvens kan  

 have at kommunen helt undlader at foretage en individuel vurdering, ligesom  

 en  

 hjælptrængendes ønske om og behov for pleje i hjemmet som alternativ til  

 plejehjemsanbringelse efter min opfattelse ikke fuldstændig kan nægtes som en  

 konsekvens af ressourcemæssige prioriteringer.
I det foreliggende tilfælde  

 er der ikke tvivl om at der eksisterer et plejebehov, og at dette behov har  

 et  

 endog ret betydeligt omfang.
Indtil tidspunktet for (C)'s anbringelse på  

 plejehjem ydede (kommunen) da også en omfattende service såvel i form af  

 hjemmehjælp  

 som sygepleje.
Omend kommunen altså i modsætning til værgen nu har den  

 opfattelse at plejen bedst finder sted i forbindelse med en anbringelse på  

 plejehjem, og i øvrigt foretrækker at udnytte ressourcerne i  

 omsorgs/ældresektoren således at komapatienter visiteres til plejehjem, er  

 det  

 min umiddelbare opfattelse at en beslutning om  

  

 helt  

  

 at afvise at yde bistand og pleje i hjemmet vil være  

 uberettiget.
Endvidere bemærker jeg at en  

 afgørelse om helt at nægte pleje og bistand i hjemmet der er truffet med det  

 formål at fremkalde et samtykke til en plejehjemsanbringelse, efter min  

 opfattelse vil være ulovlig.
Således som den konkrete sag foreligger oplyst,  

 lægger afvisningen af at yde hjælp i hjemmet et stærkt pres på værgen (B)  

 idet  

 han i realiteten ikke har mulighed for at insistere på farens hjemgivelse og  

 derved udøve sine værgebeføjelser i overensstemmelse med farens ønske.
Sammenfattende er det derfor  

 min foreløbige opfattelse at (kommunen) har en forpligtelse til at tilbyde  

 (C)  

 bistand og pleje i forbindelse med en hjemgivelse.
Det er tillige min  

 opfattelse at kommunen i den nærmere fastlæggelse af plejens omfang i nogen  

 grad vil være bundet af sine egne tidligere vurderinger, jf. oplysningerne  

 ovenfor om plejens art og omfang frem til hospitalsindlæggelsen i maj 1993.  

 Den præcise fastlæggelse af forpligtelsens omfang vil imidlertid bero på et  

 skøn i hvilket ressourceøkonomiske og administrative hensyn lovligt vil kunne  

 inddrages.
 2) Om (kommunens) fastholdelse af afgørelsen om plejehjemsanbringelse.
 Bestemmelse om optagelse i  

 plejehjem træffes efter bistandslovens § 83 af kommunalbestyrelsen.  

 Bestemmelsen hjemler ikke adgang til (vedvarende) anbringelse af en person på  

 plejehjem uden den pågældendes (eller hans værges) samtykke.
 Den foreliggende sag rejser  

 spørgsmålet  

  

 om  

  

 der er givet samtykke  

 til anbringelse af (C) på plejehjem.
 (C) var på tidspunktet for  

 anbringelsen på (plejehjemmet) ude af stand til at "drage tilbørlig  

 omsorg  

 for sin person", jf. myndighedslovens § 46. Da han til trods herfor var  

 anbragt mere vedvarende på plejehjemmet, fandt (landsretten) i bemærkningerne  

 til dommen af 12. januar 1994  

  

 at  

  

 plejehjemsanbringelsen savnede hjemmel, og  

  

 at  

  

 der var det fornødne behov for at gennemføre en umyndiggørelse i personlig  

 henseende.
 (Landsretten) har altså taget  

 stilling til hjemmelsspørgsmålet i forbindelse med plejehjemsanbringelsen den  

 21. maj 1993, og klagen til ombudsmanden vedrører opretholdelsen af  

 anbringelsen efter værgebeskikkelsen.
Med sine bemærkninger har  

 landsretten tiltrådt den almindelige opfattelse af retsvirkningerne af en  

 personlig umyndiggørelse i relation til anbringelse på plejehjem.
Dette at  

 værgen efter myndighedslovens § 46 overtager omsorgen for den umyndiggjorte  

 person, indebærer således at værgen træffer de beslutninger om den  

 umyndiggjortes  

 opholdssted, herunder om anbringelse på plejehjem, som den pågældende ikke  

 selv  

 er i stand til at træffe, jf. betænkning nr. 1247/1993 om værgemål, s. 48. En  

 sådan anbringelse betragtes som en frivillig anbringelse idet værgen netop  

 træffer afgørelsen på den umyndiggjortes vegne.
Anbringelse af den  

 umyndiggjorte uden værgens samtykke - eller ligefremme protest - må omvendt  

 som udgangspunkt betragtes som en tvangsmæssig anbringelse.
 Spørgsmålet er herefter om  

 (B), trods sin erklærede uenighed i beslutningen om opretholdelse af  

 anbringelsen på plejehjem, med sin accept af at faren - under de givne  

 omstændigheder - forblev på hjemmet, kan antages alligevel at have afgivet et  

 (stiltiende) samtykke.
Når (B) ikke har insisteret  

 på farens hjemgivelse, hænger det åbenbart sammen med (kommunens) gentagne  

 afslag på ansøgninger om at genoptage plejen i hjemmet.
Farens plejebehov  

 taget i betragtning har (B) næppe haft noget reelt valg, jf. oplysningerne  

 ovenfor om omfanget og arten af plejen forud for indlæggelsen den 12. maj  

 1993.  

 En insisteren på hjemgivelse under disse betingelser ville muligt endog være  

 uforenelig med værgens opgave, at drage omsorg for den umyndiggjorte, jf.  

 myndighedslovens § 46. Under disse omstændigheder er det derfor min  

 umiddelbare opfattelse at (B)'s manglende insisteren på faderens hjemgivelse  

 ikke kan sidestilles med et samtykke, ligesom naturligvis hans henvendelse  

 til ombudsmanden via foreningen (A) tilsvarende må tages som et udtryk for at  

 han har opretholdt sin protest imod (kommunens) beslutning.
På den beskrevne baggrund er  

 det derfor min foreløbige opfattelse at (kommunens) afgørelse om at  

 opretholde  

 plejehjemsanbringelsen uden værgens samtykke savner hjemmel.
Herved bemærkes  

 at der heller ikke i bistandsloven i øvrigt findes hjemmel til  

 plejehjemsanbringelse uden samtykke fra den pågældende selv eller en  

 beskikket  

 værge.
At (C) på grund af sin tilstand ikke er i stand til selv at reagere  

 imod  

 anbringelsen, kan ikke føre til andet resultat.
Af afgørende betydning for  

 bedømmelsen må være om værgen har haft en reel valgmulighed mellem  

 plejehjemsanbringelse og pleje i hjemmet, og det forhold at han ikke  

 insisterer på hjemgivelse, må som ovenfor nævnt ses i sammenhæng med den  

 kommunale afvisning af at yde pleje i eget hjem.
Jeg vedlægger sagens akter og  

 beder om at de bliver tilbagesendt sammen med kommunens bemærkninger..." Samtidig sendte jeg en kopi  

 til Socialministeriet af mit brev til (kommunen). I brevet bad jeg om  

 ministeriets  

 eventuelle bemærkninger til den foreløbige retsopfattelse jeg havde fremsat  

 over for kommunen.
I et brev af 20. februar 1995  

 skrev foreningen A til mig at C nu var afgået ved døden.
Det fremgik af  

 brevet  

 at værgen fortsat ønskede sagen behandlet.
Herefter skrev jeg til kommunen at  

 jeg  

 opretholdt min anmodning om at kommunen fremsatte sine bemærkninger til min  

 redegørelse af 20. februar 1995.
 Herefter skrev kommunen bl.a.  

 således:
 "...
 Umiddelbart inden (C) blev  

 indlagt på sygehuset 12. maj 1993 nægtede sønnen (B) hjemmeplejen adgang til  

 huset ved at aflåse dette.
 (C) blev udskrevet fra  

 sygehuset til aflastning på plejehjemmet.
 Visitationsudvalget blev  

 indkaldt da ophold i aflastning er en midlertidig foranstaltning og set i  

 lyset  

 af at sønnen have nægtet os adgang til huset inden indlæggelsen, har det  

 selvfølgelig haft en vægt i valget af den trufne beslutning.
 Det skal bemærkes, at (C)'s  

 egen læge er med i visitationsudvalget og kendte familieforholdene særdeles  

 godt og fuldt ud accepterede afgørelsen.
Kommunen har en forpligtelse  

 til at handle og kan ikke løbe nogen risiko for at en hjælpeløs mand ikke får  

 nogen pleje hvis det ikke passer sønnen at lukke os ind.
På daværende  

 tidspunkt  

 var (C) ikke umyndiggjort.
Udvalgets afgørelse om at  

 comapatienter visiteres til plejehjemmet skal ikke ses bogstaveligt men  

 indgår  

 i den samlede vurdering i det konkrete tilfælde.
Det kan oplyses, at vi  

 tidligere har haft 2 comapatienter, hvoraf den ene har været passet i eget  

 hjem  

 og den anden har været visiteret til plejehjemmet, men i fuld forståelse med  

 de  

 pårørende.
Alt i alt har det været  

 socialudvalgets hensigt at tilgodese (C)'s behov bedst muligt." Socialministeriet skrev bl.a.  

 således:
 "...
 I den anledning skal  

 Socialministeriet, der ikke har hjemmel til at gå ind i eller tage stilling  

 til  

 konkrete sager, på det foreliggende grundlag vejledende udtale sig generelt  

 om  

 den af ombudsmanden afgivne retsopfattelse af de i sagen rejste to spørgsmål:
 1. Lovligheden af kommunens afslag på at yde bistand og pleje i  

 hjemmet.
 2. Lovligheden af kommunens beslutning om at fastholde  

 anbringelsen af faderen på plejehjem.
 Ad 1.
Socialministeriet skal  

 indledningsvis meddele, at lov om sygeplejersker henhører under  

 Sundhedsministeriet.
Socialministeriet kan derfor alene udtale sig om  

 bistandslovens regler om praktisk bistand i hjemmet.
Vedr. tildeling af  

 hjemmepleje kan det oplyses, at det af punkt 5 i Socialministeriets cirkulære  

 af 30. oktober 1980 om praktisk bistand i hjemmet efter bistandsloven  

 fremgår,  

 at der ved afgørelsen af, om og i hvilket omfang der skal ydes hjemmehjælp,  

 lægges vægt på familiens samlede situation, herunder om der i hjemmet er  

 voksne eller større børn, der vil kunne yde forsvarlig bistand, uden at disse  

 familiemedlemmer belastes urimeligt derved.
Det fremgår endvidere af samme  

 cirkulæres  

 punkt 6, at hjemmehjælp hovedsagelig ydes i dagtimerne, men at der også skal  

 være adgang til at kunne få bistand på andre tidspunkter.
Der er ikke i  

 øvrigt  

 i bistandsloven fastsat nærmere bestemmelser om til- eller  

 fordelingskriterier.  

 En afgørelse af om og i hvilket omfang, der skal gives hjemmepleje beror på  

 en  

 skønsmæssig vurdering.
Det indebærer, efter Socialministeriets opfattelse, at  

 der i hver sag må foretages en individuel vurdering.
 Det er Socialministeriets  

 opfattelse, at ressourcemæssige hensyn kan indgå som lovlige hensyn i  

 kommunens  

 nærmere tilrettelæggelse af bistanden til og plejen af den enkelte borger,  

 herunder andre rimelige tilbud om hjælp i f.eks. plejehjem, men at pleje i  

 hjemmet ikke kan nægtes alene som en konsekvens af ressourcemæssige  

 prioriteringer.
 Endelig finder ministeriet,  

 at der ikke kan træffes afgørelse om afvisning af bistand og pleje i hjemmet  

 med det formål at fremkalde et samtykke til en plejehjemsanbringelse.
 Ad 2.
Kommunalbestyrelsen er i  

 medfør af bistandslovens § 79, stk. 1 forpligtet til at sørge for døgntilbud  

 til personer, som af helbredsmæssige grunde har behov for det, men  

 bestemmelsen  

 giver ikke kommunalbestyrelsen hjemmel til at påtvinge personerne det eller  

 de  

 tilbud, der stilles til rådighed.
En sådan hjemmel findes heller ikke i  

 bistandslovens § 83, stk. 1, der bestemmer, at det er kommunalbestyrelsen,  

 der  

 træffer bestemmelse om optagelse i et plejehjem.
Socialministeriet finder  

 således, at anbringelse af en person på plejehjem kræver samtykke, hvilket  

 også  

 - efter ministeriets opfattelse - indebærer, at der ikke er hjemmel til at  

 fastholde en person i plejehjem, hvis personen ikke ønsker at forblive  

 der." Herefter udtalte jeg  

 følgende:
"Foreningen (A) har den  

 20. februar 1995 orienteret mig om at (C) den 31. januar 1995 afgik ved  

 døden.  

 (C)'s værge (B) har imidlertid fastholdt sit ønske om at jeg afgiver en  

 udtalelse på baggrund af det refererede sagsforløb.
Derfor og fordi sagen  

 rejser nogle principielle (socialretlige) spørgsmål af væsentlig betydning  

 for gamle og umyndiggjortes retsstilling, skal jeg fremsætte følgende  

 endelige  

 bemærkninger til de retlige spørgsmål sagen rejser.
Jeg henviser herved til  

 bestemmelsen i ombudsmandslovens § 6, stk. 5. Efter bestemmelsen kan  

 ombudsmanden af egen drift undersøge kommunale sagsområder hvor der ikke er  

 rekurs til en statslig myndighed, hvis der er tale om krænkelse af væsentlige  

 retlige interesser.
 Indledningsvis bemærker jeg  

 at jeg ikke har noget grundlag for at betvivle at (kommunen) har haft til  

 hensigt at tilgodese (C)'s behov bedst muligt, jf. kommunens brev af 7. marts  

 1995 til mig.
 Derimod må jeg nære tvivl med  

 hensyn til spørgsmålet om hvorvidt kommunen har forstået retsvirkningen af en  

 personlig umyndiggørelse i relation til spørgsmålet om valg mellem  

 plejehjemsanbringelse  

 og pleje i eget hjem.
Som nævnt i mit brev af 20.  

 februar 1995 til kommunen indebærer en værgebeskikkelse af en personligt  

 umyndiggjort at det er værgen der træffer de beslutninger bl.a. om den  

 umyndiggjortes opholdssted som han ikke (længere) selv er i stand til at  

 træffe.
Heraf følger at en kommune må respektere værgens ønsker og  

 dispositioner selv om kommunen eventuelt måtte være uenig eller ligefrem  

 finde  

 dem til skade for den umyndiggjorte.
I det omfang der er grundlag for at mene  

 at værgen misbruger sin stilling eller i øvrigt er uegnet til at varetage  

 hvervet, må rette fremgangsmåde være den at rejse sag om fratagelse af  

 værgemålet, jf. myndighedslovens § 32.
(Kommunen) har ikke i sit  

 brev af 7. marts 1995 fremsat bemærkninger til min foreløbige opfattelse af  

 spørgsmålet om hvorvidt værgen (B) havde afgivet et stiltiende samtykke til  

 plejehjemsanbringelsen.
Jeg må herefter lægge til grund at fastholdelsen af  

 (C) på (plejehjemmet) fandt sted imod værgens ønske.
Da bistandsloven ikke  

 giver hjemmel til plejehjemsanbringelse uden samtykke, er det sammenfattende  

 min opfattelse at der var tale om en ulovlig (tvangsmæssig) anbringelse.
Jeg må således finde det  

 særdeles kritisabelt at (kommunen) ikke respekterede (B)'s indvendinger imod  

 at  

 hans fars anbringelse på plejehjemmet opretholdtes efter den personlige  

 umyndiggørelse og beskikkelsen af (B) som værge.
Jeg henviser i øvrigt til  

 det  

 jeg har anført i mit brev af 20. februar 1995 til kommunen.
 Om spørgsmålet om kommunens  

 positive forpligtelse til at yde pleje og bistand i eget hjem bemærker jeg  

 følgende:
 (Kommunen) har i sit brev af  

 7. marts 1995 meddelt mig at "udvalgets afgørelse om at comapatienter  

 visiteres til plejehjemmet ... ikke (skal) ses bogstaveligt, men indgår i den  

 samlede vurdering i det konkrete tilfælde." Jeg forstår at kommunen  

 således er enig med mig i at ressourcemæssige prioriteringer ikke kan have  

 som  

 sin lovlige konsekvens at kommunen helt undlader at foretage en individuel  

 vurdering af behovet for pleje og bistand i hjemmet, jf. også  

 Socialministeriets brev af 25. april 1995.
 I det konkrete tilfælde har  

 denne individuelle vurdering imidlertid ført til at kommunen helt nægtede at  

 yde (C) pleje og bistand i eget hjem.
 I hvilket omfang denne  

 afgørelse har sammenhæng med kommunens ressourcemæssige prioriteringer  

 og/eller  

 uenighed i hvordan (C)'s plejebehov bedst kunne varetages, er ikke ganske  

 klart.
Som nævnt ovenfor vil en  

 eventuel uenighed mellem en kommune og en værge om hvilken foranstaltning der  

 er den bedst egnede for den umyndiggjorte, ikke kunne berettige at kommunen  

 afslår en ansøgning om pleje og bistand med henvisning til uenighed i værgens  

 opfattelse.
En nægtelse af pleje og bistand med det formål at presse værgen  

 til at samtykke i den foranstaltning kommunen finder bedst egnet, vil heller  

 ikke være lovlig.
En kommune må respektere og handle i overensstemmelse med  

 værgens ønsker i den udstrækning disse ønsker i øvrigt kan og skal  

 imødekommes  

 efter social- og sundhedslovgivningen.
