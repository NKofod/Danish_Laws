Betænkning afgivet af Finansudvalget den 17. november 2011 Betænkning over Forslag til finanslov for finansåret 2012 [af finansministeren (Bjarne Corydon)] 1. Ændringsforslag I forlængelse af den ændrede ressortfordeling som følge af kongelige resolutioner af 3. og 5. oktober 2011 har finansministeren den 14. november 2011 stillet 786 ændringsforslag.
Finansministeren har desuden fremsendt anmærkninger til ændringsforslagene, der er omdelt på L 1  § 7, bilag 5.
2. Udvalgsarbejdet Forslag til finanslov for 2012 blev fremsat af finansminister Claus Hjort Frederiksen den 24. august 2011 som L 213. Ved afholdelse af folketingsvalg den 15. september 2011 bortfaldt lovforslaget.
Finanslovforslaget blev genfremsat uændret af finansminister Bjarne Corydon som L 1 den 12. oktober 2011. Den 3. november 2011 sendte finansministeren desuden publikationen »Ansvar og handling  oplæg til finanslov 2012« til Finansudvalget.
 L 1 var til 1. behandling den 10. november 2011 og blev herefter henvist til behandling i Finansudvalget.
Møder Den 9. november 2011 foretog Finansudvalget en teknisk gennemgang af finanslovforslaget med finansministeren, skatteministeren og embedsmænd fra Finansministeriet og Skatteministeriet.
Udvalget har herefter behandlet lovforslaget i 1 møde.
Spørgsmål Udvalget har stillet 5 spørgsmål til finansministeren og 1 spørgsmål til beskæftigelsesministeren til skriftlig besvarelse.
3. Indstillinger og politiske bemærkninger Udvalget indstiller finanslovforslaget for 2012 til vedtagelse med de af finansministeren stillede ændringsforslag.
Udvalget skal dog understrege, at der med afgivelsen af betænkningen ikke fra nogen side i udvalget er taget endelig stilling til den nærmere udformning af finansloven.
Partiernes stilling til finanslovforslaget og de enkelte dele heraf vil som i tidligere år afhænge af det videre udvalgsarbejde, herunder de ændringsforslag, der stilles til 3. behandling i og uden for udvalgets tillægsbetænkning over finanslovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Der henvises til siderne efter udvalgssammensætningen.
John Dyrby Paulsen (S) Ole Hækkerup (S) Rasmus Prehn (S) Sophie Hæstorp Andersen (S) Thomas Jensen (S) Marianne Jelved (RV) fmd.
Jonas Dahl (SF) Frank Aaen (EL) Johanne Schmidt-Nielsen (EL) Peter Christensen (V) Claus Hjort Frederiksen (V) Jacob Jensen (V) Kristian Jensen (V) Kristian Thulesen Dahl (DF) nfmd.
Mikkel Dencker (DF) Anders Samuelsen (LA) Mike Legarth (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
