Cirkulære om ændring af  

 cirkulære om arbejdstid mv. for lærere og ledere ved erhvervsskolerne Hermed fremsendes aftale om ændring af aftale om  

 arbejdstid mv. for lærere ved erhvervsskoler (tekniske skoler og  

 handelsskoler). Ændringerne er en konsekvens af aftale om rettenormer på de  

 erhvervsgymnasiale uddannelser og en udmøntning af aftaleresultatet fra OK95  

 vedrørende konvertering af ikke-afviklet overarbejde til omsorgsdage.
 Cirkulæret ændres på følgende punkter:
 1. Efter ad § 3, stk. 5, in fine:
"  

  

 Årsprøver (ved uddannelsen til højere handelseksamen, jf. for tiden  

 bekendtgørelse nr. 463 af 9. juni 1995 HHX-bekendtgørelsen).
 Skolerne kan vælge mellem følgende 2 modeller for  

 indregning af tid ved årsprøver, idet skolerne selv afgør, hvilken der skal  

 anvendes på den enkelte skole.
Model A Eksamensmedregningsreglen, jf. arbejdstidsaftalens § 3,  

 stk. 5, anvendes ved lærernes opgaver i forbindelse med eksamination og  

 censur  

 ved både projekt og årsprøver (skriftlig og mundtlig).
 Bemærkningen i arbejdstidscirkulærets ad § 3, stk. 5, om  

 lodtrækning finder tilsvarende anvendelse.
Model B Projektet.
Der afsættes 5 timer pr. elev til deling mellem  

 de involverede lærere.
Den afsatte tid skal dække forberedelse, vejledning og  

 evaluering.
Eventuel undervisning i forbindelse med vejledningen er  

 indregnet.
 Ved mundtlige årsprøver (eksamination og censur) anvendes  

 reglen om enkeltstående eksamensdage, jf. ovenfor, kombineret med de for  

 faget  

 fastsatte censurnormer.
 Ved skriftlige årsprøver ydes der læreren for udarbejdelse  

 af et opgavesæt 4 timer pr. hold/klasse.
For bedømmelse ydes der arbejdstimer efter de for faget  

 gældende censurnormer til læreren og censor." 2. I cirkulæret efter ad § 13 B indsættes:
"Ad § 13 C.  


  

 Omsorgsdage Som led i overenskomstforhandlingerne i 1995 blev der, jf.  

 Finansministeriets cirkulære af 26. juni 1995 om barsel, adoption og  

 omsorgsdage, i barselsaftalen indført ret til 10 omsorgsdage som følge af  

 barsel og adoption for ansatte, der bliver forældre efter den nye aftales  

 ikræfttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført over-/merarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved den efterfølgende opgørelsesperiodes  

 udløb (jf. § 14 A og 14 B) skal konverteres til omsorgsdage.
Der kan fastsættes et maksimum for antallet af  

 afspadseringstimer, der kan omdannes til omsorgsdage.
Maksimum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
Ved konvertering af afspadsering til omsorgsdage beregnes  

 7,4 timer som én omsorgsdag.
For deltidsansatte beregnes antallet af  

 omsorgsdage forholdsmæssigt i forhold til beskæftigelsesgraden.
Med hensyn til afviklingen af omsorgsdage henvises til  

 Finansministeriets cirkulære af 26. juni 1995 om barsel, adoption og  

 omsorgsdage.
Opmærksomheden henledes særligt på cirkulærets punkt 6,  

 hvorefter  

 forbruget af omsorgsdage for ansatte med ikke ubetydelige variationer i  

 arbejdsdagenes længde bør opgøres i timer, idet 1 omsorgsdag svarer til 7,4  

 timer for en fuldtidsansat og for deltidsansatte en forholdsmæssig del  

 heraf." Finansministeriet, den 28. maj 1996 P.M.V.E.B.Mogens Esmarch AFTALE OM ÆNDRING AF AFTALE OM ARBEJDSTID MV.
FOR  

 LÆRERE VED ERHVERVSSKOLER I henhold til § 2, stk. 2, i den mellem Ministeriet for  

 Statens Lønnings- og Pensionsvæsen og tjenestemændenes centralorganisationer  

 indgåede hovedaftale af 27. oktober 1969, aftales følgende:
 Aftale om ændring af aftale om arbejdstid mv. for lærere  

 ved erhvervsskolerne af 4. juli 1995 mellem Finansministeriet, Akademikernes  

 Centralorganisation og Statstjenestemændenes Centralorganisation II ændres  

 som  

 følger:
§ 1.  


  

 I § 3, stk. 5, tilføjes efter "med  

 eksamen": "eller årsprøve," § 2.  


  

 I § 11 indsættes efter "barsel"  

 følgende:
 "adoption samt omsorgsdage".
Overskriften til §  

 11 ændres samtidig til  

  

 "Sygdom og barsel mv." § 3.  


  

 I § 13 A, stk. 6, tilføjes:
"Tilsvarende gælder timer, der er konverteret til  

 omsorgsdage, jf. § 13 C, stk. 1, sidste punktum." § 4.  


  

 I § 13 B, stk. 6, tilføjes:
"Tilsvarende gælder timer, der er konverteret til  

 omsorgsdage, jf. § 13 C, stk. 1, sidste punktum." § 5.  

  

 Som nyt §  

 13 C indsættes:
"§ 13 C.
Omsorgsdage (handelsskoler og tekniske  

 skoler) Overarbejde, der ikke har kunnet afvikles ved  

 afspadsering, jf. § 13 A, stk. 1 og 2 og § 13 B, stk. 1 og 2, inden for den  

 efterfølgende opgørelsesperiode, jf. § 14 A og § 14 B, kan godskrives som  

 omsorgsdage/-timer,  

 såfremt læreren vælger dette.
 Tilsvarende gælder timer som efter § 13 A, stk. 5 og § 13  

 B, stk. 5, der efter aftale med læreren ikke kommer til udbetaling.
Stk. 2.  

  

 Sådanne omsorgsdage/-timer registreres  

 sammen med eventuelle omsorgsdage, som den ansatte måtte have opnået i  

 forbindelse med barsel og adoption, jf. den mellem Finansministeriet og  

 centralorganisationerne indgåede aftale af 26. juni 1995 om barsel, adoption  

 og  

 omsorgsdage.
Omsorgsdagene/-timerne afvikles efter anmodning i  

 overensstemmelse  

 med reglerne i kapitel 4 i nævnte aftale.
 Stk. 3.  

  

 Afspadseringsfrihed, der efter bestemmelsen  

 i stk. 1 er konverteret til omsorgsdage/-timer, kan ikke senere tilbageføres  

 og  

 godtgøres med overarbejdsbetaling.
Stk. 4  

  

 . Skolen kan fastsætte et maksimum pr.  

 medarbejder for antallet af overarbejdstimer, der kan konverteres til  

 omsorgsdage/-timer.
Maksimum kan dog ikke fastsættes lavere end et timetal  

 svarende  

 til i alt 10 omsorgsdage." § 6.  

  

 Ændringerne har virkning fra ikrafttræden af aftale af 4. juli 1995 om  

 arbejdstid mv. for lærere ved erhvervsskolerne.
København, den 28. maj 1996 Statstjenestemændenes Centralorganisation II Bjørn Wikkelsøe Jensen Finansministeriet P.M.V.
 E.B.
