Indhold 1. Indledning Bilag 3 Støjbegrænsende foranstaltninger og indgreb B.3.1 Skydehuse B.3.2 Støjskærme, jordvolde m.m.
B.3.3 Skov og anden beplantning B.3.4 Våben og ammunition B.3.5 Bestemmelse af støjdæmpende foranstaltningers virkning B.3.6 Simulatorstøttet undervisning Bilag 4 Fordeling af Forsvarets og Hjemmeværnets skydebaner i henhold  

 til den i kapitel 4.6 anførte tidsprioritering for gennemførelse af  

 støjdæmpende foranstaltninger Bilag 5 Fordeling af skydebaner efter type og amt 1. Indledning 1.1 Baggrund for den ny skydebanevejledning Miljøstyrelsen udsendte i 1979 vejledning nr. 2/1979: »Støj fra  

 skydebaner«.
Tidligere målinger Denne vejledning byggede på, at der i forbindelse med sagsbehandlingen ved  

 godkendelse af nye skydebaner eller klager over eksisterende skydebaner blev  

 foretaget målinger til bestemmelse af støjbelastningen omkring en  

 skydebane.
Det har vist sig at være en meget tids- og omkostningskrævende opgave at  

 gennemføre støjmålinger efter vejledningens retningslinjer, fordi vinden skal  

 blæse fra bestemte retninger og med bestemte hastigheder, alt afhængig af  

 hvor målepunktet er placeret i forhold til skydebanen.
Det er nødvendigt at  

 operere med en ret snæver meteorologisk ramme, fordi de meteorologiske  

 forhold øver en væsentlig indflydelse på lydudbredelsen over de store  

 afstande, der ofte er inde i billedet i forbindelse med skydebaner.
Det  

 tidsmæssige aspekt har bevirket, at man ofte kun har kunnet udføre en enkelt  

 måleserie i hvert målepunkt, hvorved måleresultatet, dvs. støjbelastningen,  

 er behæftet med stor ubestemthed.
Nu beregninger Det norske konsulentfirma Kilde Akustikk A/S i Voss udviklede i  

 begyndelsen af 1980'erne med støtte fra Nordisk Støjgruppe under Nordisk  

 Ministerråd en metode til beregning af støj fra skydebaner, der bl.a.  

 også gør det muligt at forudberegne virkningen af støjdæmpende  

 foranstaltninger, så man herigennem kan få sikkerhed for virkningen af disse,  

 inden man påbegynder dyre og arbejdskrævende anlæg.
Nordisk Ministerråds  

 Embedsmandskomite for Miljøspørgsmål besluttede i januar 1984, at metoden  

 skulle lægges til grund for beregning af støj fra skydebaner i de nordiske  

 lande.
 Et hovedformål med revision af 1979-vejledningen er derfor formelt at  

 acceptere indførelsen af denne fælles nordiske beregningsmetode i Danmark.
Beregningsmetode Den fælles nordiske beregningsmetode er optrykt i en særskilt vejledning:  

 Vejledning nr. 2/1995: »Beregning og måling af støj fra  

 skydebaner«, hvori der også er henvist til øvrige ækvivalerende,  

 godkendte beregningsmetoder, der giver samme resultat.
Støjbelastningen omkring skydebaner bør fremover som altovervejende  

 hovedregel bestemmes ved beregninger.
I ganske særlige tilfælde kan det dog  

 være nødvendigt at vælge støjmålinger som middel til bestemmelse af  

 støjbelastningen (jf. bilag 1). Vejledning nr. 2/1995 omfatter derfor tillige  

 retningslinjer for foretagelse af støjmålinger med passende lille  

 ubestemthed.
 Et andet formål med en revision af den tidligere skydebanevejledning, har  

 været generelt at ajourføre vurderingsgrundlaget for bedømmelsen af støj fra  

 skydebaner.
Genevirkning fra støj Undersøgelser af folks følsomhed overfor støj har vist en sammenhæng  

 mellem støjbelastningens størrelse, skydetidens varighed, placering på døgnet  

 og i ugen samt viden om at skydning foregår.
Generelt er 35-55% af de, der er udsat for skudstøj på 75 dB(A),-Impulse(*  

 1) generet af støjen.
Herfra falder andelen af generede, når støjniveauet  

 falder.(* 2) I de perioder på døgnet og i ugen, hvor der er mulighed for udendørs  

 fritidsaktiviteter, opleves et givet støjniveau mere generende.
I  

 vejledningen er der derfor opstillet klarere retningslinier for skydebanernes  

 anvendelsestid om aftenen og i week-ends.
 Andre undersøgelser har vist, at der kan være en tendens til en mindre  

 tolerance overfor støj i tæt bebyggede områder.
Endeligt har viden om, hvornår skydning kan forventes, betydning for de  

 støjramtes accept af generne.
Der er derfor nu fastsat retningslinier for,  

 hvordan og hvornår aktiviteter på skydebanen skal meddeles offentligheden.
Erfaring fra klagesager Med henblik på at kunne medvirke til en klarere og mindre tidskrævende  

 sagsbehandling af skydebanesager, har Miljøstyrelsen endvidere ønsket at  

 indarbejde de erfaringer, der siden 1979 er blevet opsamlet ved  

 administrationen på dette område hos kommuner og amter samt i Miljøstyrelsen.
 En gennemgang af de til Miljøstyrelsen indkomne skydebanesager fra  

 perioden 1988-1992 har vist, at der er behov for en præcisering af den  

 tidligere vejlednings angivelser af sammenhængen mellem tilladt  

 skydeaktivitet og støjniveau.
Forebyggelse af problemer ved nye skydebaner Støjulemper fra skydebaner skal først og fremmest forebygges ved i den  

 fysiske planlægning at holde stor afstand mellem skydebaner (såvel nye som  

 eksisterende) og boliger, sommerhuse, sygehuse og anden, såkaldt støjfølsom  

 arealanvendelse.
Det er således nødvendigt, at der tages hensyn til dette ved  

 placeringen af nye skydebaner og ved placeringen af nye boliger m.v. nær  

 eksisterende skydebaner.
Der bør derfor tidligst muligt i planlægningen  

 foretages en konkret vurdering af støjbelastningen i skydebanens omgivelser  

 ved hjælp af den fælles nordiske beregningsmetode eller en godkendt  

 ækvivalerende beregningsmetode som angivet i vejledning nr. 2/1995, evt. i en  

 forenklet form.
Vejledningen omtaler på denne baggrund også  

 planlægningssystemet og berører afvejningen af skydebaners placering mod  

 andre interesser, f.eks. rekreative og fredningsmæssige hensyn.
1.2 Definition af »skydebane« Definition af skydebane Ved en skydebane forstås(* 3) i denne vejledning et landareal, der  

 regelmæssigt benyttes til skydning med håndvåben med skarp ammunition.
 Ved regelmæssigt forstås, at det samme areal benyttes mere end 5 dage om  

 året.
Beregningsmetoden og målemetoden, der er omtalt i vejledning nr.2/1995,  

 tager alene sigte på en vurdering af støjen fra faste baneanlæg ved brug af  

 forskellige håndvåben.
I bilag 2 er angivet eksempler på, hvad der forstås  

 ved faste baneanlæg.
Sjældent benyttede skydepladser skal ikke miljøgodkendes For at lette administrationen og sætte denne i rimelig relation til  

 skydeaktivitetens forureningsmæssige betydning fastsættes, at aktiviteter på  

sjældent benyttede skydepladser , der * kun anvendes i op til 5 dage om året inden for tidsrummet kl. 7 - 21 på  

 hverdage eller 9 - 16 på lørdage og, * kun samtidigt benyttes af få personer (op til 20 personer pr. dag), og  

 som ligger i en rimelig afstand, hvilket i dette tilfælde vil sige 300 meter  

 fra den nærmeste bolig og dennes udendørs opholdsarealer i retning mod det  

 til skydningen benyttede areal, og * hvor der ikke er faste baneanlæg, ikke skal miljøgodkendes, men reguleres gennem påbud efter  

 miljøbeskyttelseslovens § 42.
 Som et eksempel herpå kan nævnes træning til jagtprøver o.l.
Enkeltstående eller midlertidige arrangementer Herudover kan der forekomme arrangementer, der må betegnes som  

 enkeltstående og af midlertidig karakter, hvilket er ensbetydende med, at der  

 ikke foreligger en godkendelsespligt i henhold til miljøbeskyttelseslovens §  

 33. De ovenfor angivne retningslinier (afstand, antal personer,  

 skydetidspunkt) kan i disse tilfælde fraviges efter forudgående aftale med  

 tilsynsmyndigheden.
 Miljømæssig regulering af disse sjældent benyttede skydepladser eller  

 arrangementer sker i øvrigt efter miljøbeskyttelseslovens § 42. Af hensyn til  

 de omboende bør der foretages forudgående annoncering af de planlagte  

 aktiviteter.
Indendørs skydebaner Indendørs skydebaner skal ikke godkendes efter Miljøbeskyttelseslovens  

 bestemmelser, men skal forud for etablering anmeldes til kommunalbestyrelsen  

 efter bestemmelserne i Miljøministeriets bekendtgørelse nr. 367 af 10. maj  

 1992, kapitel 1.
Jagt Jagt skal heller ikke godkendes efter Miljøbeskyttelseslovens  

 bestemmelser.
Militære øvelsesterræner Det er i Vejledning fra Miljøstyrelsen nr. 3/1993: »Godkendelse af  

 listevirksomheder« angivet, at der i forbindelse med udarbejdelsen af  

 Miljøstyrelsens vejledning om skydebaner vil blive taget nærmere stilling til  

 retningslinier for godkendelse af de militære øvelsesterræner.
Disse inddeles  

 efter Forsvarets terminologi i type 1-, type 2- og type 3-områder.
 Vurdering af støj herunder fastlæggelse af vejledende støjgrænser for  

 øvelsespladser (type 1 - der typisk ligger i umiddelbart nærhed af en  

 kaserne) og skyde- og øvelsesterræner (type 2 og 3 henholdsvis mindre og  

 større terræner) skal således ikke ske på baggrund af nærværende vejledning,  

 men efter Miljøstyrelsens kommende vejledning om Miljøgodkendelese af  

 Forsvarets øvelsespladser samt skyde- og øvelsesterræner.
 Skydebaner (defineret som anført ovenfor og eksemplificeret i bilag 2)  

 beliggende i skyde- og øvelses-terrænner (type 2 og 3) vil blive behandlet i  

 ovennævnte publikation om skyde- og øvelsesterrænner.
 Det forudsættes dog, at disse skydebaner ikke må stille de omboende  

 ringere end ved en regulering af støjen fra skydebanen som en selvstændig  

 aktivitet.
1.3 Brugerne og deres anvendelse af skydebaner Brugerne Skydebaner anvendes af Forsvaret, herunder Hjemmeværnet, civile  

 skytteforeninger og jægere samt politiet.
Forsvaret For Forsvarets skydeaktiviteter, der fortrinsvis består i uddannelse af de  

 værnepligtige, gælder, at de hovedsageligt afvikles indenfor normal  

 arbejdstid, idet der dog periodevis i forbindelse med øvelser o.l. også  

 foregår skydning koncentreret i enkelte weekender.
 Forsvaret har endvidere et behov for uddannelse i mørkeskydning, hvilket  

 især i sommerperioden, hvor det først sent bliver tilstrækkeligt mørkt, kan  

 skabe konflikter i forhold til de omboendes ønsker om at kunne sove  

 uforstyrret.
Hjemmeværnet For Hjemmeværnets skydeaktiviteter, der fortrinsvis består i uddannelse af  

 frivilligt hjemmeværnspersonel, gælder, at de hovedsageligt afvikles udenfor  

 normal arbejdstid, idet dog de fleste aktiviteter foregår i weekenderne.
 Hjemmeværnet har også behov for uddannelse i mørkeskydning, hvilket  

 fortrinsvis gennemføres på hverdagsaftener, men dog også kan forekomme i  

 weekender.
Skytteforeninger Skytteforeningerne i Danmark har siden 1861 og jagtforeningerne siden 1884  

 en tradition for anvendelse af skydebaner som ramme for det frivillige  

 foreningsarbejde.
Aktiviteten udøves gennem mere end 1.500 foreninger og med  

 tilslutning fra over 150.000 medlemmer.
 Hjemmeværnet og de civile skytter benytter ofte de samme skydebaneanlæg  

 som forsvaret, dog primært udenfor normal arbejdstid, hvilket især i  

 sommerperioden kan skabe konflikter med de omboende.
Dette gælder særligt på lørdage samt søn- og helligdage, hvor skytterne  

 ønsker at udnytte fritiden til skydeaktiviteter, herunder specielt  

 konkurrencer og skydestævner, mens de omboende ønsker at kunne slappe af i  

 fred og ro.
Derfor er der foretaget en særskilt vurdering af den tilladte  

 skydetid for disse dage, jf. kapitel 5.
Politiet Politiets skydeaktiviteter består dels i nyuddannelse, dels i  

 vedligeholdelse af politipersonalets skydefærdighed.
Skydningen vil  

 fortrinsvis finde sted på hverdage indenfor normal arbejdstid, men politiet  

 har også behov for uddannelse i mørkeskydning.
Da politiets skydeaktiviteter  

 foregår hele året, og i enkelte tilfælde uden for normal arbejstid, herunder  

 i week-enderne, kan der opstå gener for omboende.
2 Skydebaner i den fysiske planlægning Lokalisering af nye anlæg Støjende anlæg i det åbne land, som skydebaner og motorbaner m.v.,  

 etableres i et samspil mellem den fysiske planlægning og  

 miljølovsadministrationen.
Nye anlægs lokalisering fastlægges gennem den  

 fysiske planlægning ud fra en sammenfattende vurdering af areal- og  

 naturressourceinteresserne m.v. samt en hensyntagen til såvel de  

 omkringboende som anlæggenes brugere.
Gennem miljøbeskyttelsesloven sikres  

 det, at støjen fra anlæggene ikke overstiger de grænser, der er indgået i  

 forudsætningerne for planlægningen.
Nedenfor er dette samspil uddybet  

 nærmere.
 Miljøstyrelsen har i øvrigt udsendt en vejledning om miljøhensyn i  

 planlægningen, (Håndbog om miljø og planlægning). Denne vejledning indeholder  

 en række anbefalinger vedrørende dels varetagelsen af miljøhensyn i den  

 fysiske planlægning, dels de planlægningsmæssige konsekvenser af  

 miljøafgørelser (udlægning af konsekvensområder).
2.1 Planlægningssystemet Planlægningssystemet Planlægningssystemet bygger på et rammestyringsprincip med tre niveauer -  

 landsplanlægning, region-planlægning samt kommune- og lokalplanlægning.  

 Planerne må ikke stride mod den overordnede planlægning.
Såfremt denne  

 ændres, må den øvrige planlægning efterfølgende indrettes herefter.
 Den nærmere placering af skydebaner fastsættes i kommuneplanen, men det må  

 anbefales, at antal og placering behandles generelt i regionplanen.
 Spørgsmål om lokalplanpligt må i hvert enkelt tilfælde vurderes konkret ud  

 fra anlæggets størrelse, forhold og påvirkning af omgivelserne, jf.  

 planlovens § 13, stk.2.
 Efter hidtidig praksis har anlæg af nye skydebaner som regel været  

 lokalplanpligtige.
2.2 Principper for forebyggelse af støjulemper i den fysiske  

 planlægning Retningslinier om støj i planlægningen Efter planlovens samlebekendtgørelse skal regionplaner indeholde  

 retningslinier til sikring af, at støjbelastede arealer i landzone ikke  

 udlægges til støjfølsom anvendelse.
Kommuneplaner skal indeholde  

 retningslinier til sikring af, at støjbelastede arealer i byzone og  

 sommerhusområder ikke udlægges til støjfølsom anvendelse, medmindre der i  

 lokalplanen indsættes bestemmelser om etablering af  

 afskærmningsforanstaltninger.
Støjkonsekvensområde Det betyder, at der i region- og kommuneplaner bør udlægges såkaldte  

 støjkonsekvensområder(* 4) omkring eksisterende og planlagte skydebaner til  

 sikring af, at områderne ikke udlægges til støjfølsomme formål.
 Retningslinierne i regionplanerne skal sikre, at nye kommune- og  

 lokalplaner for støjfølsom arealanvendelse i landzone overholder et støj- og  

 vibrationsniveau svarende til de i vejledningen nævnte.
 Sådanne retningslinier i den overordnede planlægning vil derefter udgøre  

 det planlægnings- og administrationsgrundlag, der lægges til grund ved  

 behandlingen af sager om etablering af støjfølsom anvendelse inden for de  

 udlagte støjkonsekvensområder.
Lokalplaner kan ikke vedtages endeligt, hvis de strider mod region- og  

 kommuneplanerne.
Herved sikres det, at regionplanretningslinierne om  

 støjbeskyttelse bliver lagt til grund for arealudlæg til nye skydebaner  

 (inkl. støjkonsekvensområde) og til nye boligområder eller anden støjfølsom  

 bebyggelse grænsende op til en eksisterende skydebane og dennes  

 støjkonsekvensområde.
2.3 Ramsar- og fuglebeskyttelsesområder I beskyttede naturområder som Ramsar- og fuglebeskyttelsesområder kan  

 anlæg af skydebaner medføre væsentlige forstyrrelser af sjældne og truede  

 fuglearter.
For eksisterende skydebaner beliggende indenfor disse områder  

 skal der derfor tages særlige hensyn i forbindelse med ændringer af  

 tilladelser til skydeaktivitet og støjniveau.
3 Skydebaner og miljøbeskyttelsesloven 3.1 Det lovmæssige grundlag Grundlaget for behandling af godkendelses-, tilsyns- og klagesager  

 vedrørende skydebaner er miljøbeskyttelsesloven, lov nr. 358, af 6. juni 1991  

 og senere lovbekendtgørelser.
Der henvises især til lovens kapitel 5 om  

 forurenende virksomhed, kapitel 9 om tilsyn og kapitel 11 om klage og  

 søgsmål.
Godkendelsesproceduren Specielt om godkendelsesproceduren findes der detaljerede regler i  

 Miljøministeriets bekendtgørelse nr. 794 af 9. december 1991 om godkendelse  

 af listevirksomheder, og den tilhørende vejledning nr. 3/1993:  

 »Godkendelse af listevirksomheder«.
Skydebaner er optaget i bilaget  

 (punkt J.5) til ovennævnte bekendtgørelse.
 I følge miljøbeskyttelseslovens § 33 må skydebaner ikke anlægges eller  

 påbegyndes, før der er meddelt godkendelse heraf fra kommunalbestyrelsen.  

 Skydebanen må heller ikke udvides eller ændres bygningsmæssigt eller  

 driftsmæssigt på en måde, der medfører forøget forurening (herunder støj),  

 før udvidelsen eller ændringen er godkendt af kommunalbestyrelsen.
Bygge- og anlægsarbejder Kommunalbestyrelsen kan dog tillade (men på bygherrens ansvar), at bygge-  

 og anlægsarbejder i forbindelse med skydebanen påbegyndes, før der er givet  

 godkendelse, hvis de anlægges i overensstemmelse med en godkendt lokalplan  

 eller byplanvedtægt.
To typer af godkendelser Opmærksomheden henledes på, at miljøbeskyttelsesloven sondrer mellem to  

 typer af godkendelser, efter hhv. § 33 og efter § 36 (rammegodkendelse).  

 Godkendelsespligten ved ændringer eller udvidelser af bestående skydebaner  

 kan i et vist omfang erstattes af et krav om anmeldelse, såfremt skydebanen  

 har en rammegodkendelse.
De særlige retningslinier for en rammegodkendelse  

 efter § 36 er nærmere omtalt i kapitel 3.3.
Bestående skydebaner Bestående skydebaner, der endnu ikke er godkendt, reguleres i øvrigt af  

 miljøbeskyttelseslovens § 41 gennem påbud eller forbud.
Bestående skydebaner skal søge godkendelse I følge Miljøministeriets bekendtgørelse om indkaldelse af ansøgninger om  

 godkendelse fra bestående listevirksomheder (nr. 532 af 20. juni 1992) skal  

 bestående skydebaner, der ikke har en samlet godkendelse, inden 1. januar  

 1995 indsende ansøgning om godkendelse til kommunalbestyrelsen, ledsaget af  

 oplysninger med fornøden dokumentation (jf. kapitel 3.2).
Kommunalbestyrelsen foretager herefter på baggrund af ansøgningen og de  

 ledsagende oplysninger en samlet vurdering af skydebanens drifts- og  

 forureningsforhold.
Med hensyn til de overordnede retningslinier for  

 godkendelsesproceduren henvises der til Miljøstyrelsens vejledning nr. 3/1993  

 om godkendelse af listevirksomheder.
Den konkrete miljømæssige vurdering bør  

 ske efter denne vejlednings kapitel 4 og 5.
3.2 Generelle forhold ved ansøgning om godkendelse I følge Miljøministeriets bekendtgørelse om godkendelse af listevirksomhed  

 (nr. 794 af 9. december 1991, § 6 og bilag 2) og Miljøstyrelsens vejledning  

 om godkendelser nr. 3/1993 skal ansøgningen indeholde en række nærmere  

 angivne oplysninger, herunder dokumentation for den miljømæssige påvirkning  

 af de ydre omgivelser.
Belysning af støjen gennem beregning For skydebaner omfattet af nærværende vejlednings retningslinier om  

 godkendelse m.v. skal der som grundlag for den støjmæssige vurdering af  

 skydebanen af ansøgeren foretages en belysning af støjforholdene ved den  

 omkringliggende støjfølsomme bebyggelse i form af en beregning af  

 støjbelastningen, jf.
Miljøstyrelsens vejledning nr. 2/1995.
 I ansøgningen skal ansøgeren endvidere redegøre for mulighederne for  

 anvendelse af den mindst forurenende teknologi, jf. bilag 3, hvor der er  

 angivet eksempler på anvendelse af de bedst mulige miljøbeskyttende  

 foranstaltninger.
Øvrige miljømæssige problemer Selv om støjproblemerne ofte er de alvorligste ved en skydebane, skal  

 dokumentationen også belyse, hvorledes de øvrige miljømæssige problemer (som  

 f.eks. affald i form af patroner, lerduerester o.l.) tænkes løst.
Støjkonsekvensområde Støjen skal ved godkendelse af nye hhv. af bestående skydebaner eller af  

 udvidelser af eksisterende skydebaner vurderes og synliggøres i form af  

 optegning af et støjkonsekvensområde, baseret på beregninger i mindst 8  

 retninger omkring skydebanen, hvis ydre grænse afspejler skudstøj på 60 dB(A)  

 for skydebaner med skydning før kl. 22 hhv. kl. 21, og på 55 dB(A) for  

 skydebaner med skydning efter kl. 22 hhv. kl. 21, og med angivelse af  

 konturerne for skudstøjen i 5 dB-intervaller over denne grænse op til  

 støjniveauet for den mest støjbelastede bolig.
 Dette støjkonsekvensområde bør herefter indgå i kommune- og  

 regionplanlægningen for at modvirke fremtidige konflikter mellem skydebanen  

 og fremtidig støjfølsom bebyggelse omkring skydebanen.
3.3 Rammegodkendelse for skydebaner Rammegodkendelse Godkendelsen kan meddeles som en rammegodkendelse, såfremt skydebanen  

 ansøger herom, hvilket kan give skydebanen et større råderum end det, der  

 gives ved de traditionelle godkendelser.
 De nærmere forhold omkring rammegodkendelser findes beskrevet i  

 Miljøministeriets bekendtgørelse nr. 794 af 9. december 1991 (kapitel 7) og i  

 Vejledning fra Miljøstyrelsen nr. 3/1993: »Godkendelse af  

 listevirksomheder« (kapitel 9).
Særlige betingelser De betingelser, der ud over de almindelige betingelser, der gælder ved  

 ansøgning om godkendelse mht. oplysninger og dokumentation, specielt gælder  

 for at få en rammegodkendelse, er bl.a. følgende:
* at skydebanen konkret ansøger om en rammegodkendelse, * at skydebanen dokumenterer vilje og evne til en miljøansvarlig adfærd  

 evt. i form af et egenkontrolprogram og journaloptegnelser af drifts- og  

 vedligeholdelsesparametre eller et miljøstyringssystem, som f.eks. i EU's  

 forordning for miljøstyring og miljørevision, BS 7750 eller tilsvarende.
 En rammegodkendelse skal indeholde en særlig beskrivelse af de  

 aktiviteter, som godkendelsens rammevilkår gælder for, herunder allerede  

 planlagte udvidelser eller ændringer, og skal for forureningen angive  

 operationelle grænser, som skydebanen kan bevæge sig inden for, eksempelvis i  

 forbindelse med gennemførelsen af senere udvidelser eller ændringer, samt til  

 en vis grad i forbindelse med den daglige drift.
 Skydebanen kan på denne baggrund f.eks. ændre på de anvendte våbenklasser  

 eller sammensætningen af anvendte våbentyper under forudsætning af at  

 vilkårene for støjbelastningen i omgivelserne fortsat kan overholdes (jf.  

 Miljøstyrelsens vejledning nr. 2/1995 om beregning og måling af støj fra  

 skydebaner).
Udvidelse eller ændring Hvis en skydebane, der har ansøgt om og fået en rammegodkendelse, ønsker  

 at foretage en udvidelse eller en ændring af skydebanen eller dens  

 aktiviteter, skal der forinden fremsendes en anmeldelse til kommunen, hvori  

 det dokumenteres, at udvidelsen/ændringen vedrører en aktivitet, der er  

 omfattet af rammegodkendelsen, og at udvidelsen/ændringen kan holdes inden  

 for de grænser for forureningen, der er fastsat heri, samt er i  

 overensstemmelse med de nedenfor anførte retningslinier.
Ved udformning af en  

 rammegodkendelse kan det således anbefales, at de i kapitel 4.5 anførte  

 retningslinier medtages blandt godkendelsens vilkår.
Kommunen skal inden 4 uger fra modtagelsen af en anmeldelse vurdere, om  

 det anmeldte kan udføres inden for de fastsatte rammer, eller om det kræver  

 særskilt godkendelse.
Kommunen skal herudover skriftligt underrette  

 skydebanens ejere/brugere om, hvorvidt det anmeldte projekt kan gennemføres  

 indenfor godkendelsens rammer.
 Projektet må dog ikke gennemføres, før kommunens svar foreligger.
 Ud fra intentionerne i miljøbeskyttelsesloven om anvendelse af den mindst  

 forurenende teknologi bør rammegodkendelsen medtage et generelt vilkår om, at  

 det ved en anmeldelse af udvidelser eller ændringer skal dokumenteres, at  

 disse bygger på anvendelsen af den på det tidspunkt eksisterende, mindst  

 forurenende teknologi.
3.4 Tilsyn med skydebaner Kommunen er tilsynsmyndighed Det fremgår af Miljøministeriets bekendtgørelse nr. 794 af 9. december  

 1991 om godkendelse af listevirksomheder, at kommunalbestyrelsen er  

 tilsynsmyndighed for bl.a. skydebaner og i den forbindelse fører tilsyn med * at miljøbeskyttelsesloven og de regler, der er fastsat med hjemmel i  

 loven, herunder denne vejlednings bestemmelser, overholdes, * at påbud og forbud efterkommes og * at vilkår i godkendelser og tilladelser overholdes.
Oplysninger I henhold til lovens § 72 skal den ansvarlige for skydebanen efter  

 anmodning fra tilsynsmyndigheden give alle oplysninger, herunder om  

 økonomiske og regnskabsmæssige forhold, der har betydning for vurderingen af  

 forureningen fra skydebanen og for eventuelle afhjælpende og forebyggende  

 foranstaltninger.
I forbindelse hermed kan kommunalbestyrelsen bl.a. påbyde den ansvarlige  

 for egen regning * at klarlægge årsagerne til eller virkningerne af en stedfunden  

 forurening eksempelvis fastlæggelse af støjbelastningen ved anvendelse af en  

 ny våbentype jf. bilag 1 * at klarlægge, hvordan følgerne af forurening afhjælpes eller forebygges.
4 Vurdering og behandling af ansøgninger om godkendelse 4.1 Generelle retningslinier Støjberegning som udgangspunkt Med udgangspunkt i den i afsnit 3.2. omtalte beregning (i helt specielle  

 tilfælde en måling) af støjen ved den mest støjbelastede bolig (eller anden  

 støjfølsom bebyggelse) fra den eller de våbenklasser, der ønskes benyttet,  

 eller som faktisk benyttes på banen, skal miljømyndigheden vurdere, om den  

 ansøgte eller faktiske anvendelsestid for skydebanen er i overensstemmelse  

 med den tilladte skydetid for henholdsvis eksisterende og nye skydebaneanlæg,  

 jf. kapitel 5.
Afgørelser om godkendelse udformes i overensstemmelse med  

 godkendelsesbekendtgørelsens regler herom.
Dette indebærer bl.a., at  

 afgørelsen skal indeholde en vurdering af lokaliseringen af skydebanen (jf.  

 Miljøbeskyttelsesloven § 4), en redegørelse for og en vurdering af de i  

 bekendtgørelsen krævede oplysninger samt angivelse af de omstændigheder, der  

 er lagt til grund ved godkendelsen, herunder en vurdering af skydebanens  

 muligheder for at anvende den mindst forurenende teknologi.
 Som vilkår i godkendelsen fastsætter kommunen en tilladt støjbelastning og  

 skydetid i overensstemmelse med retningslinierne angivet i kapitel 5, samt en  

 bestemmelse om, at brugeren af skydebanen sæsonvis skal meddele kommunen, på  

 hvilke dage og tidspunkter, der påregnes skydning i den kommende sæson  

 (halvår eller sommer/vintersæson).
Ændringer i sæsonplan Ændringer i sæsonplanen kan ske forudsat, at ændringen og begrundelsen  

 herfor meddeles til tilsynsmyndigheden senest 4 uger forud for ændringen og  

 ved at ændringen senest 14 dage før offentliggøres for de omboende, f.eks.  

 ved opslag, dog for større anlæg ved annoncering i den lokale presse.
Skydeafstande og våbentyper med forskelligt støjniveau Såfremt der på en skydebane skydes fra flere afstande (standpladslinier),  

 vurderes hver skydeafstand for sig (f.eks. 200 m bane med 100 m  

 standpladslinie). Hvis behovet for anvendelse af de forskellige skydeafstande  

 er forskelligt, kan der meddeles forskellig anvendelsestid for de enkelte  

 afstande afhængig af deres støjbelastning.
Tidspunktet for skydning fra den  

 afstand, der giver anledning til den største støjbelastning, og dermed den  

 korteste acceptable skydetid skal da lægges indenfor det (større) tidsrum,  

 der fastlægges for skydning fra de mindst støjende afstande.
Et tilsvarende  

 princip anvendes ved skydning med våbentyper, der giver anledning til et så  

 forskelligt støjniveau, at de må tildeles forskellig skydetid.
Såfremt en skydebane eksempelvis ønskes benyttet fra afstandene 100 m og  

 200 m, og støjbelastningen ved skydning fra 200 m er 77 dB og fra 100 m 70  

 dB, kan der meddeles skydetid for de enkelte afstande, jf. eksemplerne i  

 kapitel 5, for henholdsvis 77 dB og 70 dB. 100 m banen kan f.eks. benyttes 4  

 aftener (mandag til fredag) pr. uge, mens 200 m banen kan benyttes 1 aften  

 pr. uge.
Denne ene aften skal falde på en af de samme aftener, som der skydes  

 på 100 m banen.
Der skal med andre ord være 1 af de 5 hverdagsaftener, hvor  

 der slet ikke skydes.
Blændere For skydebaner med blændere må der tillige foretages en vurdering af den i  

 forhold til skyderetningen bagudrettede reflekterede støj og behovet for  

 reduktion af denne støj f.eks. ved beklædning af blænderne med  

 lydabsorberende materiale.
Denne støj kan ikke beregnes tilstrækkelig  

 nøjagtigt med den i vejledning nr. 2/1995 angivne beregningsmetode, men  

 Forsvaret gennemfører inden udgangen af 1994 en række forsøg med blænderes  

 dæmpningsvirkning, som forventes at kunne danne grundlag for en nærmere  

 vurdering.
Det er dog væsentligt for virkningen af det lydabsorberende  

 materiale, at dette er friholdt for støv og andre belægninger.
Støjvolde eller støjskærme Højden af de støjvolde eller støjskærme, der indgår i miljømyndighedernes  

 vurdering af støjbelastningen hos de omboende, bør i vilkårene fastlægges ved  

 topkoteangivelse for at undgå senere diskussioner om grundlaget (jordvolde  

 kan med tiden »sætte sig« betydeligt).
Blyhagl Da brugen af blyhagl er forbudt (bortset fra anvendelse i skovområder,  

 hvor forbudet træder i kraft 1. april 1996 og bortset fra 18 baner, der pga.  

 internationale konkurrenceregler har fået dispensation frem til 1. september  

 1995 jf. kapitel 6.1), skal vurderingen af skudstøjen baseres på anvendelse  

 af andre hagltyper.
4.2 Specielle forhold Støjbelastning af enkeltliggende boliger Af hensyn til proportionalitetsprincippet mellem på den ene side den  

 investerede og/eller planlagte investerede kapital i et skydebaneanlæg,  

 herunder specielt til støjdæmpende eller andre miljømæssigt betingede  

 foranstaltninger, og på den anden side mulighederne for på rimelig måde at  

 kunne benytte det pågældende anlæg, er der mulighed for i specielle tilfælde  

 for eksisterende skydebaner (dog ikke for skydecentre jf. fig. 2), at  

 støjbelaste maksimalt op til 5 enkeltliggende boliger med mere end de i denne  

 vejledning fastsatte vejledende støjgrænser.
Retningsgivende bør dog være, at  

 de i kapitel 5 anførte grænseværdier ikke overskrides med mere end 5 dB(A).
 Herudover kan der være forhold af planlægningsmæssige,  

 naturfredningsmæssige eller af anden offentlig interesse, der bevirker, at  

 støjdæmpende foranstaltninger, der sikrer enkeltliggende boliger mod en  

 støjbelastning over de fastlagte vejledende støjgrænser, ikke kan etableres.
 Brugerne skal i påkommende tilfælde gøre rede for, hvad der er gjort,  

 eller hvad der planlægges gennemført for at støjdæmpe i videst muligt omfang,  

 og hvorfor yderligere støjdæmpning i givet fald ikke kan gennemføres i  

 retsbeskyttelsesperioden (jf. bilag 3).
Skydecentre Ovenstående betragtninger har bl.a. ført til, at Forsvaret, De Danske  

 Skytteforeninger og Dansk Skytte Union anbefaler, at der for nedenstående  

 skydecentre accepteres en udvidet skydetid svarende til de i fig. 2 i kapitel  

 5 angivne retningslinier.
Forudsætningen for at kunne få status som  

 skydecenter er, at der allerede er foretaget og/eller er planlagt  

 omkostningskrævende støjdæmpende foranstaltninger ud over det normale.
 Vurderingen af om de enkelte af de anførte skydebaneanlæg kan få status  

 som skydecenter foretages af miljømyndighederne på grundlag af en vurdering ,  

 der bl.a. omfatter, om støjen ved de omboende kan nedbringes til lavere  

 værdier end de i figur 2 forudsatte, og tager hensyn til de eventuelle  

 tidligere miljøafgørelser for den pågældende skydebane.
 Såfremt et af de anbefalede skydecentre ved denne konkrete vurdering viser  

 sig ikke at kunne accepteres som skydecenter, kan det overvejes i stedet at  

 acceptere en anden skydebane som skydecenter, idet det forudsættes at  

 antallet af skydecentre på landsplan ikke øges.
Individuelle aftaler Såfremt der for skydebaneaktiviteter kan indgås en frivillig skriftlig  

 aftale om accept af aktiviteten med den eller de boliger i nærheden af  

 skydebanen, hvor støjbelastningen overstiger de i kapitel 5 angivne grænser,  

 kan tilsynsmyndigheden give en godkendelse, der gennem et vilkår herom er  

 betinget af, at der til enhver tid ved en aftale består enighed mellem  

 skydebanens brugere og ejeren (lejeren) af hver enkelt af disse boliger, men  

 at vejledningens vilkår for støjgrænser og skydetid gælder, hvis enigheden  

 bortfalder.
En sådan aftale kan ikke udarbejdes, så den binder boligejeren (lejeren) i  

 en tidsperiode.
Boligejeren (lejeren) kan med andre ord til enhver tid opsige  

 aftalen ved en meddelelse til miljømyndigheden.
I så fald bortfalder den del  

 af skydebanens godkendelse, der er afhængig af aftalen med den eller de  

 særligt støjramte boliger, hvilket miljømyndigheden umiddelbart skal meddele  

 skydebanen.
Ejere, der bor ved skydebanen Såfremt en bolig ved skydebanearealet alene bebos af ejeren af arealet og  

 dennes nærmeste familie, og såfremt det skønnes, at der ikke er tale om en  

 direkte sundhedsskadelig virkning af skudstøjen for beboerne, kan der ikke af  

 hensyn til denne bolig stilles krav fra miljømyndighederne til skydebanen.  

 Baggrunden herfor er, at ejeren kan bringe eventuelle gener for boligens  

 beboere til ophør ved at stoppe beboernes egen brug af banen eller opsige et  

 eventuelt lejemål for skydebanen.
 Det er dog en forudsætning, at de i kapitel 5 omtalte støjgrænser  

 sammenholdt med den tilladte skydetid er respekteret ved de øvrige omliggende  

 boliger eller anden støjfølsom bebyggelse.
Boliger for ansatte hos ejeren af skydebanearealet Lignende betragtninger kan lægges til grund i de tilfælde, hvor en ansat  

 hos ejeren af skydebanearealet i kraft af ansættelsesforholdet - og efter  

 ansøgning - bebor en bolig ved skydebanearealet.
Dette forudsætter dog, at  

 lejeren i lejeaftalen er gjort opmærksom på støjforholdene, og at 80 dBA i  

 disse tilfælde er den maskimalt acceptable støjbelastning.
Internationalt relaterede opgaver Der kan undtagelsesvis være behov for, at skydetiden ændres i en kortere  

 periode.
Sådanne aktiviteter, der følger af Danmarks forsvarsmæssige  

 internationale forpligtelser og lignende, og som ikke kunne forudses ved  

 skydesæsonens start, er undtaget for støjregulering, der er hindrende for  

 opgavens gennemførelse.
Nævnte aktivitetstyper samt ændringer af skydetiden,  

 der relateres hertil, skal dog på det tidligst mulige tidspunkt meddeles til  

 tilsynsmyndigheden, ligesom de omboende hurtigst muligt og senest en uge før  

 ændringen træder i kraft skal orienteres ved annoncering i den lokale presse.
4.3 Vurdering af nye skydebaner For nye skydebaner gælder, at man ved lokaliseringen må tage hensyn til  

 omgivelserne som det er beskrevet i kapitel 2.
 Ved vurderingen af ansøgningen skal der tages udgangpunkt i de i kapitel 5  

 angivne støjgrænser for nye skydebaner.
4.4 Vurdering af eksisterende skydebaner I forbindelse med bestående skydebaneanlæg er det ikke muligt at anvende  

 de under kapitel 2 anførte lokaliseringsprincipper ved hjælp af den fysiske  

 planlægning.
På denne baggrund samt på baggrund af den nedenfor omtalte  

 konsekvensberegning har Miljøstyrelsen fundet det nødvendigt, at der ved  

 vurderingen af støjgrænser/tilladt anvendelsestid skal gælde særlige forhold  

 for eksisterende skydebaneanlæg.
Krav til dokumentation Forudsætningen er, at der for skydebanen er fremlagt veldokumenterede  

 teknisk/økonomiske grunde for, at det ikke med den på godkendelsestidspunktet  

 kendte teknologi og ved anvendelse af de mulige støjdæmpende foranstaltninger  

 er muligt at overholde de for nye skydebaner fastsatte retningslinier.
Regler for nye skydebaner er udgangspunktet Udgangspunktet for behandlingen af en ansøgning fra en bestående skydebane  

 er i øvrigt, at der skal lægges vægt på de samme hensyn som ved godkendelse  

 af nye skydebaner.
Det betyder, at der skal lægges vægt på, hvad der er  

 opnåeligt ved anvendelse af den mindst forurenende teknologi, samt de bedst  

 mulige forureningsbegrænsende foranstaltninger, således at forureningen og  

 affaldsfrembringelsen begrænses mest muligt.
Pistol- og salonriffelbaner I denne forbindelse bør man på et større samlet baneanlæg især udnytte de  

 bedre muligheder, der pga. anlæggets mindre fysiske udstrækning er for at  

 dæmpe støjen fra pistol- og salonriffelskydebaner i forhold til at dæmpe  

 støjen fra langdistanceskydebaner.
Vurdering Vurderingen bør ske efter denne vejlednings retningslinier og kan  

 resultere i en godkendelse, evt. med en frist for opfyldelse af visse vilkår,  

 et påbud om at nedbringe forureningen eller aktiviteterne, eller i helt  

 ekstreme tilfælde et forbud mod fortsat drift, jf.  

 indkaldelsesbekendtsgørelsens § 7 samt miljøbeskyttelseslovens § 41, stk. 1 -  

 3.
 Skydebaner, der umiddelbart opfylder de retningslinier, der er opstillet i  

 denne vejledning, kan uden videre godkendes.
Frist for opfyldelse af vilkår I forbindelse med fastsættelsen af vilkår skal der fastsættes en frist for  

 opfyldelse af de meddelte vilkår.
Miljøstyrelsen anbefaler, at fristerne for  

 opfyldelse af godkendelsens vilkår fastsættes i overensstemmelse med den  

 under kapitel 4.6 angivne prioriteringsliste af eksisterende skydebaneanlæg.
Forbud Efter bemærkningerne til miljøbeskyttelsesloven bør  

 godkendelsesbehandlingen kun i ekstreme tilfælde resultere i, at der  

 nedlægges forbud mod den videre drift af en skydebane eller dele heraf, og  

 kun hvis det skønnes umuligt at nedbringe forureningen fra skydebanen til et  

 acceptabelt niveau.
Overvejelser om forbud bør derfor i praksis først komme  

 på tale, når mulighederne for at nedbringe forureningen er grundigt undersøgt  

 og ikke har ført til et acceptabelt resultat.
Forbudet meddeles i givet fald  

 med hjemmel i lovens § 41.
Kun i de tilfælde, hvor skydebanen hverken har vist vilje eller evne til  

 at søge forureningen nedbragt, bør et forbud meddeles som et umiddelbart  

 resultat af godkendelsesbehandlingen.
Samtidig meddeles en frist for  

 skydebanens afvikling og endelige ophør.
Skydebaner ved Ramsar- og fuglebeskyttelsesområder For skydebaner beliggende indenfor Ramsar- og fuglebeskyttelsesområder  

 gælder, at aktiviteter kan opretholdes på samme niveau som hidtil, men der må  

 ikke planlægges for udvidelse af aktiviteten og/eller baneanlæg, hvis dette  

 indebærer forstyrrelser, der har betydelig konsekvens for de beskyttede  

 arter.
 Ligeledes må der heller ikke foretages ændringer i tilstanden af søer,  

 heder, moser, strandenge, strandsumpe, ferske enge og overdrev samt lignende  

 naturtyper, der er omfattet af § 3 i Lov om naturbeskyttelse (Lov nr. 9 af 3.  

 januar 1992).
4.5 Ændringer eller udvidelser af eksisterende godkendte  

 skydebaner Følgende retningslinier er gældende i forbindelse med en afgørelse af,  

 hvorvidt en udvidelse eller ændring af en eksisterende godkendt skydebane  

 (eller et skydecenter)og dens aktiviteter er godkendelses- eller  

 anmeldelsespligtig, og hvorvidt ændringen skal vurderes efter  

 retningslinierne for henholdsvis eksisterende eller nye skydebaner.
Sådanne  

 ændringer/udvidelser kan bl.a. være relevante som følge af, at miljømæssigt  

 godt beliggende skydebaner ønsker at »optage« aktiviteter fra  

 miljømæssigt dårligt beliggende skydebaner, hvis aktivitet må indskrænkes  

 eller ophøre det pågældende sted.
Højst 25 % udvidelse, uden øget støjbelastning 1. Ændringer inden for retsbeskyttelsesperioden af  

 skydebanen eller dens aktiviteter, herunder udvidelse af antallet af  

 standpladser(* 5), med 25% eller derunder i forhold til den foreliggende  

 godkendelse, der ikke medfører øget støjbelastning ved den mest støjbelastede  

 bolig udover godkendelsens ramme, skal som hovedregel kun anmeldes ,  

 jf.
Miljøbeskyttelseslovens § 36, såfremt skydebanen har en rammegodkendelse.
 For eksisterende, godkendte baner, der ikke har en rammegodkendelse, kan  

 brugerne aftale med tilsynsmyndigheden, om der kan gælde tilsvarende regler  

 for ændringer.
Højst 25 % udvidelse, med øget støjbelastning 2. Ændringer inden for retsbekyttelsesperioden af  

 skydebanen eller dens aktiviteter, herunder udvidelse af antallet af  

 standpladser(* 6), med 25% eller derunder i forhold til den foreliggende  

 godkendelse, og hvor der sker en øget støjbelastning ved den mest  

 støjbelastede bolig, medfører, at der skal ansøges om miljøgodkendelse, hvor  

 fornyet godkendelse skal gives efter retningslinierne for  

 eksisterende baner .
Mere end 25% udvidelse, med øget støjbelastning 3. Ændringer inden for retsbeskyttelsesperioden af  

 skydebanen eller dens aktiviteter, herunder udvidelse af antallet af  

 standpladser(* 7), med mere end 25% i forhold til den foreliggende  

 godkendelse, og hvor støjbelastningen ved den mest støjbelastede bolig  

 forøges, medfører, at der skal ansøges om miljøgodkendelse, hvor godkendelsen  

 skal vurderes efter retningslinierne for nye skydebaner .
Mere end 25% udvidelse, med reduceret støjbelastning 4. Ændringer inden for retsbeskyttelsesperioden af  

 skydebanen eller dens aktiviteter, herunder udvidelse af antallet af  

 standpladser(* 8), med mere end 25% i forhold til den foreliggende  

 godkendelse, og hvor støjbelastningen ved den mest støjbelastede bolig  

 mindskes, medfører, at der skal ansøges om miljøgodkendelse, hvor  

 godkendelsen skal vurderes efter retningslinierne for eksisterende  

 skydebane forudsat at støjbelastningen mindst reduceres som angivet  

 nedenfor:
Mere end 100% udvidelse, med reduceret støjbelastning Såfremt udvidelsen af antallet af standpladser eller aktiviteter er større  

 end 100%, eller såfremt de anførte mindste reduktioner af støjbelastningen  

ikke kan opnås og eftervises gennem en beregning (eller en måling)  

 skal udvidelsen vurderes efter retningslinierne for nye skydebaner.
Yderligere ændringer De anførte ændringer kan kun foretages en gang inden for  

 retsbeskyttelsesperioden.
Ved yderligere ændringer inden for  

 retsbeskyttelsesperioden skal ændringerne vurderes efter retningslinierne for  

 nye skydebaner.
 Ny anlæg efter 01.01.1995.
Skydebaner, der nyanlægges efter 1. januar 1995, vurderes altid efter  

 retningslinierne for nye skydebaner 4.6 Tidsprioritering for indkaldelse og behandling af ansøgninger om  

 godkendelse af skydebaner Konsekvensberegning I forbindelse med udarbejdelsen af nærværende vejledning er der for  

 Miljøstyrelsen blevet gennemført et betydeligt antal konsekvensberegninger  

 omfattende Forsvarets, Hjemmeværnets og skytteforeningernes eksisterende  

 skydebaneanlæg med henblik på at få belyst og vurderet konsekvenserne af  

 forskellige støjgrænser/anvendelsestider i relation til eksisterende anlæg  

 sammenholdt med nye skydebaner.
 På baggrund af en analyse af 130 af Forsvarets150 skydebaner og 220 af de  

 ca. 900 godkendelsespligtige skydebaner under De Danske Skytteforeninger,  

 Dansk Skytte Union og Danmarks Jægerforbund fremgår det, at der sjældent er  

 de store støjmæssige problemer med støj fra pistolskydebaner eller meget  

 korte skydebaner (50 m og derunder). Problemerne er primært koncentreret  

 omkring langdistanceskydebaner og flugtskydningsbaner.
 For langdistanceskydebanerne viser analysen, at for de undersøgte 75  

 civile skydebaner og de undersøgte 130 militære skydebaner er  

 støjbelastningen ved den mest støjbelastede bolig som vist nedenfor.
Støjbelastning før støjdæmpning Det er meget forskelligt i hvilket omfang det er muligt at støjdæmpe den  

 enkelte skydebane.
Dette afhænger bl.a. af hvor meget banen i forvejen er  

 søgt støjdæmpet, af de omliggende boligers placering i forhold til  

 skydebanen, af terrænforholdene omkring skydebanen o.l.
 For de fleste skydebaner er det kun muligt at dæmpe støjen 5-10 dB, for  

 enkelte dog op til 15 dB.
 En foreløbig analyse af mulighederne for at støjdæmpe 76 militære  

 skydebaner har vist, at fordelingen efter støjinterval ved støjdæmpning kan  

 forbedres som angivet neden for.
Støjbelastning efter støjdæmpning Der er ikke udarbejdet en tilsvarende analyse for flugtskydningsbaner  

 eller andre typer af skydebaner.
Omkostninger til støjdæmpning Vurderet på denne baggrund vil eksisterende skydebaneanlæg i mange  

 tilfælde kun blive i stand til at opnå en for brugerne rimelig  

 anvendelsestid, henset til de støjgrænser, der i kapitel 5 fastsættes for  

 eksisterende anlæg, såfremt der for det enkelte anlæg anvendes betydelige  

 midler til støjdæmpende foranstaltninger.
Handlingsplan for støjdæmpning I mange tilfælde vil bestående skydebaner således først på længere sigt  

 kunne overholde disse retningslinier.
Også i disse tilfælde bør der meddeles  

 godkendelse, men under den forudsætning, at skydebanen i forbindelse med  

 fremlæggelsen af en handlingsplan for nedbringelse af forureningen viser evne  

 og vilje til at nedbringe forureningen til et acceptabelt niveau  

 (vejledningens grænser for eksisterende skydebaneanlæg) inden for rimelig  

 tidsfrist.
Dette skal da indgå som et vilkår i godkendelsen.
Intentionen er, at det skal være muligt på længere sigt at foretage  

 yderligere støjdæmpning i takt med den teknologiske udvikling og øgede  

 økonomiske muligheder.
Skydebaner er anlæg med lang levetid, hvorfor  

 tilpasning til ny teknik ved reinvestering sker over en lang tidsperiode.
Der  

 er således ikke tidsmæssig kobling mellem eksisterende baner og  

 retningslinier for nye baner.
Tidsforskudt gennemførelse Med henblik på en tidsforskudt gennemførelse af støjdæmpningen af  

 skydebanerne og under hensyntagen til den opnåede miljøeffekt i relation til  

 den investerede kapital, og således at de mest støjbelastende skydebaner  

 støjdæmpes først, inddeles skydebanerne i 4 grupper:
1. Skydebaner, der støjdæmpes inden 1998 Forsvaret Omfatter baner, hvor der med den nuværende teknologi og moderate  

 støjdæmpende foranstaltninger kan opnås en dæmpning af støjniveauet ved et  

 større antal boliger.
De i kapitel 4.2 anførte skydecentre henregnes  

 ligeledes i denne gruppe.
Civile skytter Omfatter de i kapitel 4.2 anførte skydecentre, samt baner, hvor  

 støjbelastningen ved den mest støjbelastede bolig ved skydebanen overstiger  

 85 dB(A), eller hvor støjbelastningen ved mere end 5 boliger overstiger 80  

 dB(A).
2. Skydebaner, der støjdæmpes i perioden 1998 - 2001 Forsvaret Omfatter baner, hvor der ved mere omfattende støjdæmpende foranstaltninger  

 opnås en sænkning af støjniveauet ved færre boliger end i kategori 1.
Civile skytter Omfatter baner, hvor støjbelastningen ved den mest støjbelastede bolig ved  

 skydebanen overstiger 80 dB(A), eller hvor støjbelastningen ved mere end 5  

 boliger overstiger 75 dB(A).
3. Skydebaner, der støjdæmpes i perioden 2002 - 2006 Forsvaret Omfatter baner, hvor der kræves meget kostbare støjdæmpende  

 foranstaltninger, hvor det er muligt at løse støjdæmpningen ved udviklingen  

 af ny og renere teknologi, og hvor der kun kan opnås en lille støjdæmpende  

 effekt ved få boliger.
Civile skytter Omfatter baner, der kan godkendes, og hvor dette skønnes at være  

 rentabelt, samt hvor støjbelastningen er mindre end de niveauer, der er nævnt  

 under kategori 2.
4. Skydebaner der nedlægges Skydebaner, der ikke kan støjdæmpes tilstrækkeligt eller hvor dette ikke  

 er økonomisk rentabelt, må nedlægges efter maksimalt 3 års afviklingsperiode  

 regnet fra godkendelsesmyndighedens endelige afgørelse.
Administration For skydebanerne i gruppe 1 og 4 træffes der afgørelse som beskrevet i § 7  

 i Miljøministeriet bekendtgørelse nr. 532 af 20. juni 1992.
 For skydebaner i gruppe 3 bør der i de tilfælde, hvor kommunen finder, at  

 skydebanen kan godkendes, gives en tidsbegrænset godkendelse med en  

 gyldighedsperiode på maksimalt 8 år, og med vilkår der i denne periode  

 fastlægger en rimelig anvendelsestid med udgangspunkt i den hidtidige  

 anvendelsestid for skydebanen, men som ikke indenfor perioden sætter vilkår  

 om gennemførelse af omkostningskrævende støjdæmpende foranstaltninger.
 Inden godkendelses udløb skal der indsendes ansøgning om fornyet  

 godkendelse, hvori de endelige vilkår, herunder en frist for disses  

 gennemførelse, fastsættes.
 For skydebaner i gruppe 2 kan der efter omstændighederne vælges mellem  

 straks at give en endelig godkendelse, dog således, at gennemførelse af  

 omkostningskrævende støjdæmpende foranstaltninger først bør ske i perioden  

 1998 - 2001, eller at give en tidsbegrænset godkendelse som beskrevet for  

 gruppe 3.
 Forsvarets forslag til fordelingen af forsvarets baner i de 4 kategorier  

 anført i bilag 4.
5 Vejledende retningslinier for støjniveau og tilladt skydetid Miljøkapacitet Det er i denne vejledning et hovedprincip, at den enkelte skydebane kan  

 tildeles en slags miljøkapacitet sådan at forstå, at for de skydebaner, hvor  

 støjen ved den eller de nærmeste, mest støjbelastede boliger er stor, vil man  

 kun acceptere en beskeden skydeaktivitet målt i antallet af tilladte  

 skydedage, mens man for de skydebaner, hvor støjen er mindre, accepterer en  

 noget større skydeaktivitet.
Fred og ro hos de omboende Ideen er i øvrigt, at skabe så store perioder med fred og ro som muligt  

 hos skydebanernes omgivelser, og især på de tidspunkter af året, ugen og  

 døgnet, hvor de omboende erfaringsmæssigt føler sig mest generet af støjen.
Skydning med løs ammunition Selv om denne vejledning specielt er rettet mod skydebaner for håndvåben  

 med skarp ammunition (jf. kapitel 1.2) skal skydetiden for skydning med evt.  

 løs ammunition på skydebanen indregnes i den tilladte skydetid, da det for de  

 omboende er skydningens støjafgivelse, der er af betydning for den oplevede  

 gene fra skydeaktiviteterne.
Tilladt anvendelsestid Retningslinier for tildeling af tilladt anvendelsestid for  

 skydebanetyperne:
 fremgår af figur 1, 2 og 3 med tilhørende kommentarer, samt af de anførte  

 eksempler.
Den enkelte figur indeholder henholdsvis en x- og en y-akse, der dels  

 repræsenterer skydetiden i dage og støjbelastningen ved den mest  

 støjbelastede bolig ved skydebanen i dB(A)I.
Figurerne indeholder endvidere  

 tre kurver, der hver for sig oplyser den tilladte anvendelsestid (antal dage)  

 ved en given støjbelastning.
De tre kurver er, hver især gældende for  

 henholdsvis dagskydning, aftenskydning før kl. 2100 / 2200 og  

 aftenskydning efter kl. 2100 / 2200.
Kommentarer til Figur 1 1. Anvendelsestid for eksisterende skydebaner Afvikles samme dag som dagskydning.
 * Afhængig af omliggende bebyggelses omfang og karakter kan skydningen  

 tillige udstrækkes til at omfatte hverdage kl. 2400-0700.
Stævner / kurser / øvelser Ved støjniveau indtil 80 dB kan der ud over de viste tidsmæssige  

 begrænsninge i perioden maj-august afvikles 2 stævner/kursus/øvelser  

 (skydning i 2 dage i samme weekend). Der kan ligeledes afvikles 2  

 stævner/kursus/øvelser i perioden september-april.
 Stævner/kursus/øvelser i weekenden skal afvikles inden for tidsrummet  

 lørdag kl. 0900-2000 og søndag kl. 0900-1800.
Ved støjniveau indtil 75 dB kan der ud over de viste tidsmæssige  

 begrænsninger i perioden maj-august afvikles 4 stævner/kursus/øvelser.
Der  

 kan ligeledes afvikles 4 stævner/kursus/øvelser i perioden september-april.
 Stævner/kursus/øvelser i weekenden skal afvikles inden for tidsrummet  

 lørdag kl. 0900-2000 og søndag kl. 0900-1800.
 Stævner/kursus/øvelser er inkluderet i de anførte skydedage på søndage.
+++ FIGUR 1+++ Eksisterende skydebaner  Kommentarer til Figur 2 1. Anvendelsestid for eksisterende skydebaner,  

 »skydecentre« ØDW = Øvrig del weekend 2. Bemærkninger til figur 2 * Afhængig af omliggende bebyggelses omfang og karakter kan skydningen  

 tillige udstrækkes til at omfatte hverdage kl. 2400-0700.
+++ FIGUR 2 +++ Eksisterende skydebaner »skydecentre« Kommentarer til Figur 3 1. Anvendelsestid for nye skydebaner ØDW = Øvrig del weekend Bemærkninger til figur 3 * Afhængig af omliggende bebyggelses omfang og karakter kan skydningen  

 tillige udstrækkes til at omfatte hverdage kl. 2400-0700.
Stævner / kursus / øvelser Ud over de viste tidsmæssige begrænsninger kan der i perioden maj-august  

 afvikles 4 stævner/kursus/øvelser (skydning i 2 dage i samme weekend) og i  

 perioden september-april 4 stævner/kursus/øvelser.
 Stævner/kursus/øvelser i weekenden skal afvikles inden for tidsrummet  

 lørdag kl. 0900-2000 og søndag kl. 0900-1800.
+++ FIGUR 3 +++ Nye skydebaner Eksempel 1 Miljøgodkendelsen omfatter en eksisterende skydebane.
 Det beregnede støjniveau ved den mest støjbelastede bolig ved skydebanen  

 er 70 dB(A) I.
 Det fremgår af figur 1, at der på baneanlægget kan skyde således:
 Rød kurve, dagskydning viser, at baneanlægget kan benyttes til  

 skydning hele året alle uger mandag til lørdag samt 12 søndage i  

 sommerperioden og 25 søndage i vinterperioden.
Af kommentarer til figuren fremgår skydetiden.
Det ses heraf, at skydning  

 kan finde sted i følgende tidsrum:
 I sommerperioden:
* Mandag til fredag mellem kl. 0700 og 1800, * Lørdage mellem kl. 0900 og 1600, og * Søndage mellem kl. 0900 og 1300.
 I vinterperioden:
* Mandag til fredag mellem kl. 0700 og 2000, * Lørdage mellem kl. 0900 og 1600, og * Søndag mellem kl. 0900 og 1500.
 Grøn kurve, aftenskydning før kl. 2100 viser, at baneanlægget  

 endvidere kan benyttes hele året til skydning 4 aftener (mandag til fredag)  

 pr. uge.
 Af kommentarer til figuren fremgår, at skydetiden er:
 I sommerperioden:
 * Mandag til fredag mellem kl. 1800 og 2100.
 I vinterperioden:
 * Mandag til fredag mellem kl. 2000 og 2100.
 Blå kurve, aftenskydning efter kl. 2100 viser, at der yderligere  

 kan skydes på baneanlæget 2 aftener (mandag - fredag) pr. uge.
Af kommentarer til figuren fremgår, at skydetiden såvel sommer som vinter  

 er mandag til fredag mellem kl. 2100 og 2400. Der kan ud over de viste  

 tidsmæssige begrænsninger i perioden maj-august afvikles 4  

 stævner/kursus/øvelser.
Der kan ligeledes afvikles 4 stævner/kursus/øvelser i  

 perioden september-april.
 Stævner/kursus/øvelser i weekenden skal afvikles inden for tidsrummet  

 lørdag kl. 0900-2000 og søndag kl. 0900-1800 og er inkluderet i de anførte  

 skydedage på søndage.
Eksempel 2 Miljøgodkendelsen omfatter en eksisterende skydebane.
 Det beregnede støjniveau ved den mest støjbelastede bolig ved skydebanen  

 er 77 dB(A) I.
 Det fremgår af figur 1, at der på baneanlægget kan skydes således:
 Rød kurve, dagskydning viser sammen med kommentarer, at  

 baneanlægget kan benyttes hele året til skydning en hverdag (mandag-fredag)  

eller en lørdag pr. uge.
 Af kommentarer til figuren fremgår det endvidere, at skydetiden er:
 I sommerperioden:
* Mandag til fredag mellem kl. 0700 og 1800 * Lørdage mellem kl. 0900 og 1600.
 I vinterperioden:
* Mandag til fredag mellem kl. 0700 og 2000 * Lørdage mellem kl. 0900 og 1600.
 Grøn kurve, aftenskydning før kl. 2100 viser sammen med  

 kommentarer, at baneanlægget endvidere kan benyttes til skydning hele året en  

 aften (mandag-fredag). Skydningen skal afvikles samme dag som dagskydningen  

 finder sted.
 I sommerperioden:
 * Mandag til fredag mellem kl. 1800 og 2100.
 I vinterperioden:
 * Mandag til fredag mellem kl. 2000 og 2100.
 Blå kurve, aftenskydning efter kl. 2100 viser, at skydning ikke kan  

 finde sted efter kl. 2100.
Der kan ud over de viste tidsmæssige begrænsninge i perioden maj-august  

 afvikles 2 stævner/kursus/øvelser.
Der kan ligeledes afvikles 2  

 stævner/kursus/øvelser i perioden september-april.
 Stævner/kursus/øvelser i weekenden skal afvikles inden for tidsrummet  

 lørdag kl. 0900-2000 og søndag kl. 0900-1800.
6 Øvrige miljømæssige og sikkerhedsmæssige forhold 6.1 Blyhagl Anvendelse af blyhagl er reguleret gennem Miljøministeriets bekendtgørelse  

 nr. 65 af 14. februar 1993 udstedt med hjemmel i lov om kemiske stoffer og  

 produkter.
Brugen af blyhagl er forbudt, dog ikke ved jagt i skove, hvor  

 forbuddet først træder i kraft 1. april 1996. Bekendtgørelsen administreres  

 af Skov- og Naturstyrelsen.
Baner med dispensation til 1. september 1995 Endvidere har de nedennævnte 18 baner med henvisning til internationale  

 konkurrenceregler med en udmelding af 31. august 1993 på en række nærmere  

 angivne vilkår fået dispensation fra forbuddet mod anvendelse af blyhagl frem  

 til 1. september 1995.
 De 18 baner, der er omfattet af dispensationen, er Dansk Flugtskydnings  

 Forbunds baner ved:
Stålhagl Som erstatning for blyhagl kan bl.a. anvendes stålhagl, der miljømæssigt  

 anses for at være et acceptabelt alternativ.
 Reglerne om anvendelse af blyhagl til jagt og flugtskydning i den  

 ovennævnte bekendtgørelse er med virkning fra 1. april 1994 indarbejdet i lov  

 om jagt og vildtforvaltning .
Regler for dyrkning og græsning Arealer, der tidligere har været anvendt til flugtskydning med blyhagl og  

 hvorpå der er sket haglnedfald, må ikke anvendes til dyrkning af konsum- og  

 foderafgrøder eller udnyttes til græsning.
Der må på disse arealer ikke indrettes kolonihaver, påbegyndes  

 boligbyggeri el.lign. inden for haglnedfaldsområdet, førend det er godtgjort,  

 at en sådan arealanvendelse er miljø- og sundhedsmæssigt acceptabel.
Dette  

 betyder, at der skal foretages undersøgelser af blyforureningen og eventuelt  

 gennemføres afhjælpende foranstaltninger.
 Bestemmelser, der sigter mod forebyggelse af miljø- og sundhedsmæssige  

 problemer nu og siden hen, bør tinglyses servitutstiftende på ejendommen.
6.2 Lerduer Det årlige forbrug af lerduer er i størrelsesorden 10-12 millioner.
Lerduer fremstilles af en blanding af kalk og bindemiddel.
Som bindemiddel  

 anvendtes tidligere enten stenkulstjærebeg eller petroleumharpiks, der dog  

 som anført nedenfor medfører miljømæssige problemer.
Svovl-lerdue Som et miljømæssigt bedre alternativ er der derfor udviklet den såkaldte  

 svovl-lerdue bestående af svovl, kalk, kvartssand og halmaske, der yderligere  

 kan fremstilles til samme pris som de tidligere mest anvendte  

 tjærebeg-lerduer.
Lerduer af tjærebeg Tjærebeg er bl.a. sammensat af forskellige polycykliske aromatiske  

 hydrocarboner (PAH'er), f.eks. det kræftfremkaldende stof benzo-a-pyren.  

 Phenol og andre aromatiske kulbrinter med lavt smeltepunkt og kogepunkt  

 destilleres af under opvarmning af stenkulstjæren, hvorved selve begen næppe  

 vil indeholde disse stoffer.
Lerduer af tjærebeg kan visuelt skelnes fra  

 andre typer ved at brække en due over og betragte brudfladen.  

 Stenkulstjærebeg giver en sort brudflade.
Grundvand og plantevækst Stofferne i tjærebeg er typisk uopløselige i vand.
Lerduer fremstillet af  

 stenkulstjærebeg, herunder stumper fra ituskudte duer, udgør derfor ikke en  

 trussel mod grundvandet under en flugtskydningsbane.
Plantevæksten vil heller  

 ikke lide skade, fordi de problematiske stoffer ikke vil kunne optages gennem  

 rodnettet.
Svin og kvæg Svin og kvæg kan blive forgiftet og eventuelt dø ved indtagelse af  

 lerduestumper eller støvpartikler indeholdende stenkulstjærebeg, eftersom  

 visse af de farlige stoffer heri er fedtopløselige.
Faren opstår i  

 forbindelse med afgræsning af nedfaldsområdet for lerduer eller ved  

 indtagelse af foder, hvori der er havnet lerduestumper o.l.
Det kan tilføjes,  

 at græssende dyr indtager betydelige jordmængder (ca. 10% af  

 tørstofindtagelsen).
 De miljø- og sundhedsmæssige problemer, der kan være forbundet med brugen  

 af lerduer fremstillet ved hjælp af stenkulstjærebeg, bør forebygges.
Regler for dyrkning og græsning For skydebaner, der stadig anvendes til skydning efter lerduer af  

 tjærebeg, må nedfaldsområdet for lerduer og rester heraf således ikke  

 afgræsses eller udlægges til dyrkning af konsum- og foderafgrøder.
For nedlagte skydebaner, hvor der tidligere har været skydning efter  

 lerduer af tjærebeg, må nedfaldsområdet selvfølgelig heller ikke anvendes til  

 de nævnte formål - ligesom anlæggelse af kolonihaver og boligbyggeri ikke må  

 påbegyndes - før det er godtgjort, at den påtænkte arealanvendelse er miljø-  

 og sundhedsmæssigt acceptabel.
Dette betyder, at der skal foretages  

 undersøgelser og eventuelt gennemføres afhjælpende foranstaltninger.
 Bestemmelser, der sigter mod forebyggelse af miljø- og sundhedsmæssige  

 problemer nu og siden hen, bør tinglyses servitutstiftende på ejendommen.
Lerduer af petroleumharpiks Som alternativ til lerduer af tjærebeg har der i en periode været forsøgt  

 en produktion af lerduer af petroleumharpiks, der dog også indeholder  

 sundhedsskadelige stoffer, om end mindre problematiske.
Lerduer af  

 petroleumsharpiks kan visuelt skelnes fra andre typer ved at brække en due  

 over og betragte brudfladen.
Petroleumharpiks giver en brunlig brudflade.
6.3 Sikkerhedsmæssige forhold For skiveskydningsbaner har Justitsministeriet(* 9) og Forsvarsministeriet  

 udarbejdet regler for hhv. civile og militære skydebaners sikkerhedsmæssige  

 indretning.
Justitsministeriet har udpeget et antal skydebanesagkyndige, som  

 gennem en særlig uddannelse bliver i stand til at vurdere og godkende en  

 civil skydebanes sikkerhedsmæssige forhold.
Forsvarsministeriets skydebaner  

 samt øvrige baner, som Forsvarsministeriets personel benytter, godkendes alle  

 sikkerhedsmæssigt af Skydebaneinspektøren på Hærens Kampskole.
Flugtskydningsbaner For flugtskydningsbaner gælder, at disse ikke skal sikkerhedsgodkendes,  

 men sikkerhedskravene er udformet som et afstandskrav i de anvendte  

 skyderetninger.
Dette kan normalt sættes til minimum 180 meter.
Af hensyn til  

 sikker færdsel i nærheden af skydebanen må denne sikkerhedszone ikke strække  

 sig ud over veje og stier, der benyttes af skydebanens brugere eller af de  

 omboende med mindre der etableres afspærring i forbindelse med skydningen.
Miljømyndighederne skal således ikke godkende de sikkerhedsmæssige forhold  

 på og omkring en skydebane, og påtager sig ved den miljømæssige godkendelse  

 derfor heller ikke noget ansvar for, at disse hensyn tilgodeses.
Henset til  

 at de sikkerhedsmæssige forhold er af afgørende betydning, skal  

 miljømyndigheder dog sikre sig, at der ikke er konflikter mellem evt. vilkår  

 eller krav om støjdæmpende foranstaltninger og de sikkerhedsmæssige  

 bestemmelser.
Bilag 1 Beregning og måling af støj fra skydebaner B.1.1. Fordele og ulemper ved hhv. beregning og måling af støj fra  

 skydebaner Beregninger fremfor målinger Støjbelastningen omkring skydebaner bør som altovervejende hovedregel  

 bestemmes ved beregninger.
Beregninger vil oftest være den hurtigste og  

 billigste måde til vurdering af støjen fra en skydebane, hvis man er i  

 besiddelse af et ajourført kortmateriale inklusive angivelser af  

 højdeforholdene ved skydebanen og dens omgivelser.
I så fald kan beregningen  

 på betryggende vis foretages »ved skrivebordet«.
Ofte vil det dog  

 være nyttigt med en besigtigelse på stedet af f.eks. bevoksninger og  

 bygninger.
 Beregninger må klart foretrækkes ved anlæg af nye baner eller ændringer  

 ved eksisterende baner, hvor der vil ske ændringer i terræn eller  

 konstruktioner, f.eks. i form af anlæg af støjvolde, støjskærme e.l.
Den fælles nordiske beregningsmetode er optrykt i en særskilt vejledning:  

 Vejledning nr. 2/1995: Beregning og måling af støj fra skydebaner', hvori der  

 også er henvist til godkendte ækvivalerende beregningsmetoder.
Det skal  

 understreges, at støjmålinger ikke er mere nøjagtige end beregninger.
Særtilfælde hvor måling kan være nødvendig I ganske særlige tilfælde kan det dog være nødvendigt at vælge  

 støjmålinger som middel til bestemmelse af støjbelastningen.
Vejledning nr.  

 2/1995 omfatter derfor tillige retningslinjer for foretagelse af støjmålinger  

 med passende lille ubestemthed.
 Støjmålinger kan f.eks. være hensigtsmæssige ved tilfælde, hvor der er  

 væsentlig tvivl om virkningen af en bevoksning, ved forekomsten af en  

 betydende refleksion (dvs. at reflekteret lyd er kraftigere end direkte lyd)  

 i visse områder, hvor der forekommer overlydsknald fra projektiler og ved  

 komplicerede topografiske forhold.
B.1.2 Hvor skal man beregne/måle? Beregningseller målepunkt Som beregningspunkt eller støjmåleposition vælges den mest støjbelastede  

 bolig (eller anden støjfølsom bebyggelse) i nærheden af skydebanen.
Klager Er målingerne foranlediget af en klage, foretages beregning eller måling  

 tillige ved klagerens bolig.
Særlige støjudbredelsesforhold Selv om lyden dæmpes med afstanden, er det i mange tilfælde ikke  

 tilstrækkeligt blot at beregne eller måle ved den nærmest beliggende bolig.  

 Dette skyldes bl.a., at støjudsendelsen fra de benyttede våben er udpræget  

 retningsafhængig.
Andre forhold spiller også ind, f.eks. kan en høj og tæt  

 bevoksning give en ekstra lyddæmpning i visse retninger, og ikke i andre.
Højde af beregningseller målepunkt Målingerne bør almindeligvis udføres i 2 meters højde.
 Beregninger bør tilsvarende foretages for et modtagepunkt i 2 meters  

 højde.
 For bebyggelse i flere etager kan det dog være relevant at anvende en  

 anden højde for modtagepunktet.
 Forudsætningen for at anvende den i Vejledning nr. 2/1995 anførte  

 nomogrammetode er dog at beregningspunktet er i 2 meters højde, så ved  

 beregning for andre højder må man anvende den anførte edb-baserede metode.
Placering af beregnings- eller målepunkt Den enkelte beregnings- eller måleposition skal placeres på udendørs  

 opholdsarealer i retningen mod skydebanen i en afstand på ca. 10 m fra den  

 bolig, der skal beregnes eller måles ved.
 For støjmålinger gælder, at målepositionen anbringes således, at der ikke  

 kommer reflekteret lyd fra lodrette flader nær målepositionen  

 (»fritfeltsmåling«).
 Beregningen eller målingen foretages for den normalt anvendte standplads,  

 der i beregningen/målepunktet giver den højeste støjbelastning.
Bilag 2 Skydebanetyper Vedr. definition af skydebaner se kapitel 1.2.
 Skydebaner kan opdeles i flugtskydningsbaner og skiveskydningsbaner.
B.2.1. Flugtskydningsbaner Ved flugtskydning forstås skydning med glatløbet haglgevær efter lerduer,  

 der udslynges maskinelt og på denne vis fungerer som et bevægeligt mål.
Indretning En flugtskydningsbane består af et eller flere kastetårne/maskinhuse og et  

 antal standpladser.
I kastetårnene/maskinhusene er opstillet automatiske  

 eller manuelt betjente kastemaskiner.
Standpladserne er betegnelsen for de  

 faste positioner, hvorfra der skydes (ofte fliser lagt på jorden).  

 Standpladserne placeres efter et helt bestemt mønster, se figur 4, 5 og 6.
Våben og ammunition Til flugtskydning benyttes haglgevær kaliber 12 - nogle gange også kalibre  

 16 og 20. Ammunitionen er en haglpatron af dansk eller udenlandsk fabrikat.  

 Haglene i en patron har en diameter på 2-3 mm.
 Støj fra en flugtskydningsbane stammer udelukkende fra mundingsknaldet,  

 hvis styrke kan variere mellem patroner og våben af forskellig type og  

 fabrikat.
Lerduer og kastemaskine Lerduen minder i udseende om en lille tallerken og vejer ca. 100 g.  

 Kastemaskinernes rækkevidde er 40-80 m.
Hovedgrupper og baner Inden for flugtskydning findes 3 forskellige hovedgrupper af discipliner:  

 jagt-, skeet- og trap-skydning, med hver sin karakteristiske baneindretning.  

 Trap- og skeetskydning er olympiske grene, mens jagtskydning og jægertrap  

 begge er danske træningsformer.
 Ofte er flere af disse discipliner repræsenteret på det samme sted - man  

 kan så tale om et egentligt flugtskydningsanlæg.
Jagtskydning Den principielle udformning af en jagtskydebane fremgår af Figur 4. Da  

 jagtskydning som nævnt ikke er en international sportsgren, kan den  

 detaljerede indretning svinge fra sted til sted.
Ofte placeres standpladserne  

 f.eks. således, at alle 4 pladser kan benyttes samtidig uden risiko for, at  

 skytterne rammer hinanden.
+++ FIGUR 4 +++ Indretning af en jagtskydebane.
 Det karakteristiske træk ved en jagtskydebane er, at skytten successivt  

 skal forsøge at ramme lerduer, som bevæger sig på 4 forskellige måder i  

 forhold til skytten:
* bagduer, som udkastes væk fra skytten i skyderetningen * spidsduer, som udkastes i retning direkte mod skytten * venstre sideduer, som kommer på tværs et stykke foran skytten flyvende  

 mod venstre set fra standpladsen * højre sideduer, som ligeledes kommer flyvende på tværs, men her mod  

 højre En runde omfatter normalt 16, 24 eller 40 lerduer.
Der må maksimalt  

 affyres 2 skud mod hver due.
 Til jagtskydning anvendes patroner med hagl af størrelse på 2,5-3 mm og  

 haglenes maksimale rækkevidde er 180 meter, hvilket er sikkerhedsafstanden.
Skeetskydning En skeetskydebane er indrettet med 2 kastetårne, henholdsvis et højt og et  

 lavt tårn, samt 8 standpladser, se Figur 5.
+++ FIGUR 5 +++ Indretning af en skeetskydebane.
 De 7 standpladser ligger på en halvcirkel udspændt mellem de to tårne,  

 mens den sidste standplads er beliggende i halvcirklens centrum midt imellem  

 tårnene.
 En runde omfatter 25 lerduer, hvor der kun må affyres 1 skud mod hver due.
Til skeetskydning anvendes udelukkende patroner med hagl af en størrelse  

 på 2-2,5 mm.
Dette medfører at sikkerhedsafstanden ofte vil være mindre end  

 180 m.
Skuddene affyres inden for en vinkel på ca. 170 grader.
Trapskydning Indretningen af en trapskydebane er vist i Figur 6.
+++ FIGUR 6 +++ Indretning af en trapskydebane Kastemaskinerne er placeret i en maskingrav foran de 5 standpladser.  

 Lerduerne udkastes i en tilfældig og for skytten ukendt retning inden for en  

 vinkel på ca. 90 grader.
En runde omfatter 25 lerduer.
Det er tilladt at affyre maksimalt 2 skud (i  

 visse tilfælde dog kun 1 skud) mod hver lerdue.
 Til trapskydning anvendes patroner med hagl af størrelse på 2,5-3 mm.  

 Dette giver samme sikkerhedsafstand som ved jagtskydning, 180 m.
B.2.2 Skiveskydningsbaner Ved skiveskydning forstås skydning mod faste eller bevægelige skiver fra  

 liggende, knælende eller stående stilling.
I modsætning til  

 flugtskydningsbaner skydes kun i en bestemt retning.
Indretning En skiveskydningsbane består af et varierende antal skiver på en række og  

 et varierende antal standpladser anbragt i forskellige afstande fra skiverne.  

 Standpladserne kan være forsænket eller hævet i forhold til baneplanet.  

 Undertiden er standpladserne indbygget i et særligt skydehus - dette  

 forekommer specielt på de baner, som drives af de civile skytteforeninger.
Volde og blændere Skiveskydningsbaner kan af sikkerhedsmæssige årsager være omgivet af side-  

 og/eller endevolde (volden kan i visse tilfælde erstattes af en naturlig  

 bakke, en grusgrav, fremkomme ved nedgravning af skydebanen eller være en del  

 af søterritoriet). For at opfange opspringere fra baneplanet og eventuelt  

 ukontrolleret afgivne skud kan en skiveskydningsbane være forsynet med  

 blændere (i form af højde-, side- og endeblændere).
Våben og ammunition Til skiveskydning benyttes mange forskellige typer våben og ammunition.  

 Ammunitionen er en patron indeholdende enten et blødt projektil eller et  

 kappeklædt projektil.
Projektilets kerne består af en blylegering.
 Støj fra en skiveskydningsbane opstår især fra mundingsknaldet, men kan  

 også være forbundet med projektilets anslag mod skive eller kuglefang samt  

 med overlydssmæld fra projektiler.
Hovedgrupper og baner Man skelner mellem 4 slags skiveskydningsbaner: en pistolskydebane, en  

 salonriffelskydebane, en kortdistanceskydebane og en langdistanceskydebane.
 I Figur 7 er vist et eksempel på sammenbygning af alle slags baner til,  

 hvad der kan kaldes et typisk skiveskydningsanlæg.
+++ FIGUR 7 +++ Eksempel på indretning af et skiveskydningsanlæg.
Pistolskydebane På en pistolskydebane er skydeafstandene 10-25 m.
 En typisk pistolskydebane har 4 x 5 skiveopstillinger.
 En mindre pistolskydebane har 2 x 5 skiveopstillinger og en større  

 pistolskydebane har 8 x 5 skiveopstillinger.
På en pistolskydebane anvendes normalt våbenklasse 6 (jf.
Miljøstyrelsens  

 vejledning nr. 2/1995, tabel 1) og på civile pistolskydebaner desuden  

 våbenklasse 7 og 8.
Salonriffelskydebane På en salonriffelskydebane er skydeafstanden typisk 50 m.
 En typisk salonriffelskydebane har 10-20 skiveopstillinger.
 En mindre salonriffelskydebane har 6-10 skiveopstillinger og en større  

 salonriffelskydebane har 20-40 skiveopstillinger.
 På en salonriffelskydebane anvendes normalt våbenklasse 9 og 10 (jf.  

 Miljøstyrelsens vejledning nr. 2/1995, tabel 1).
Kortdistanceskydebane På en kortdistanceskydebane kan der skydes på afstande indtil 50 meter.
 En typisk kortdistanceskydebane har 8-10 skiveopstillinger.
 På en kortdistanceskydebane anvendes normalt våbenklasse 1, 2, 3 og 5 (jf.  

 Miljøstyrelsens vejledning nr. 2/1995, tabel 1).
Langdistanceskydebane På en langdistanceskydebane er skydeafstanden(e) sædvanligvis indtil 100  

 m, 200 m og/eller 300 m, men større skydeafstande kan dog undtagelsesvist  

 forekomme.
 En typisk langdistanceskydebane har 8-15 skiveopstillinger.
 En mindre langdistanceskydebane har 2-8 skiveopstillinger og en større  

 langdistanceskydebane har 15-40 skiveopstillinger.
 På en langdistanceskydebane anvendes normalt våbenklasse 1, 2, 3 og 5 (jf.  

 Miljøstyrelsens vejledning nr. 2/1995, tabel 1).
Bilag 3 Støjbegrænsende foranstaltninger og indgreb Lokalisering Støjulemper fra nye skydebaner skal primært forebygges ved en  

 hensigtsmæssig lokalisering.
Skydebanen må således placeres så langt bort fra  

 støjfølsom arealanvendelse som overhovedet muligt, ligesom naturligt  

 forekommende muligheder for støjdæmpning bør udnyttes (f.eks. grusgrave,  

 slugter o.l.).
 I det følgende beskrives forskellige foranstaltninger og indgreb, der kan  

 tages i anvendelse for at nedbringe støjbelastningen og støjgenerne, dels fra  

 en eksisterende skydebane, og dels fra en ny skydebane, hvor lokaliseringen  

 ikke i sig selv giver et tilfredsstillende, lavt støjniveau i omgivelserne.
Afskærmning De muligheder, der i praksis foreligger, består dels af forskellige former  

 for afskærmninger, og dels af indgreb eller metoder, der kan reducere  

 støjgenen for de omboende.
For yderligere at udvikle disse muligheder har  

 Forsvaret igangsat en række forsøg med afprøvning af forskellige muligheder  

 for dæmpning af støj fra skydebaner.
Retningsafhængighed Støjudsendelsen fra håndvåben er som tidligere nævnt stærkt  

 retningsafhængig.
Derfor er en anden mulighed for støjdæmpning, som især er  

 relevant ved planlægning af nye skydebaner, er at vælge skyderetningen, så  

 støjbelastningen af de omgivende, støjfølsomme områder bliver så lille som  

 mulig.
Refleksion I denne forbindelse skal man dog være særligt opmærksom på, om der er  

 reflekterende flader (bygninger, skovbryn, støjskærme eller blændere), som  

 kan kaste lyden tilbage i retning mod de støjfølsomme områder.
Eksempler på støjudbredelsesskurver Flad mark Ende- og sidevolde Ende- og sidevolde samt skydehus type z Skydehus type z B.3.1 Skydehuse Sædvanligt skydehus Et sædvanligt skydehus, hvor taget og væggene ikke er ført frem forbi de  

 luger, der skydes igennem, virker kun støjdæmpende i retninger bag skytten.
 Der kan regnes med en støjdæmpende virkning på omkring 5 dB for retninger  

 omkring vinkelret på skudretningen, mens virkningen i retningen modsat  

 skudretningen er op til 15-20 dB for et lukket skydehus med absorberende  

 beklædning på alle indvendige overflader.
Frembygget skydehus Et frembygget skydehus, hvor sidevæggene og eventuelt også taget er ført  

 frem foran skydelugerne, virker tillige støjdæmpende i retninger foran  

 skytten.
Virkningen afhænger af længden af frembygningen og af, hvor effektiv  

 den lydabsorberende beklædning på frembygningen er.
 I Figur 8 er vist eksempler på et frembygget- og et ikke-frembygget  

 skydehus.
+++ FIGUR 8 +++ Eksempler på skydehuse.
a: frembygget b: sædvanligt, ikke-frembygget.
 B.3.2 Støjskærme, jordvolde m.m.
Støjdæmpende virkning Den støjdæmpende virkning af skærme afhænger stærkt af deres højde over  

 sigtelinien mellem støjkilde og støjmodtager og af afstanden til  

 standpladsen.
Virkningen er større, jo højere skærmen er i forhold til den  

 nævnte sigtelinie, og desto tættere den er anbragt ved standpladsen.
 Som eksempel kan en dæmpning af støjbelastningen på omkring 10 dB i  

 200-300 meters afstand fra en skydebane opnås med følgende skærme (eller  

 volde):
 Der kan altså opnås en kraftig støjdæmpning ved brug af en for-holdsvis  

 lav skærm, blot den placeres tilstrækkeligt tæt ved standpladsen.
 I Figur 9 er vist et eksempel på en standplads afskærmet til sider og  

 bagud i forhold til skyderetningen.
+++ FIGUR 9 +++ Eksempel på en åben standplads afskærmet til siderne og bagud i forhold  

 til skyderetningen.
Refleksioner For at undgå problemer med refleksioner mod områder i retninger modsat  

 skyderetningen er det nødvendigt at forsyne støjskærmen med kraftig  

 lydabsorberende beklædning på den side, der vender ind mod skytten.  

 Lydabsorptionen kan eksempelvis tilvejebringes ved en åben bræddebeklædning  

 med 50-100 mm mineraluld bagved, som illustreret i Figur 10.
+++ FIGUR 10 +++ Eksempel på en støjskærm.
Den åbne bræddebeklædning skal vende ind mod  

 skytten.
Jordvolde De jordvolde, som af sikkerhedshensyn kan være opført omkring skydebaner,  

 fungerer undertiden som støj-afskærmning.
I nogle tilfælde er voldene  

 imidlertid ikke tilstrækkeligt høje til at give den nødvendige støjdæmpning.  

 Man kan så vælge enten at forøge højden eller at bygge en støjskærm ovenpå  

 jordvoldene.
 På grund af jordvoldes hældning behøver man som regel ikke at være  

 bekymret for refleksioner fra volde.
Blændere På nogle skiveskydningsbaner er der anbragt højdeblændere på tværs af  

 skudretningen.
Højdeblændere virker i nogen grad som støjskærme i retninger  

 foran skytten.
Blænderne kaster imidlertid også lyden tilbage og bevirker  

 herved en betydelig forøgelse af støjbelastningen bagud i forhold til  

 skyderetningen.
Refleksionerne kan undgås eller dæmpes ved at beklæde  

 blændernes forside, dvs. den side der vender mod skytten, med stærkt  

 lydabsorberende materiale (se Figur 11). På grund af den reflekterede  

 lydbanes store højde over terræn skal støjskærme være urealistisk høje for at  

 kunne påvirke den reflekterede lyd.
Den reflekterede lyd vil endvidere  

 passere over et eventuelt skydehus.
+++ FIGUR 11 +++ Principtegning af højdeblændere med lydabsorberende beklædning.
B.3.3 Skov og anden beplantning Bevoksningsbælter er ikke særligt effektive som støjdæmpende  

 foranstaltninger omkring skydebaner.
Ved beplantning af jordvolde kan det  

 endog risikeres, at deres støjdæmpende virkning reduceres, fordi vegetationen  

 spreder lyden til områder, der ellers ville være skærmet af voldene.
 En høj og tæt (uigennemsigtig) bevoksning på 100 meters dybde kan  

 forventes at nedbringe støjbelastningen med omkring 5 dB.
B.3.4. Våben og ammunition Lyddæmpere Det har i nogle sammenhænge været diskuteret at anvende lyddæmpere på  

 våbnene, hvis der var støjproblemer omkring skydebaner.
Andre diskussioner  

 har drejet sig om at nedbringe støjbelastningen ved konsekvent anvendelse af  

 særlig støjsvag ammunition.
Lyddæmpere kan kun anvendes på et mindretal af de våben, der sædvanligvis  

 benyttes på skydebaner.
Lyddæmpere forstyrrer ikke projektilballistikken, men  

 som følge af den ekstra vægt på ca. 1 kg. placeret ved mundingen ændres  

 våbnets karakteristik så meget, at lyddæmpere ikke kan anvendes i forbindelse  

 med skydeuddannelsen.
 Forsvaret har afprøvet en lyddæmper-prototype til gevær M/75. Lyddæmperen  

 blev efter ca. 100 skud fundet i slidt samt brugs- og sikkerhedsmæssig dårlig  

 stand.
 Til let maskingevær, der også anvendes meget på Forsvarets skydebaner,  

 findes ingen lyddæmpere.
Flere undersøgelser har dokumenteret, at støjniveauet fra de samme  

 håndvåben kan variere med 2-6 dB ved brug af forskellige fabrikater eller  

 typer af ammunition.
Støjniveauet afhænger bl.a. af krudtladningens størrelse  

 og forbrændingshastighed samt af projektilets (eller haglladningens)  

 udgangshastighed.
En ammunition med en lille og langsomt forbrændende  

 krudtladning, der bevirker en lav udgangshastighed, støjer mindst.
Imidlertid  

 har de samme faktorer stor indflydelse på skydeegenskaberne.
Det må derfor  

 ved trænings- og konkurrenceskydning forventes, at skytterne udelukkende  

 anvender »egen« ammunition og er utilbøjelige til at ville ændre  

 valget heraf.
 Mulighederne for støjdæmpning begrænser sig formodentlig til at udelukke  

 eller begrænse eller udelukke anvendelsen af eventuelle klart mere støjende  

 våbentyper.
B.3.5. Bestemmelse af støjdæmpende foranstaltningers virkning Beregning af dæmpningsvirkning Med beregningsmetoden angivet i Vejledning nr. 2/1995: »Beregning og  

 måling af støj fra skydebaner« er det muligt at forudberegne virkningen  

 af støjskærme, jordvolde m.v. på støjbelastningen fra en skydebane.
Metoden  

 kan også anvendes til på forhånd at vurdere henholdsvis den støjdæmpende  

 virkning af skydehuse og den reflekterede lyd fra blændere.
 Ved støjmålinger kan virkningen derimod kun vurderes, når de støjdæmpende  

 foranstaltninger rent faktisk er udført, evt. i form af skærme, halmballer  

 o.l., der er opstillet interimistisk.
B.3.6. Simulatorstøttet undervisning Simulatorstøttet undervisning (lasergeværer med trykluftrekyl), er i de  

 seneste år med træningsmæssig succes blevet afprøvet af Forsvaret.
 Forsvaret påregner at fortsætte anskaffelsen af simulatorer, og at  

 uddannelsen på alle håndvåben med tiden forudses simulatorstøttet.
 Anvendelse af simulator kan således til en vis grad reducere antallet af  

 skydetimer på en given traditionel skydebane, men vil aldrig kunne erstatte  

 den traditionelle skydeuddannelse.
Anlægsinvesteringerne i forbindelse med etablering af de omtalte anlæg er  

 imidlertid betydelige.
Etablering af yderligere anlæg må derfor nødvendigvis  

 skulle vurderes over en årrække, hvor den teknologiske udvikling på området  

 sammenholdt med de økonomiske omkostninger vil blive tillagt betydelig vægt.  

Bilag 4 Fordeling af Forsvarets skydebaner i henhold til den i kapitel  

 4.6 anførte tidsprioritering for gennemførelse af støjdæmpende  

 foranstaltninger Det skal bemærkes, at tallene i kursiv angiver Forsvarskommandoens  

 etablissementnummer, mens tallene i ordinær skrifttype er  

 Hjemmeværnskommandoens angivelse af kompagnimæssigt tilhørsforhold.
1. Skydebaner, der støjdæmpes inden 1998 Omfatter baner, hvor der med den nuværende teknologi og moderate  

 støjdæmpende foranstaltninger kan opnås en dæmpning af støjniveauet ved et  

 større antal boliger.
2. Skydebaner, der støjdæmpes i perioden 1998 - 2001 Omfatter baner, hvor der ved mere omfattende støjdæmpende foranstaltninger  

 opnås en sænkning af støjniveauet ved færre boliger end i kategori 1.
3. Skydebaner, der støjdæmpes i perioden 2002 - 2006 Omfatter baner, hvor der kræves meget kostbare støjdæmpende  

 foranstaltninger, hvor det er muligt at løse støjdæmpningen ved udviklingen  

 af ny og renere teknologi, og hvor der kun kan opnås en lille støjdæmpende  

 effekt ved få boliger.
4. Skydebaner, der afvikles Omfatter skydebaner, der ikke kan støjdæmpes tilstrækkeligt eller hvor  

 dette ikke er økonomisk rentabelt, må nedlægges efter maksimalt 3 års  

 afviklingsperiode regnet fra godkendelsesmyndighedens endelige afgørelse.
 5. Skydebaner, der er støjdæmpede.
 Omfatter skydebaner, der alle er støjdæmpede i et sådant omfang, at  

 yderligere støjdæmpning ikke er påkrævet for at tilgodese forsvarets behov  

 for anvendelse i relation til vejledningens grænseværdier.
 Under bemærk anvendes følgende forkortelser:
Bilag 5 Fordeling af skydebaner efter type og amt Tallene er baseret på foreløbige opgørelser i forbindelse med  

 udarbejdelsen af Miljøstyrelsens vejledning om skydebaner i 1993-94.
 Tal i parantes er antallet af skydebaner opgjort i 1977-78 i forbindelse  

 med udarbejdelsen af Miljøstyrelsens vejledning om skydebaner fra 1979.
Forkortelser: DDS: De Danske Skytteforeninger; DSU: Dansk Skytte Union;  

 DJ: Danmarks Jægerforbund (* 1) dB(A),Impulse er den enhed der anvendes til måling og beregning af  

 skudstøj.
 (* 2) Jf. rapporten: »Annoyance caused by shooting noise«,  

 Eystein Amtzen, Oslo 1984.
 (* 3) Mht. den generelle definition af skydebaner som listepunkt henvises  

 der til Vejledning fra Miljøstyrelsen nr. 3/1993: »Godkendelse af  

 listevirksomheder«.
 (* 4) Et støjkonsekvensområde er et område udsat for en støjbelastning af  

 en nærmere bestemt størrelse.
 (* 5) Standpladsbegrebet for flugtskydningsbaner er anderledes end for  

 skiveskydningsbaner, jf. bilag 2.
 (* 6) Jf. fodnote 5.
 (* 7) Jf. fodnote 5.
 (* 8) Jf. fodnote 5.
 (* 9) Justitsministeriets bekendtgørelse af 20. maj 1950 om indretning og  

 anlæggelse af skydebaner og feltskydningsterrænner med ændringer af hhv. 12.  

 maj 1960 og 24. august 1972.
