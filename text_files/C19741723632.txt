 De fra amtsrådene modtagene svar på skrivelse herfra af 1. april 1974  

 vedrørende anlæg af kvægtunneler kan resumeres således:
 1. Behov for kvægtunneler under hovedlandeveje.
 1.1 Der er registreret to konkrete ansøgninger om kvægtunneler.
1.2 Behovet i øvrigt synes at være meget beskedent.
Et amtsråd skriver, at  

 der inden for dettes område af trafiksikkerheds- og landbrugsmæssige grunde  

 vil være behov for en tunnel.
 2. Regler for anlæg af kvægtunneler.
 2.1 Tekniske retningslinier:
 Kombineret markvej og kvægtunnel: b = 4,0-5,0 m,h = 3,5 m.
 Kvægtunnel alene: b = 2,5-3,0 m, h = 1,8-2,5 m.
 2.2 Økonomiske vilkår:
To amtsråd udtrykker, at der har været en vis praksis for et  

 lodsejerbidrag på 50% af anlægsudgiften.
Et amtsråd mener, at  

 lodsejerbidraget kan variere fra ca. 20% til 75%. Øvrige amtsråd synes ikke  

 at have generelle regler.
 Vejdirektoratet har herefter i vedlagte meddelelse nr. 002 opstillet de  

 forhold, der bør iagttages ved behandling af spørgsmål vedrørende anlæg af  

 kvægtunneler under eksisterende hovedlandeveje.
 Det i meddelelsen indeholdte har været forelagt amtsrådsforeningen, der  

 ved skrivelse af 26. november 1974 har meddelt, at det anførte ikke giver  

 anledning til bemærkninger.
Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
Kun Sønderjyllands amtsråd Såfremt de to konkrete ansøgninger om kvægtunneler, som amtsrådet er  

 bekendt med, fortsat er aktuelle, imødeses fornøden indstilling.
 P.D.V.
S.K.
Andersen MEDDELELSE NR 002 vilkår for anlæg af kvægtunneler.
 Ved behandling af spørgsmål vedrørende anlæg af kvægtunneler under  

 eksisterende hovedlandeveje bør følgende forhold iagttages:
 1. Under hensyn til den ændring, der til stadighed  

 finder sted i landbrugsejendommes driftsform og arealstørrelse og til den  

 betydelige udgift, der er forbundet med anlæg af en kvægtunnel, vil det ikke  

 være forsvarligt, hvis ikke særlige forhold gøre sig gældende, at anlægge  

 kvægtunnel under eksisterende hovedlandevej.
 2. Skønnes det ud fra landbrugsmæssige og  

 færdselsmæssige hensyn ønskeligt at undgå kreaturdrift på en hovedlandevej,  

 bør i første omgang mulighederne for jordfordeling undersøges.
3. I de tilfælde, hvor anlæg af en kvægtunnel herefter  

 bliver aktuel, bør lodsejerens bidrag ikke sættes lavere end til 50% af  

 anlægssummen og bør normalt ligge noget højere.
Ved fastsættelsen af  

 lodsejerbidraget må undersøges, om lodsejeren på et tidligere tidspunkt har  

 modtaget ulempeerstatning for besværliggørelsen af kvægdriften.
 4. Kvægtunnelen indgår som den del af hovedlandevejen.  

 Vedligeholdelse af selve tunnelkonstruktionen overtages af vejbestyrelsen,  

 medens drift og vedligeholdelse i øvrigt overtages af vedkommende lodsejer.
5. Såfremt vejbestyrelsen af sikkerhedsmæssige grunde  

 ønsker nedlagt direkte adgange fra landbrugsejendomme og marker til en  

 hovedlandevej, bør ligeledes i første omgang mulighederne for jordfordeling  

 undersøges.
I tilfælde af anlæg af en niveaufri forbindelse vil der normalt  

 foreligge en ekspropriationssituation, og vejbestyrelsen må her være  

 indstillet på at afholde den væsentligste del af udgiften.
 6. De enkelte projekter forelægges vejdirektoratet til  

 endelig afgørelse.
