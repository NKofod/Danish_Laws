Fremsat den 30. marts 2016 af Joachim B.
Olsen (LA), Simon Emil Ammitzbøll (LA) og Anders Samuelsen (LA) Forslag til folketingsbeslutning om at sælge statsejede campingpladser Folketinget pålægger regeringen inden udløbet af 2016 at sætte otte campingpladser til salg, som i dag drives af Naturstyrelsen.
Bemærkninger til forslaget Staten ejer og driver i dag otte campingpladser rundtomkring i Danmark.
Liberal Alliance har grundlæggende den holdning, at staten ikke bør drive forretning i konkurrence med danske virksomheder.
Vi mener af principielle grunde, at det ikke er statens opgave, ligesom vi heller ikke ønsker, at staten skal blande sig på en uhensigtsmæssig måde i markedet.
I dag agerer virksomheder på det private marked som udgangspunkt på lige markedsvilkår.
Når staten bedriver virksomhed på markedet, skaber det en unfair og unødig konkurrence, som i sidste ende er til skade for dansk erhvervsliv og danske arbejdspladser.
Skriftlig fremsættelse Joachim B.
Olsen (LA):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at sælge statsejede campingpladser.
(Beslutningsforslag nr.
B 110) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
