Erstatningsansvarslovens § 26a  godtgørelse til efterladte, nævnets j. nr. 07-520-08872/08873 N. j. nr. 07-520-08872/08873 Skadevolder blev dømt efter straffelovens § 237 for at have dræbt faderen til de to ansøgere på henholdsvis 20 og 24 år.
Ansøgerne anførte, at de begge havde bevaret en helt særlig tilknytning til afdøde.
 Nævnet begrundede afslaget til den ene ansøger med, at selv om det var oplyst, at de havde et varmt og nært forhold til hinanden, så boede de på tidspunktet for dødsfaldet ca. 150 km. fra hinanden og havde tidligere kun boet tæt på hinanden i en kortere periode.
 I afgørelsen til den anden ansøger henviste nævnet til, at ansøgeren i det meste af sin barndom havde boet hos en plejefamilie, og at ansøgeren ikke havde haft regelmæssig kontakt med faderen.
