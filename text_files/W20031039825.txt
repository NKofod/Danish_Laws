Klage  

 over utilstrækkelige undersøgelser med henblik på konstatering af svulst Nævnet fandt grundlag for at kritisere speciallægen, da  

 der havde været en løbende og markant forværring af såvel patientens  

 synsstyrke  

 (centralsyn) som synsfelt på begge øjne, hvorfor speciallægen burde have  

 henvist til en øjenafdeling med henblik på afklaring af, om den grønne stær  

 var  

 så fremskreden, at den ikke kunne bremses ved yderligere nedsættelse af  

 øjentrykket, eller om anden sygdom end grøn stær kunne være (medvirkende)  

 årsag  

 til det svære synstab.
Nævnet kunne i den forbindelse oplyse, at svær og  

 fremadskridende nedsættelse af synsstyrken først ses ved fremskredne former  

 for  

 grøn stær, hvorfor det bør medføre overvejelser om, hvorvidt yderligere  

 behandling kan tilbydes.
Hvis man derfor som praktiserende speciallæge i  

 øjensygdomme gennem et længere forløb konstaterer en stadig forringelse af  

 synsfeltet og synsstyrken på begge øjne trods behandling med tryknedsættende  

 øjendråber, må patienten viderehenvises til ekspertvurdering på øjenafdeling  

 med henblik på afgørelse af, om der foreligger en tilstand, der skal  

 opereres,  

 eller om en anden sygdom kunne være årsag til synsfelttabet.
