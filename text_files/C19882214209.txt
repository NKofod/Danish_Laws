(Til alle amtsråd og  

 kommunalbestyrelser) Nedenstående regler er en sammenfatning af bestemmelserne i cirkulære af  

 22. februar 1983 om tjenestetiden for folkeskolens tjenestemænd og senere  

 bestemmelser herom.
I bestemmelserne er ikke medtaget tjenestetidsregler for 1. ledere og lærere ved den vidtgående  

 specialundervisning i folkeskolen, 2. børnehaveklasseledere og 3. skoleinspektører og viceskoleinspektører ved faste  

 øvelsesskoler og lærere i lønrammerne 18/26 og andre lærere med  

 praktikundervisning ved faste kommunale øvelsesskoler.
Det pligtige undervisningstimetal § 1 .  Det pligtige undervisningstimetal er fastsat  

 til 1026 timer, svarende til 25,65 timer ugentlig i 40 uger.
De enkelte  

 undervisningstimers varighed er fastsat til 45 minutter.
 Stk. 2 .  Det i stk. 1 nævnte timetal er fastsat under  

 hensyntagen til, at der påhviler tjenestemænd i folkeskolen - udover at  

 tilrettelægge og forberede undervisningen m.v. - at varetage en række opgaver  

 uden direkte forbindelse med undervisningen, herunder bl.a.
- kontakten mellem skolen og elevernes hjem, - deltagelse i kollegiale konferencer, - deltagelse i planlægning af undervisningen, - deltagelse i lærerrådsmøder/fælleslærerrådsmøder, - medvirken ved gennemførelse af lejrskoleophold og lign., - medvirken ved løsning af forskellige sociale opgaver vedrørende eleverne  

 og - medvirken ved gennemførelse af prøver, herunder afsluttende prøver.
 Stk. 3 .  Endvidere har læreren pligt til i et omfang,  

 svarende til indtil 4 dage pr. år, at stå til rådighed for skolevæsenet til  

 deltagelse i pædagogiske kurser og planlægningsmøder m.v.
 Stk. 4 .  Det pligtige undervisningstimetal nedsættes  

 efter de nedenfor fastsatte regler om timereduktion:
 1. Undervisning i hjemkundskab, jf. § 3.
 2. Specialundervisning, jf. § 4.
 3. Ikke-kursusdelt undervisning på 8. og 9.  

 klassetrin, jf. § 5.
 4. Opgaverettelse på 9. og 10. klassetrin, jf. § 6.
 5. Klasselærerens rådgivning på 7.-10. klassetrin, jf.  

 § 6.
 6. Skolevejledningsopgaver på 7.-10. klassetrin, jf. §  

 6.
 7. Skolebiblioteksarbejde, jf. § 7.
 8. Virksomhed som lærerrådsformand og  

 fælleslærerrådsformand, jf. § 8.
 9. Skolekonsulentvirksomhed i kommuner, jf. § 9.
 10. Skolekonsulentvirksomhed i amtskommuner, jf. § 10.
 11. Skolepsykologisk virksomhed, jf. § 11.
 12. Ledelse af skolen, jf. §§ 12 og 12 a.
 13. Ledelse af skolevæsenet, jf. § 13.
 14. Ved det 60. år, jf. § 14.
 15. Ferieforlængelse, jf. § 15.
 Stk. 5 .  Det pligtige undervisningstimetal nedsættes  

 yderligere efter de derom fastsatte regler med overtimer, som overføres fra  

 forudgående skoleår.
 Stk. 6 .  Det pligtige undervisningstimetal forhøjes  

 efter de derom fastsatte regler med undertimer overført fra forudgående  

 skoleår.
Løntimetallet og dets beregning § 2 .  Det ugentlige løntimetal opgøres ved  

 sammentælling af det ugentlige skematimetal, timereduktioner og overførte  

 overtimer, jf. § 1, stk. 5, og ved fradrag af overførte undertimer, jf. § 1,  

 stk. 6. De beregnede timereduktioner af enhver art afrundes til nærmeste  

 timetal med 2 decimaler.
 Stk. 2 .  Ved skemalægningen bør det tilstræbes, at der  

 ikke unødigt opstår overtimer eller undertimer for den enkelte tjenestemand.
Timereduktion for undervisning i hjemkundskab § 3 .  Ved undervisning i hjemkundskab ydes en  

 timereduktion, som udgør 1/8 af antallet af skematimer i dette fag.
Denne  

 timereduktion kan ydes samtidig med den i § 4, stk. 1, nævnte reduktion.
Timereduktion for specialundervisning § 4 .  Ved specialundervisning af handicappede børn,  

 der ikke med tilstrækkeligt udbytte kan følge den almindelige undervisning,  

 ydes en timereduktion, som udgør 1/8 af antallet af skematimer af denne art.  

 Undervisning på læse- og støttehold, sammensat af elever fra normalklasser,  

 omfattes ikke af denne bestemmelse.
Stk. 2 .  Ved samlæsning af elever fra specialklasser  

 med elever fra normalklasser beregnes kun timereduktion, når mindst 3  

 handicappede elever deltager i undervisningen.
Såfremt der i undervisningen i  

 en normalklasse deltager en elev, hvis handicap har en sådan sværhedsgrad, at  

 undervisningen derved får karakter af specialundervisning, ydes dog også  

 timereduktion som nævnt i stk. 1.
 Stk. 3 .  Samme timereduktion som nævnt i stk. 1 ydes  

 ved undervisning af syge og invaliderede børn i henhold til  

 Undervisningsministeriets bekendtgørelse af 10. marts 1976. Denne  

 timereduktion kan ydes samtidig med den i stk. 1 nævnte reduktion.
Ikke-kursusdelt undervisning § 5 .  For ikke-kursusdelt undervisning på 8. og 9.  

 klassetrin ydes følgende timereduktion:
Stk. 2 .  Det er en forudsætning for ydelse af  

 timereduktion for opgaverettelse, som nævnt i stk. 1, at der i de nævnte fag  

 udarbejdes skriftlige arbejder, der skal rettes af læreren uden for  

 skoletiden.
Der ydes mindst 1/2 times reduktion ugentlig for hver klasse i  

 hvert fag.
 Stk. 3 .  Ved beregning af timereduktion for  

 skolevejlederopgaver medregnes specialklassernes elevtal ikke, såfremt der  

 ved kommunens skolevæsen er etableret kuratorordning.
Stk. 4 .  De samlede timereduktioner for varetagelse af  

 skolevejlederopgaver, jf.
Undervisningsministeriets cirkulære af 8. april  

 1976 om skolevejledere i folkeskolen, ydes til den eller de to lærere ved  

 skolen, som udpeges hertil.
 Stk. 5 .  Henlægges skolevejlederopgaverne for 7.  

 klassetrin til den eller de skoler, hvortil eleverne overflyttes efter 7.  

 klassetrin, overføres timereduktionen for disse elever til den eller de  

 modtagende skoler.
Stk. 6 .  Den samlede timereduktion ved en skole med  

 egen skolevejleder kan ikke være mindre end 0,5 ugentlig løntime.
For den  

 enkelte skolevejleder kan timereduktionen ikke overstige 15 ugentlige  

 løntimer.
Skolebiblioteksarbejde § 7 .  Til lærere, der virker som skolebibliotekarer,  

 ydes timereduktion efter reglerne i Undervisningsministeriets cirkulære af 8.  

 april 1967 om aflønning af skolebibliotekarer i folkeskolen.
 Stk. 2 .  Til ledende skolebibliotekarer i kommuner med  

 mindst 3 skoler, ydes desuden timereduktion som til skolekonsulenter for  

 skolebiblioteksvirksomhed, jf. § 9.
Virksomhed som lærerrådsformand og fælleslærerrådsformand § 8 .  Til lærere, der virker som lærerrådsformænd,  

 ydes følgende timereduktion:
Skolekonsulentvirksomhed ved kommunernes skolevæsen § 9 .  Til skolekonsulenter, hvis stillinger er  

 oprettet i henhold til § 16 i Undervisningsministeriets cirkulære om  

 normering af tjenestemandsstillinger m.v. i folkeskolen og klassificeret  

 efter §§ 4-10 i cirkulære om klassificering af tjenestemandsstillinger i  

 folkeskolen, ydes timereduktion efter reglerne i stk. 2-3.
Stk. 2 .  For stillinger i lønramme 27 udgør  

 timereduktionen mindst 4 løntimer pr. uge og højst det ugentlige pligtige  

 løntimetal minus 5 løntimer.
For stillinger i lønramme 28 og derover udgør  

 timereduktionen mindst 5 løntimer pr. uge og højst det ugentlige pligtige  

 løntimetal minus 5 løntimer.
Inden for disse rammer fastsætter  

 kommunalbestyrelsen timereduktionen for den enkelte stilling under  

 hensyntagen til de arbejdsopgaver, der tillægges stillingen.
Stk. 3 .  Skolekonsulenter for skolebiblioteksvirksomhed  

 i lønramme 34 kan helt fritages for undervisning.
For skolekonsulenter for  

 skolebiblioteksvirksomhed i lønramme 32, der tillige er leder af en kommunal  

 fællessamling, udgør timereduktionen pr. uge det ugentlige pligtige  

 løntimetal minus 5 løntimer.
Stillinger ved amtskommunernes skole- og undervisningsvæsen § 10 .  Til skolekonsulenter og skolepsykologer, hvis  

 stillinger er oprettet i henhold til § 24 i Undervisningsministeriets  

 cirkulære om normering af tjenestemandsstillinger m.v. i folkeskolen og  

 klassificeret efter § 18 i cirkulære om klassificering af  

 tjenestemandsstillinger i folkeskolen, ydes timereduktion efter de i §§ 9 og  

 11 for stillinger i kommuner gældende regler.
Stk. 2 .  Til skolekonsulenter, hvis stillinger er  

 oprettet i henhold til § 23 i Undervisningsministeriets cirkulære om  

 normering af tjenestemandsstillinger m.v. i folkeskolen og klassificeret  

 efter §§ 19 og 25 i cirkulære om klassificering af tjenestemandsstillinger i  

 folkeskolen, ydes en ugentlig timereduktion på mindst 5 løntimer og højst det  

 pligtige ugentlige løntimetal minus 5 løntimer.
Inden for disse rammer  

 fastsætter amtsrådet timereduktionen for den enkelte stilling under  

 hensyntagen til de arbejdsopgaver, der tillægges stillingen.
Skolepsykologisk virksomhed § 11 .  Til ledende skolepsykologer og  

 skolepsykologer, hvis stillinger er oprettet i henhold til §§ 14 og 15 i  

 Undervisningsministeriets cirkulære om normering af tjenestemandsstillinger  

 m.v. i folkeskolen og klassificeret efter §§ 12 og 13 i cirkulære om  

 klassificering af tjenestemandsstillinger i folkeskolen, ydes en ugentlig  

 timereduktion på mindst 5 løntimer og højst det pligtige ugentlige løntimetal  

 minus 5 løntimer.
Inden for disse rammer fastsætter kommunalbestyrelsen  

 timereduktionen for den enkelte stilling under hensyntagen til de  

 arbejdsopgaver, der tillægges stillingen.
 Stk. 2 .  Ledende skolepsykologer kan helt fritages for  

 undervisning.
Ledelse af skolen § 12 .  For hver skole fastsættes en ugentlig  

 timereduktion for ledelse af skolen og dennes administration i øvrigt på  

 grundlag af et pointtal, der beregnes som summen af:
 1. Skolens samlede elevtal inkl. børn i  

 børnehaveklasser.
2. Skolens samlede skematimetal bestående af Pointtallet forhøjes med:
 3. 0,4 point for hver elev på 8.-10. klassetrin i  

 folkeskolens almindelige klasser.
4. 25 point pr. klasse for specialklasser,  

 modtagelsesklasser og særlige klasser for ældre fremmedsprogede elever.
For  

 skoler med flere end 3 sådanne klasser, kan kommunalbestyrelsen beslutte, at  

 pointtallet for hver specialklasse m.v. forhøjes med yderligere indtil 35  

 point.
 2. For hver viceskoleinspektørstilling ved skolen,  

 forhøjes timereduktionen efter pkt. 1 med 1 time, jf. dog stk. 6.
 3. Skolens samlede pointtal x 0,001 time for arbejdet  

 med skemalægning.
Efter aftale med en eller flere lærere ved skolen kan skolelederen (og  

 viceskoleinspektøren/viceskoleinspektørerne) lade denne eller disse lærere  

 varetage arbejdet med skemalægning.
I sådanne tilfælde medregnes denne del af  

 timereduktionen ikke ved fordelingen efter stk. 3, pkt. 1-3.
 Stk. 3 .  Timereduktionen efter stk. 2 fordeles således:  

 1. Ved skoler uden viceskoleinspektør tilfalder timereduktionen skolelederen.
4. Såfremt arbejdet med skemalægning varetages af en  

 eller flere lærere, indregnes timereduktionen efter stk. 2, pkt. 3, i den  

 eller - efter et aftalt forhold - de pågældendes ugentlige løntimetal.
I  

 sådanne tilfælde kan timereduktionen for skemalægning efter  

 kommunalbestyrelsens beslutning forhøjes med indtil 1/3.
 Stk. 4 .  Uanset bestemmelserne i stk. 2 og 3 kan en  

 skoleinspektørs eller en viceskoleinspektørs ugentlige timereduktion ikke  

 være mindre end 5 timer og ikke større end 22,5 timer.
 Stk. 5 .  Ved fastsættelsen af den i stk. 2 omhandlede  

 timereduktion er det forudsat, at der til skolen er knyttet kontoruddannet  

 medhjælp i fornødent omfang.
Stk. 6 .  For viceskoleinspektører i stillinger i  

 lønramme 25 med særligt tillæg på 3.667,53 (grundbeløb pr. 1. oktober 1984),  

 der skal nedlægges ved ledighed, ydes timereduktion efter de hidtidige  

 regler, jf. bestemmelse herom i skoleplanen.
Der ydes ikke timereduktion for  

 eventuelle kontortimer.
Timereduktionen for de heromhandlede stillinger  

 medregnes ikke i den efter stk. 2, pkt. 1 og 3, beregnede timereduktion for  

 skolen, ligesom stillingerne ikke indgår ved beregningen efter stk. 2, pkt.  

 2, og ved fordelingen efter stk. 3, pkt. 2 og 3. Viceskoleinspektøren er  

 omfattet af bestemmelsen i stk. 3, pkt. 4.
Stk. 7 .  En skoleinspektør, som i henhold til  

 bestemmelse på skoleplanen, kun har pligt til at læse et færre antal timer,  

 end beregningen efter stk. 3 medfører, opretholder det lavere timetal,  

 sålænge han beklæder stillingen.
Denne overgangsregel medfører ingen ændring  

 i den for viceskoleinspektøren ved skolen beregnede timereduktion.
Ledelse af skolefritidsordninger § 12  a . Ved skoler, hvor der etableres  

 skolefritidsordninger i henhold til § 3, stk. 4, i folkeskoleloven, ydes en  

 ugentlig timereduktion til skoleledelsen, der beregnes som følger:
 Reduktionen afrundes til nærmeste timetal med 2 decimaler.
 Stk. 2 .  Bliver den beregnede ugentlige timereduktion,  

 jf. stk. 1, mindre end 0,5, ydes en reduktion på 0,5 ugentlig time.  

 Overstiger reduktionen 3 timer, ydes en reduktion på 3 ugentlige timer.
Stk. 3 .  Ud over den i stk. 1-2 nævnte reduktion ydes  

 der i forbindelse med etableringen af en skolefritidsordning en timereduktion  

 på i alt 20 timer.
Reduktionen indregnes med 0,5 løntime ugentlig over et  

 skoleår, dog senest i løbet af det efter etableringen følgende skoleår.
 Stk. 4 .  Timereduktionen efter stk. 1-3 indregnes i  

 reduktionen for ledelse af skolen og fordeles mellem skoleleder og  

 viceskoleinspektør(er) efter reglerne i § 12, stk. 3.
 Stk. 5 .  I tilfælde, hvor skoleledelsens ugentlige  

 timereduktion ved tillæg af timereduktion efter stk. 1-3, overstiger 45 timer  

 ved skoler med 1 viceskoleinspektør, finder bestemmelsen i § 12, stk. 4, ikke  

 anvendelse.
 Stk. 6 .  I de i stk. 5 nævnte tilfælde fordeles den del  

 af timerne, hvormed timereduktionen overstiger 45 timer, ligeligt.
Ledelse af skolevæsenet § 13 .  Til en skoleinspektør, der tillige er ledende  

 skoleinspektør, ydes yderligere timereduktion ud over den i § 12 omhandlede.  

 Den samlede timereduktion, der kan ydes, udgør 1 time ugentlig for hver 1500  

 indbyggere, tillagt 1 time ugentlig for hver 100 elever.
Stk. 2 .  Halvdelen af det efter stk. 1 beregnede  

 timetal tillægges den ledende skoleinspektør.
Såfremt denne derved får mere  

 end 25,65 timers reduktion ugentlig, forøges timereduktionen for 1.  

 viceskoleinspektør med det resterende antal timer indtil 22,5 timer ugentlig,  

 og en eventuel overskydende timereduktion tilfalder 2. viceskoleinspektør.
 Stk. 3 .  Pålægges der den ledende skoleinspektør  

 opgaver som nævnt i skolestyrelseslovens § 58, stk. 1, 3. pkt., kan der efter  

 kommunalbestyrelsens bestemmelse ydes supplerende timereduktion inden for den  

 resterende del af den efter stk. 1 beregnede timereduktion efter følgende  

 regler:
 1. Har den ledende skoleinspektør færre end 25,65  

 timers reduktion ugentlig, tillægges den supplerende timereduktion ham indtil  

 25,65 timer ugentlig.
 2. Herefter overskydende timereduktion kan tillægges  

 en eller flere tjenestemænd i folkeskolen til udførelse af opgaver til  

 bistand for den ledende skoleinspektør, enten ved forvaltningsmæssige opgaver  

 eller ved administrative opgaver ved skolen.
3. Timereduktion, der anvendes til varetagelse af  

 forvaltningsmæssige opgaver, tillægges viceskoleinspektøren (souschefen) ved  

 skolen eller en skoleinspektør eller skolekonsulent i kommunen.
Med  

 Undervisningsministeriets godkendelse kan denne timereduktion tillægges andre  

 tjenestemænd i folkeskolen.
4. Timereduktion, der anvendes til varetagelse af  

 administrative opgaver ved skolen, tillægges viceskoleinspektøren  

 (souschefen), indtil 22,5 timer ugentlig, og derefter 2. viceskoleinspektør  

 indtil 22,5 timer ugentlig.
Herefter overskydende timer tillægges en  

 lærer/overlærer ved skolen.
Tilsvarende fremgangsmåde anvendes ved skoler med  

 en eller ingen viceskoleinspektørstilling.
Timereduktion ved det 60. år § 14 .  Fra begyndelsen af skoleåret i det kalenderår,  

 i hvilket tjenestemanden fylder 60 år, ydes der en timereduktion på 0,20  

 timer ugentlig pr. undervisningstime i det ugentlige skematimetal.
 Stk. 2 .  For skoleinspektører, der afvikler pligtige  

 ugentlige undervisningstimer som midlertidige timer, jf. § 16, stk. 6, ydes  

 timereduktionen tillige som 0,20 time pr. varetaget midlertidig  

 undervisningstime.
Timereduktion som følge af ferieforlængelsen § 15 .  Til tjenestemænd med fuldt pligtigt timetal  

 ydes en reduktion på 0,56 ugentlig løntime, jf. dog stk. 3.
 Stk. 2 .  Til øvrige tjenestemænd ydes en ugentlig  

 reduktion på 0,022 løntime pr. ugentlig løntime før tillæggelse af  

 reduktionen, dog højst for 25,65 ugentlige løntimer.
 Stk. 3 .  Tjenestemænd, der ikke har fået tillagt  

 undervisningstimer, er ikke omfattet af stk. 1 og 2.
Midlertidige timer § 16 .  Som midlertidige timer betegnes  

 undervisningstimer og timereduktioner, som tillægges en tjenestemand i løbet  

 af skoleåret ud over det ugentlige skematimetal, inkl. timereduktioner m.v.  

 Midlertidige timer kan tillægges en tjenestemand 1. som enkeltstående timer (tilfældige vikartimer,  

 hvis varighed er mindre end 4 kalenderuger i sammenhæng) eller 2. for perioder af en varighed på mindst 4  

 kalenderuger i sammenhæng (dog ikke for resten af skoleåret).
 Stk. 2 .  For de i stk. 1, pkt. 1, anførte midlertidige  

 undervisningstimer ydes ikke timereduktioner, ligesom timerne ikke senere kan  

 medføre timereduktion sammen med timer, som tillægges en tjenestemand efter  

 reglerne i stk. 1, pkt. 2.
Stk. 3 .  For de i stk. 1, pkt. 2, anførte midlertidige  

 undervisningstimer, som en tjenestemand læser i samme klasse og fag eller  

 lignende i mindst 4 kalenderuger i sammenhæng, ydes timereduktion for  

 undervisning i hjemkundskab, specialundervisning, ikke-kursusdelt  

 undervisning, opgaverettelse og klasselærernes rådgivning.
Reduktionerne  

 beregnes kun for hele kalenderuger.
 Stk. 4 .  Er en lærerrådsformand eller en  

 fælleslærerrådsformand midlertidigt fraværende fra tjenesten, og samtlige de  

 til formandsvirksomheden knyttede opgaver tillægges et andet medlem, ydes der  

 den pågældende timereduktion herfor efter § 8. Reduktionen ydes dog kun,  

 såfremt virksomheden er varetaget i mindst 4 kalenderuger i sammenhæng, og  

 beregnes kun for hele kalenderuger og ikke for sommerferien.
Stk. 5 .  Varetager en tjenestemand opgaver, som er  

 nævnt i §§ 6-7 samt 9-13, i sin helhed i hele kalenderuger, ydes  

 timereduktion efter reglerne om timereduktion for den pågældende opgave, idet  

 der dog modregnes for eventuelle undervisningstimer m.v., som den pågældende  

 måtte blive frigjort for i denne anledning.
Varetager en tjenestemand delvis  

 opgaver i forbindelse med skolevejledning, jf. § 6, og skolebibliotek, jf. §  

 7, indgår hver af de hertil medgåede timer (lektioner) i tjenestemandens  

 løntimetal.
Stk. 6 .  Skoleinspektører ved skoler med mindst 900  

 point, beregnet efter reglerne i § 12, stk. 1, og ledende skoleinspektører  

 kan afvikle indtil 5 af deres pligtige ugentlige undervisningstimer ved at  

 overtage indtil 200 midlertidige timer, fordelt over skoleåret.
Ved det 60.  

 år ydes timereduktionen som nævnt i § 14, stk. 2.
Indregning af skemalagte vikartimer § 16  a . Tjenestemænd i folkeskolen, bortset fra  

 skoleinspektører ved skoler med mindst 900 point og ledende skoleinspektører  

 samt børnehaveklasseledere, kan - medmindre andet aftales med den pågældende  

 - højst tillægges 5 ugentlige skemalagte vikartimer.
 Stk. 2 .  antallet af skemalagte vikartimer indregnes i  

 tjenestemandens pligtige ugentlige løntimetal, idet hver time beregnes som  

 0,8 løntime.
Stk. 3 .  Efter hver kalenderuge foretages en opgørelse  

 af løntimetallet for de skemalagte vikartimer.
Opgørelsen foretages således,  

 at hver skemalagt vikartime tæller 1/3 løntime og hver læst vikartime 2/3  

 løntime.
Hvis det således opgjorte løntimetal er mindre end eller lig med det  

 indregnede, jf. stk. l, anses de indregnede løntimer som læst.
Overstiger det  

 opgjorte løntimetal det indregnede, vederlægges de overskydende løntimer  

 efter de herom fastsatte regler.
Stk. 4 .  På skolefri dage regnes hver skemalagt  

 vikartime som 0,8 løntime.
Tilsvarende gælder for skemalagte vikartimer på  

 sygedage, ved deltagelse i ekskursioner og ved medvirken ved gennemførelse af  

 lejrskoleophold og lign.
 Stk. 5 .  Der ydes ikke timereduktioner for skemalagte  

 vikartimer, bortset fra timereduktion som følge af ferieforlængelsen.
 Stk. 6 .  Skemalagte vikartimer indgår ikke i opgørelsen  

 af skolens samlede skematimetal i henhold til § 12.
 Regler for beregningen og optagelse på skoleplanen m.v.
 § 17 .  I de tilfælde, hvor timereduktionen skal  

 beregnes på grundlag af antallet af elever eller indbyggere, opnås  

 reduktionen først, når det angivne fulde antal er nået.
Stk. 2 .  Timereduktionen beregnes for hvert skoleår, på  

 grundlag af det pr. 1. juni tilmeldte antal elever eller det anslåede antal  

 indbyggere denne dato.
Berigtigelse må foretages pr. 1. september, såfremt  

 der før dette tidspunkt er sket væsentlige ændringer.
En ændring betragtes  

 kun som væsentlig, hvis den medfører en forskel på 1/2 time.
Stk. 3 .  I elevtallet medregnes kun elever i de  

 kommunale folkeskoler, herunder eleverne i børnehaveklasserne.
I det omfang,  

 hvori elever i private skoler og statsskoler i medfør af skolestyrelseslovens  

 § 59 inddrages i det almindelige skolepsykologiske arbejde, kan antallet af  

 disse elever medregnes ved beregningen af timereduktion i henhold til § 11,  

 stk. 2, efter Undervisningsministeriets bestemmelse i det enkelte tilfælde.
 Stk. 4 .  Hvor børn i alderen 0-6 år indgår i  

 beregningen af timereduktion, lægges det skønnede antal børn pr. 1. august  

 til grund.
Stk. 5 .  Timereduktioner, der ydes i medfør af § 8, §  

 9, § 10, § 11, stk. 4 og 5, § 12, stk. 5 og 6, og § 13, skal opføres på  

 skoleplanen.
For andre timereduktioner vil en henvisning til cirkulæret være  

 fyldestgørende.
 Stk. 6 .  De timereduktioner, der er fastsat for  

 pædagogisk- administrativ og administrativ virksomhed, jf. §§ 6-13, er  

 fastsat under hensyntagen til, at dette arbejde er omfattet af de for  

 administrativt personale gældende arbejdstidsnormer.
 Ikrafttrædelse m.v.
 § 18 .  Cirkulæret har virkning fra den 1. august  

 1988.
 Stk. 2 .  Følgende bestemmelser ophæves:
 1. Cirkulære af 22. februar 1983 om tjenestetiden for  

 folkeskolens tjenestemænd.
 2. Cirkulære af 21. maj 1984 om ændring af reglerne  

 for beregning af tid til ledelse for folkeskolens tjenestemænd.
 3. Cirkulære af 14. juni 1985 om ledelse af  

 skolefritidsordninger etableret i henhold til § 3, stk. 4, i lov om  

 folkeskolen.
 4. Cirkulære af 18. juli 1985 om ændring af cirkulære  

 om tjenestetiden for folkeskolens tjenestemænd (timereduktion til 2.  

 lærerrepræsentant i skolekommissionen).
 5. Cirkulæreskrivelse af 10. marts 1986 om indregning  

 af skemalagte vikartimer i det pligtige løntimetal for tjenestemænd bilagt  

 aftale mellem Undervisningsministeriet og Danmarks Lærerforening om  

 indregning af skemalagte vikartimer i det pligtige løntimetal for  

 tjenestemænd.
 6. Cirkulære af 26. februar 1987 om ændring af  

 cirkulære af 22. februar 1983 om tjenestetiden for folkeskolens tjenestemænd  

 og om ændring i cirkulære af 23. februar 1983 om aflønning, afspadsering af  

 overtimer, afvikling af undertimer og overtimebetaling for folkeskolens  

 tjenestemænd (arbejdstidsforkortelsen fra 1. august 1987).
 7. Cirkulære af 16. juni 1987 om ændring af cirkulære  

 af 22. februar 1983 om tjenestetiden for folkeskolens tjenestemænd og om  

 ændring i cirkulære af 23. februar 1983 om aflønning, afspadsering af  

 overtimer, afvikling af undertimer og overtimebetaling for folkeskolens  

 tjenestemænd (vederlæggelse af midlertidige vikartimer, som ikke indgår i  

 årsopgørelsen).
 8. Cirkulære af 8. februar 1988 om ændring af  

 cirkulære af 22. februar 1983 om tjenestetiden for folkeskolens tjenestemænd  

 og om ændring af cirkulære af 23. februar 1983 om aflønning, afspadsering af  

 overtimer, afvikling af undertimer og overtimebetaling for folkeskolens  

 tjenestemænd (arbejdstidsforkortelsen fra 1. august 1988).
 9. Skrivelse af 10. marts 1988 bilagt aftale af 4.  

 marts 1988 mellem Finansministeriet og Lærernes Centralorganisation om  

 ændring af aftale om tjenestetiden for folkeskolens tjenestemænd  

 (timereduktion til skolekonsulenter og skolepsykologer).
Undervisningsministeriet, den 15. juli  

 1988 P. m. v.
 e. b.
Marianne Mulvad fm.
