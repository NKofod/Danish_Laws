Cirkulæreskrivelse  

 om pligt til at indberette mistanke om proformaægteskab (Ændring af §  

 22  

 a  

 i lov om ægteskabs indgåelse og opløsning) Skrivelse til  

 samtlige kommuner (Bryllupskontoret) Ved § 2 i lov nr. 504 af 6. juni 2007 om ændring af  

 udlændingeloven og lov om ægteskabs indgåelse og opløsning ændres §  

 22 a  

 i lov om ægteskabs indgåelse og  

 opløsning. Ændringen træder i kraft den 1. august 2007.
 Efter ændringen har §  

 22  

 a  

 følgende ordlyd:
"Prøvelsesmyndigheden, jf. § 13, stk. 1, og den borgerlige  

 vielsesmyndighed, jf. § 18, jf. § 13, stk. 1, skal indberette tilfælde, hvor  

 der kan være grund til at antage, at det afgørende formål med ægteskabets  

 indgåelse er at opnå opholdstilladelse, jf. udlændingelovens § 9, stk. 9, til  

 Udlændingeservice." Ved ændringen af bestemmelsen pålægges prøvelsesmyndighederne  

 og de borgerlige vielsesmyndigheder en pligt til at indberette alle tilfælde,  

 hvor der kan være grund til at antage, at det afgørende formål med et  

 ægteskabs  

 indgåelse er at opnå opholdstilladelse i Danmark. Ændringen er toleddet: For  

 det første ændres indberetningsadgangen til en indberetningspligt, og for det  

 andet udvides indberetningspligten til at omfatte både de borgerlige  

 vielsesmyndigheder og prøvelsesmyndigheder.
 Indberetningsbestemmelsen omfatter fortsat ikke kirkelige  

 vielsesmyndigheder, og ændringen berører således ikke præsters tavshedspligt.
 Efter forarbejderne til bestemmelsen finder indberetningspligten  

 f.eks. anvendelse, hvis parterne ikke kan tale samme sprog, eller hvis den,  

 der  

 foretager prøvelsen eller vielsen, får indtryk af, at parterne ikke har set  

 hinanden før.
 Indberetningerne skal fortsat ske til Udlændingeservice, hvor  

 de kan indgå i behandlingen og afgørelsen af sager om ægtefællesammenføring.
 Det bemærkes, at ændringen i indberetningsbestemmelsen ikke  

 giver grundlag for at afvise at udstede en prøvelsesattest, hvis  

 ægteskabsbetingelserne i øvrigt er opfyldt, eller at gennemføre en vielse.  

 Ændringen giver heller ikke prøvelsesmyndighederne eller de borgerlige  

 vielsesmyndigheder mulighed for at udsætte en vielsessag.
 Denne cirkulæreskrivelse erstatter pkt. 5 i cirkulæreskrivelse  

 nr. 9603 af 27. juni 2002 om ændring af ægteskabsloven m.v.
