Teknisk forskrift om ekstra brandsikring af  

 passagerskibe i indenrigsfart *) I medfør af § 2, stk. 5, § 6, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 283 af 2. maj 1995, og efter  

 bemyndigelse i bekendtgørelse nr. 570 af 26. september 1988  

 fastsættes:
Anvendelsesområde § 1.  §§ 2-8 i forskriften gælder for  

 følgende skibe:
1)	Passagerskibe i indenrigsfart med en bruttoregistertonnage på  

 20 og derover men under 300, som er tonnagemålt i henhold til den  

 internationale konvention om måling af skibe, 1947, og 2)	Passagerskibe i indenrigsfart med en bruttotonnage på 20 og  

 derover og en længde på 40 meter og derunder, som er  

 tonnagemålt i henhold til den internationale konvention om måling  

 af skibe, 1969.
 Stk. 2. § 9 i forskriften gælder for passagerskibe  

 i indenrigsfart over de grænser, som er anført i stk. 1.
Stk. 3.  Forskriften gælder ikke for  

 hurtiggående passagerskibe (High Speed Craft jf.
IMO Resolution MSC  

 36(63)).
Passagerskibe som defineret i § 1, stk. 1 § 2.  Der skal installeres røgmeldere i  

 apterings- og tjenesterum, gange, lukkede- eller overdækkede  

 vogndæk, maskinrum samt i alle øvrige rum, hvor en brand kan  

 forekomme.
 § 3.  Fra alle passager- og mandskabsrum samt  

 service- og maskinrum skal der være mindst to udgangsveje, som  

 fører til udskibningsdækket.
 Stk. 2.  I skibe med flere dæk skal den ene af  

 udgangsvejene være uafhængig af vogndækket.
 Stk. 3.  Søfartsstyrelsen kan tillade andre  

 arrangementer, hvis det godtgøres, at arrangementerne er lige så  

 sikre som de foreskrevne.
 § 4.  Vogndækssprinkleranlæg skal  

 kunne betjenes fra rum med to adkomstveje, hvoraf den ene skal være  

 uafhængig af vogndækket, eller anlægget skal alternativt  

 kunne betjenes fra to steder, som er uafhængige i brandmæssig  

 henseende.
 § 5.  Passagerskibe med en sejltid på en  

 time og der over skal være forsynet med mindst en brandudrustning med  

 tilhørende to sæt reserveflasker.
 Stk. 2.  Udstyret skal anbringes ved styrepladsen eller  

 andet hensigtsmæssigt sted.
 § 6.  Al brandovervågning skal kunne ske fra  

 styrepladsen.
 § 7.  Der skal afholdes øvelser med lokalt  

 brandvæsen mindst en gang om året.
 § 8.  Bestemmelserne i teknisk forskrift om skibes  

 bygning og udstyr m.v., Meddelelser fra Søfartsstyrelsen B, kapitel  

 II-2, regel 41-2, stk. 1.3, 1.5, 4.1, 4.3, 4.7, 4.8, 4.9 og 6.5 finder  

 tillige anvendelse.
Passagerskibe som defineret i § 1, stk. 2 § 9.  Bestemmelserne i teknisk forskrift for  

 skibes bygning og udstyr mv., Meddelelser fra Søfartsstyrelsen B,  

 kapitel II-2, regel 17 og 41-2 finder anvendelse, dog med undtagelse af  

 bestemmelsen i regel 17, stk. 1.2.4.1 om installation af en luftkompressor  

 til flaskefyldning.
Tidsterminer for bestemmelsernes opfyldelse § 10. Bestemmelserne i §§ 2-7 samt bestemmelserne  

 i stk. 1.3, 1.5, 4.8 og 4.9, som der er henvist til i § 8, skal opfyldes  

 senest den 1. januar 1996 og de øvrige bestemmelser i § 8 i henhold  

 til teknisk forskrift om skibes bygning og udstyr mv., Meddelelser fra  

 Søfartsstyrelsen B, kapitel II-2, regel 41-1.
 § 11.  Bestemmelserne i § 9 skal opfyldes i  

 henhold til  teknisk forskrift om skibes bygning og udstyr m.v., Meddelelser  

 fra Søfartsstyrelsen B, kapitel II-2, regel 41-1 dog med undtagelse  

 af, at bygget før den 1. oktober 1994 ændres til bygget  

 før den 1. januar 1996.
 Stk.2. Installation af røgmeldere i trapperum, gange og  

 evakueringsruter i apteringsafsnittet samt bestemmelserne i Meddelelser fra  

 Søfartsstyrelsen B, kapitel II-2, regel 17 skal dog være opfyldt  

 senest den 1. januar 1996.
 Straf og ikrafttræden m.v.
 § 12. Overtrædelse af denne forskrift  

 straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
Stk. 4. Er en overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse,  

 kan der pålægges staten, kommunen eller det kommunale  

 fællesskab bødeansvar.
 § 13.  Forskriften træder i kraft den 1.  

 september 1995.
 Stk. 2. Søfartsstyrelsens tekniske forskrift nr. 2 af 4. maj 1990  

 om ekstra brandudstyr i passagerskibe og Søfartsstyrelsens tekniske  

 forskrift nr. 1 af 5. februar 1993 om ekstra brandsikring mv. af  

 passagerskibe under 300 BRT i indenrigsfart ophæves med virkning fra 1.  

 januar 1996.
Søfartsstyrelsen, den 3. august 1995 T.R.
Funder /O.
Adamsen *)   Forskriften er  

 notificeret i overensstemmelse med Rådets Direktiv 83/189/EØF,  

 som ændret senest ved direktiv 94/10/EF.
