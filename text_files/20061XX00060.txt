Skriftlig fremsættelse (3. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om forbud mod forskelsbehandling på arbejdsmarkedet m.v.  

 (forhøjelse af aldersgrænsen for aftaler om  

 fratræden) (Lovforslag nr.
L 61).
 Formålet med forslaget er gennemføre den del af  

 velfærdsforliget, der vedrører spørgsmålet om, hvornår det kan aftales, at en  

 lønmodtager skal fratræde på grund af alder.
Med forslaget foreslås aldersgrænsen i  

 forskelsbehandlingsloven, der fastsætter, hvornår det kan aftales, at en  

 lønmodtager  

 skal fratræde på grund af alder, hævet fra 65 til 70 år.
Forslaget betyder,  

 at  

 der fremover i individuelle ansættelsesaftaler ikke kan være aftalt en lavere  

 alder for pligtmæssig fratræden end 70 år.
Lovforslaget har ligeledes betydning for, hvad der fremover  

 kan aftales i kollektive overenskomster og aftaler.
Således indebærer  

 forslaget, at der ikke i nye kollektive aftaler kan aftales bestemmelser om,  

 at  

 lønmodtageren skal fratræde på grund af alder, før det 70. år.
I forhold til  

 kollektive aftaler, der var gældende da forbuddet mod forskelsbehandling på  

 grund af alder blev gennemført i dansk ret den 28. december 2004, foreslås  

 det  

 at sådanne aldersgrænser kan hæves med henblik på fastsættelse af en højere  

 alder for pligtmæssig fratræden.
Sådanne aldersgrænser vil fortsat skulle  

 vurderes efter forskelsbehandlingslovens § 5 a, stk. 3.
 Lovforslaget træder i kraft den 1. januar 2008. Herefter vil  

 bestemmelser i individuelle ansættelsesaftaler om pligtmæssig fratræden før  

 det  

 70. år være ugyldige.
 Med hensyn til bestemmelser om pligtmæssig fratræden på  

 grund af alder i kollektive overenskomster, der er aftalt efter forbuddet mod  

 forskelsbehandling på grund af alder blev gennemført i dansk ret den 28.  

 december 2004, foreslås det, at loven først får virkning fra det tidspunkt,  

 hvor den pågældende kollektive overenskomst vil kunne opsiges til ophør.  

 Dermed  

 sikres det, at der ikke gribes ind i løbende aftaler.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
