Betænkning afgivet af Socialudvalget den 2. juni 2005 Betænkning over Forslag til lov om ændring af lov om  

 retssikkerhed og administration på det sociale område og andre love (Konsekvensrettelser på det sociale område som følge af  

 kommunalreformen) [af socialministeren (Eva Kjer Hansen)] 1. Ændringsforslag Der er af socialministeren stillet 10 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 18. marts 2005. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 8 møder.
Teknisk gennemgang Den 3. marts 2005 afholdt Socialministeriet teknisk  

 gennemgang af lovforslagene vedrørende kommunalreformen i Socialudvalget,  

 herunder dette lovforslag.
Høring Et udkast til lovforslaget har inden fremsættelsen været sendt i  

 høring.
Den 25. februar 2005 sendte socialministeren de indkomne høringssvar  

 samt et notat herom til udvalget.
Politisk aftale Lovforslaget er en del af  

 den samlede lovgivningsmæssige gennemførelse af kommunalreformen.  

 Lovforslaget  

 er en udmøntning af aftalen fra juni 2004 mellem regeringen og Dansk  

 Folkeparti  

 om en strukturreform og aftalen om en udmøntningsplan fra september 2004  

 mellem  

 regeringen og Dansk Folkeparti.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Det Sociale Nævn ved Statsamtet Fyn, DSI  De Samvirkende Invalideorganisationer, Lederkollegiet ved Danmarks Forsorgshjem, LO Faglige Seniorer, medarbejderne ved Statsamtet Århus og SAND  Sammenslutningen Af Nærudvalg i Danmark.
Samråd Kommunaludvalget har stillet 1 spørgsmål til indenrigs- og  

 sundhedsministeren, socialministeren og undervisningsministeren om lovforslag  

 nr.
L 71 (lov om regionernes finansiering), som behandles i Kommunaludvalget,  

 til mundtlig besvarelse.
Ministrene har besvaret spørgsmålet i samråd i  

 Kommunaludvalget den 12. maj 2005. Socialudvalget deltog i samrådet.
Deputationer Endvidere har Lederkollegiet ved Danmarks Forsorgshjem og medarbejderne  

 ved Statsamtet Århus mundtligt over for udvalget redegjort for deres holdning  

 til lovforslaget.
Andre møder Den 6. april 2005 deltog udvalget i Det Politisk-Økonomiske  

 Udvalgs høring om kommunalreformens økonomiske konsekvenser.
 Den 3. maj 2005 deltog udvalget i Retsudvalgets høring om de  

 retssikkerhedsmæssige konsekvenser af kommunalreformen.
 Den 24. maj 2005 deltog udvalget i Retsudvalgets ekspertmøde om  

 eventuelle grundlovsproblemer i forhold til kommunalreformen.
Spørgsmål Udvalget har stillet 14 spørgsmål til socialministeren til  

 skriftlig besvarelse, som denne har besvaret.
3. Indstillinger og politiske bemærkninger Indstillinger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede  

 ændringsforslag.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling, men vil stemme for de stillede  

 ændringsforslag.
Politiske bemærkninger Socialdemokratiets og Det  

 Radikale Venstres medlemmer af udvalgets principielle holdning til  

 strukturreformen er beskrevet i betænkningen til L 65 om regioner og  

 nedlæggelse af amtskommunerne, Hovedstadens Udviklingsråd og Hovedstadens  

 Sygehusfællesskab, hvortil der henvises.
Lovforslag nr.
L 39 er et  

 led i den samlede strukturreform.
S og RV har i forbindelse med  

 forhandlingerne  

 om de enkelte lovforslag taget til efterretning, at regeringspartierne og  

 Dansk  

 Folkeparti ikke har ønsket at ændre på hovedkonstruktionen i reformen.
S og RV støtter oprettelsen  

 af et handicapråd i alle kommuner og er tilfredse med ministerens lydhørhed  

 over for, at nedsættelsen af rådet skal fremrykkes til tidligt i år 2006, så  

 rådene får mulighed for at få indflydelse på de lokale forhandlinger før  

 strukturreformens gennemførelse.
Det er desuden tilfredsstillende, at  

 rådets formand efter ændringsforslaget nu udpeges af rådet og ikke af  

 kommunen.
 S og RV kan ligeledes  

 støtte ændringsforslaget vedrørende Ankestyrelsens beskæftigelsesudvalg samt  

 øvrige ændringsforslag af mere teknisk karakter.
 S og RV havde  

 håbet på lydhørhed over for forslaget fra SAND om etablering af lokale  

 sociale  

 råd, så socialt udsatte havde fået deres eget organ i den kommende struktur.  

 Men partierne har noteret sig, at ministeren finder, at området fortsat er  

 sikret indflydelse i tilrettelæggelse af tilbud på f.eks. hjemløseområdet  

 gennem de eksisterende nærudvalg og videnscentre på området.
 S og RVs holdning til  

 oprettelse af de regionale statsforvaltninger fremgår af betænkningen til L  

 70 (lov  

 om regional statsforvaltning), men forhold vedrørende statsforvaltningernes  

 sociale nævn fremgår også af L 39, § 45.
 S og RV finder, at  

 adgangen til de kommende statsforvaltninger med så få og svært  

 tilgængelige sociale nævn er i direkte modstrid med de  

 tilgængelighedsprincipper,  

 der ellers er indbygget i dansk socialpolitik og ikke mindst i  

 handicappolitikken.
 Med placeringen af de  

 sociale nævn i yderområderne i en region og med oprettelsen af forholdsvis få  

 afdelingskontorer pålægger regeringen svage borgere en for dem problematisk  

 lang og/eller kompliceret transportvej.
Regeringen har hertil  

 svaret, at kun få har et personligt fremmøde, og at det må antages, at ønsket  

 om fremmøde vil omfatte ca. 1 møde.
Citat fra svar på spm. 13: »Det vil under  

 disse omstændigheder anses for acceptabelt, at rejsetiden til  

 statsforvaltningen i visse tilfælde kan blive længere end til de nuværende  

 statsamter og for daglige rejsemål, f.eks. bolig- og  

 arbejdsstedsrejser.« Problemet er imidlertid,  

 at det, selv om hele dagen tages i brug, enkelte steder i landet vil være  

 fysisk  

 umuligt at nå fra eget hjem og til statsforvaltning og retur på samme dag.
 De store afstande kan i  

 sig selv være en direkte årsag til, at en svag borger, der ikke kan klare sig  

 med skriftlig eller telefonisk kontakt, vælger ikke at rejse en klage, uanset  

 om en sådan ellers vil være velbegrundet.
 Problemet forstærkes  

 desuden af, at ministeren i adskillige svar har understreget, at en borger  

 bør  

 klage, hvis det kommunale tilbud, sagsbehandling, udredning m.v. ikke er  

 tilfredsstillende for borgeren.
 S og RV har derfor  

 ønsket, at der blev oprettet flere sociale nævn eller afdelingskontorer,  

 og partierne har noteret sig, at regeringen er indstillet på, at  

 statsforvaltningerne kan indgå praktiske løsninger af borgernes behov for  

 kontakt til nævnet i konkrete tilfælde, men uden ekstra ressourcer  

 tror S  

 og RV ikke, at dette tilbud kan gives i et tilstrækkeligt omfang.
Endelig risikerer den  

 kommende geografiske placering af de sociale nævn at medføre et tab af  

 kvalificeret og stabilt personale til sagsbehandlingen.
Igen et forhold der  

 forringer retssikkerheden for borgere med behov for offentlige ydelser.
Ikke mindst borgere med  

 handicap eller svage sociale kompetencer har over for bl.a.
Folketingets  

 Kommunaludvalg oplyst, at nogle allerede i dag holder sig tilbage fra at  

 klage,  

 da sagsbehandlingstid, ventetider på en afgørelse og et stort antal  

 »formandsafgørelser«  

 udgør nogle personlige barrierer, som forlods får dem til at opgive at klage.
 Regeringens struktur  

 omkring de sociale nævn ses heller ikke at fjerne disse barrierer.
 S og RV vil derfor nøje  

 følge udviklingen på klageområdet og borgernes problemer med fremmøde m.v.  

 med  

 henblik på at rejse denne problematik.
Socialistisk Folkepartis og Enhedslistens medlemmer af udvalget  

 stemmer imod lovforslaget.
Partiernes principielle indstilling til  

 kommunalreformen er beskrevet i betænkningen til L 65 om regioner og  

 nedlæggelse af amtskommunerne, Hovedstadens Udviklingsråd og Hovedstadens  

 Sygehusfællesskab, hvortil der henvises.
 SF og EL støtter oprettelsen at et handicapråd i alle kommuner  

 og er tilfredse med ministerens lydhørhed over for, at nedsættelsen af rådet  

 skal fremrykkes til tidligt i år 2006, så rådene får mulighed for at få  

 indflydelse på de lokale forhandlinger før strukturreformens gennemførelse.  

 Det  

 er desuden tilfredsstillende, at rådets formand efter ændringsforslaget nu  

 udpeges af rådet og ikke af kommunen.
 SF og EL kan ligeledes støtte ændringsforslaget vedrørende  

 Ankestyrelsens beskæftigelsesudvalg.
 De øvrige ændringsforslag, der er af mere teknisk karakter, kan  

 ligeledes støttes.
Det er bekymrende og beklageligt, at et forslag fra SAND om  

 etablering af lokale sociale råd, så socialt udsatte havde fået deres eget  

 organ i den kommende struktur, ikke kan gennemføres.
Men partierne har  

 noteret  

 sig, at ministeren finder, at området fortsat er sikret indflydelse i  

 tilrettelæggelse af tilbud på f.eks. hjemløseområdet gennem de eksisterende  

 nærudvalg  

 og videnscentre på området.
Begge partier nærer dog store bekymringer omkring adgangen til  

 de kommende statsforvaltninger SF og EL finder, at strukturen med så få og svært tilgængelige  

 sociale nævn er i direkte modstrid med de tilgængelighedsprincipper, der  

 ellers  

 er indbygget i dansk socialpolitik og ikke mindst handicappolitikken.
SF og EL finder det ufravigeligt, at et klageorgan som de  

 sociale nævn er let tilgængelig for alle borgere.
Det bliver de ikke i  

 den  

 kommende struktur, hvilket der er gjort opmærksom på under  

 udvalgsbehandlingen.  

 Med placeringen af de sociale nævn i yderområderne i en region og med  

 oprettelsen  

 af forholdsvis få afdelingskontorer pålægger regeringen svage borgere en for  

 dem problematisk lang og/eller kompliceret transportvej.
Regeringen har hertil svaret, at kun få har et personligt  

 fremmøde, og at det må antages, at ønsket om fremmøde vil omfatte ca. 1 møde.  

 Citat fra svar på spm. 13: »Det vil under disse omstændigheder anses for  

 acceptabelt, at rejsetiden til statsforvaltningen i visse tilfælde kan blive  

 længere end til de nuværende statsamter og for daglige rejsemål, f.eks.  

 bolig-  

 og arbejdsstedsrejser.« Problemet er imidlertid, at det, selv om hele dagen tages i  

 brug, enkelte steder i landet vil være fysisk umuligt at nå fra eget hjem og  

 til statsforvaltning og retur på samme dag.
 SF og EL frygter derfor, at de store afstande i sig selv  

 kan være en direkte årsag til, at en svag borger, der ikke kan klare sig med  

 skriftlig eller telefonisk kontakt, vælger ikke at rejse en klage, uanset om  

 en  

 sådan ellers vil være velbegrundet.
 Problemet forstærkes desuden af, at ministeren i adskillige svar  

 har understreget, at en borger bør klage, hvis det kommunale tilbud,  

 sagsbehandling, udredning m.v. ikke er tilfredsstillende for borgeren.
 Antallet af klager forventes således at stige, men samtidig  

 bliver det sværere at gøre brug af klageadgangen, i og med at der bliver  

 færre  

 sociale nævn.
SF og EL ønsker oprettelse af flere sociale nævn eller  

 afdelingskontorer.
Dette synspunkt har været bakket op fra medarbejdere fra  

 flere af de nuværende statsamter, hvorfor SF og EL stærkt beklager, at  

 regeringen  

 slet ikke har været lydhør over for kritikken.
 SF og EL noterer sig, at regeringen er indstillet på, at  

 statsforvaltningerne kan indgå i praktiske løsninger af borgernes behov for  

 kontakt til nævnet i konkrete tilfælde, men uden ekstra ressourcer tror SF og  

 EL ikke, at dette tilbud kan gives i et tilstrækkeligt omfang.
 Medarbejdere fra nuværende statsamter har desuden kraftigt  

 tilkendegivet, at den kommende geografiske placering af de sociale nævn øger  

 risikoen for tab af kvalificeret og stabilt personale til sagsbehandlingen.  

 Igen et forhold der forringer retssikkerheden for borgere med behov for  

 offentlige  

 ydelser.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 socialministeren,  

  

 tiltrådt af  

  

 udvalget  

  

 :
Til titlen 1)  

  

 I titlen indsættes efter »andre love«:  

 »og om ophævelse af lov om udlægning af åndssvageforsorgen og den øvrige  

 særforsorg m.v. og lov om gennemførelse af visse tjenestemandsretlige og  

 pensionsmæssige forhold m.v. i forbindelse med gennemførelse af lov nr. 333  

 af  

 19. juni 1974 om social bistand«.
[Præcisering af lovens titel] Til § 1 2)  

  

 Efter nr. 3 indsættes som nyt  

 nummer:
»01.  

  

 I  

  

 §  

 9 a, stk. 4,  

  

 ændres »kapitel 8« tre steder  

 til: »kapitel 11«.« [Konsekvensrettelse som følge af lovforslag nr.
L 38] 3)  


  

 Nr.  

 6  

  

 affattes således:
»6.  

  

 I  

  

 § 9 c, stk. 2, nr. 6,  

  

 ændres »§§ 49 og  

 51, jf. § 62 a« til: »§§ 67 og 142, jf. § 76«.« [Konsekvensrettelse som følge af lovforslag nr.
L 38] 4)  

  

 I den under  

  

 nr. 18  

  

 foreslåede  

  

 §  

 37 a  

  

 affattes  

  

 stk. 3  

  

 således:
»Stk. 3. Handicaprådet  

 sammensættes af 3-7 medlemmer fra handicaporganisationerne i kommunen udpeget  

 efter indstilling fra De Samvirkende Invalideorganisationer og 3-7 medlemmer  

 udpeget af kommunalbestyrelsen, heraf et antal af dens medlemmer.  

 Handicaprådet  

 vælger selv sin formand.« [Fastsættelse af antallet af udpegede medlemmer af  

 handicaprådet til 3-7 medlemmer.
Handicaprådets kompetence til selv at vælge  

 sin formand] 5)  

  

 I den under  

  

 nr. 33  

  

 foreslåede  

  

 §  

 50 a, stk. 2,  

  

 indsættes efter »medlem«  

 ordene: »eller en stedfortræder for hvert medlem«.
[Beskæftigelsesministeren udpeger også stedfortrædere for de  

 indstillede medlemmer] 6)  

  

 Efter nr. 37 indsættes som nyt  

 nummer:
»02.  




  

 § 56, stk. 1,  

 2. pkt.,  

  

 ophæves.« [Konsekvensrettelse] 7)  

  

 I  

  

 nr. 48  

  

 ændres »§ 62« til: »§ 62 a« og »§ 76« til: »§ 76, stk. 2,«.
[Konsekvensrettelse som følge af lovforslag nr.
L 38] 8)  

  

 I den under  

  

 nr. 52  

  

 foreslåede affattelse af  

  

 §  

 76, 2. pkt.,  

  

 indsættes efter »kommunerne,«: »staten i jobcenteret,«.
[Udvidelse af bestemmelserne om praksiskoordinering til også at  

 omfatte staten i jobcenteret] 9)  

  

 I den under  

  

 nr. 54  

  

 foreslåede affattelse af  

  

 §  

 78, stk. 2,  

  

 indsættes efter »kommunerne«: », staten i jobcenteret«.
[Udvidelse af bestemmelserne om praksiskoordinering til også at  

 omfatte staten i jobcenteret] Til § 8 10)  

  

 Efter stk. 3 indsættes om nyt  

 stykke:
»Stk. 4.  

  

 I kommuner, som  

 ikke sammenlægges, nedsættes det i §  

 37 a  

 nævnte handicapråd den 1. april 2006. I de kommuner, som sammenlægges,  

 nedsættes et fælles handicapråd for den sammenlagte kommune den 1. april  

 2006.« Stk. 4-8 bliver herefter stk. 5-9.
[Etablering  

 af handicapråd fra 1. april 2006] Bemærkninger Til nr. 1 Der er tale om en teknisk ændring, således at det også fremgår  

 af overskriften, at lov om udlægning af åndssvageforsorgen og den øvrige  

 særforsorg m.v. og lov nr. 652 af 19. december 1975 om visse  

 tjenestemandsretlige  

 og pensionsmæssige forhold m.v. i forbindelse med gennemførelsen af lov nr.  

 333  

 af 19. juni 1974 om social bistand ophæves.
Til nr. 2 Der er tale om en konsekvensrettelse som følge af det samtidig  

 fremsatte forslag til ny lov om social service. Ændringen blev ved en teknisk  

 fejl ikke medtaget i det fremsatte forslag til ændring af lov om  

 retssikkerhed  

 og administration på det sociale område og andre love.
Til nr. 3 Der er tale om en konsekvensrettelse som følge af en teknisk  

 fejl i henvisningen til §§ 67 og 142, jf. § 76 i det samtidig fremsatte  

 forslag  

 til ny lov om social service.
Til nr. 4 Bestemmelsen om handicaprådets sammensætning ændres, således at  

 det fremgår af lovteksten, at handicaprådet består af 3-7 medlemmer fra  

 henholdsvis handicaporganisationerne i kommunen og kommunalbestyrelsen.  

 Endvidere fastsættes det i bestemmelsen, at handicaprådet selv vælger sin  

 formand.
 Der henvises endvidere til bemærkningerne til nr. 10.
Til nr. 5 Bestemmelsen om Ankestyrelsens beskæftigelsesudvalg ændres,  

 således at det fremgår af bestemmelsen, at der også skal udpeges  

 stedfortrædere  

 for de medlemmer, som udpeges af beskæftigelsesministeren efter indstilling  

 fra  

 henholdsvis KL, Landsorganisationen i Danmark, Dansk Arbejdsgiverforening og  

 De  

 Samvirkende Invalideorganisationer.
Til nr. 6 Der er tale om en konsekvensrettelse som følge af oprettelsen af  

 beskæftigelsesudvalget under  

 Ankestyrelsen.  

 Den bestemmelse, som foreslås ophævet, findes i stk. 5 i den foreslåede nye §  

 50 a  

 om beskæftigelsesudvalget under  

 Ankestyrelsen.
Til nr. 7 Der er tale om en konsekvensrettelse som følge af en teknisk  

 fejl i henvisningerne i den gældende lov om social service og i det samtidig  

 fremsatte forslag til ny lov om social service.
Til nr. 8 og 9 Det foreslås, at bestemmelserne i lov om retssikkerhed og  

 administration på det sociale område om  

 beskæftigelsesankenævnenes og  

 Ankestyrelsen  

 s praksiskoordinering  

 også kommer til at gælde for staten i jobcenteret.
Afgørelser truffet af så  

 vel  

 staten som kommunen i jobcenteret vil fremover kunne påklages  

 til beskæftigelsesankenævnet og derefter til  

 Ankestyrelsen, der vil  

 kunne optage en sag til behandling, hvis sagen vurderes at have  

 principiel  

 eller generel betydning.
Så vel beskæftigelsesankenævnet som  

 Ankestyrelsen  

 har pligt  

 til inden for sit område at koordinere, at afgørelserne træffes i  

 overensstemmelse med lovgivningen, og har pligt til at følge praksis i  

 kommunerne  

 og med ændringsforslaget fremover også i staten i jobcenteret.
Til nr. 10 Det foreslås, at der etableres handicapråd allerede fra den 1.  

 april 2006 i de kommuner, som ikke sammenlægges.
I kommuner, som  

 sammenlægges,  

 etableres et fælles handicapråd for den sammenlagte kommune, som følger  

 sammenlægningsudvalgets arbejde og beslutninger.
Det fælles handicapråd for  

 den  

 sammenlagte kommune etableres også fra den 1. april 2006.
Økonomiske konsekvenser for det offentlige Da man med ændringsforslaget hæver antallet af medlemmer fra  

 handicaporganisationerne  

 fra i gennemsnit 4 pr. råd til i gennemsnit 5 pr. råd, vil der være øgede  

 kommunale udgifter til transportgodtgørelse, diæter og kompensation for tabt  

 arbejdsfortjeneste.
De kommunale merudgifter hertil skønnes til 0,6 mio. kr.  

 årligt i 2007 og frem.
 Derudover er der kommunale merudgifter i 2006 som følge af, at  

 handicaprådene skal startes op pr. 1. april 2006. De kommunale merudgifter  

 hertil skønnes til 4,4 mio. kr.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 Sandy Brinck (S)   

 Lone Dybkjær (RV)   

 Ole Glahn (RV)   

 Pernille Vigsø Bagge (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 39 Bilagsnr.
Titel 1 Høringssvar og høringsnotat, fra socialministeren 2 Henvendelse af 18/3-05 fra medarbejderne ved Statsamtet  

 Århus 3 Henvendelse af 21/3-05 fra medarbejdere ved Det Sociale  

 Nævn ved Statsamtet Fyn 4 Tidsplan for udvalgets behandling af lovforslaget 5 Henvendelse af 6/4-05 fra Lederkollegiet ved Danmarks  

 Forsorgshjem 6 Henvendelse af 11/4-05 fra De Samvirkende  

 Invalideorganisationer 7 Henvendelse af 21/4-05 fra Lederkollegiet ved Danmarks  

 Forsorgshjem og SAND  Sammenslutningen Af Nærudvalg i Danmark 8 Henvendelse af 27/4-05 fra medarbejderne ved Statsamtet  

 Århus 9 Henvendelse af 27/4-05 fra medarbejderne ved Statsamtet  

 Århus (årsberetning 2004  Det Sociale Nævn for Århus Amt) 10 Henvendelse af 8/5-05 fra LO Faglige Seniorer 11 1. udkast til betænkning Oversigt over spørgsmål og svar vedrørende L 39 Spm.nr.
Titel 1 Spm. om oversendelse af oversigt over samtlige  

 bemyndigelsesbestemmelser på det sociale område i forbindelse med  

 kommunalreformen, til socialministeren, og ministerens svar herpå 2 Spm. om oversendelse af oversigt over de ændringer, der  

 er foretaget i lovforslaget i forhold til det oprindelige lovudkast, til  

 socialministeren, og ministerens svar herpå 3 Spm. om kommentar til henvendelse fra Det Sociale Nævn  

 ved Statsamtet Fyn, til socialministeren, og ministerens svar herpå 4 Spm. om oprettelse af råd for sociale grupper, til  

 socialministeren, og ministerens svar herpå 5 Spm., om der i forbindelse med de redaktionelle  

 ændringer, er sket ændringer af materiel karakter, til socialministeren, og  

 ministerens svar herpå 6 Spm. om kommentar til henvendelse af 6/4-05 fra  

 Lederkollegiet ved Danmarks Forsorgshjem, til socialministeren, og  

 ministerens svar herpå 7 Spm. om kommentar til henvendelse af 11/4-05 fra De  

 Samvirkende Invalideorganisationer, til socialministeren, og ministerens svar  

 herpå 8 Spm. om kommentar til henvendelse af 27/4-05 fra  

 medarbejderne ved Statsamtet Århus, til socialministeren, og ministerens svar  

 herpå 9 Spm. om sikring af de pædagogiske sagkyndiges  

 uafhængighed, til socialministeren, og ministerens svar herpå 10 Spm. om kommentar til henvendelse af 27/4-05 fra  

 medarbejderne ved Statsamtet Århus, til socialministeren, og ministerens svar  

 herpå 11 Spm. om teknisk bistand til ændring af §  

 37 a  

 om etablering af handicapråd, til  

 socialministeren, og ministerens svar herpå 12 Spm. om ministeren er enig i, at medlemmer af klageråd  

 ligeledes skal udpeges af DSI, til socialministeren, og ministerens svar  

 herpå 13 Spm. om oprettelse af sociale nævn inden for de samme  

 regioner, til socialministeren, og ministerens svar herpå 14 Spm. om kommentar til henvendelsen af 8/5-05 fra LO  

 Faglige Seniorer, til socialministeren, og ministerens svar herpå Bilag 2 Nogle af udvalgets spørgsmål til  

 socialministeren og dennes svar herpå Spørgsmålene og socialministerens svar herpå er optrykt efter  

 ønske fra S.
 Spørgsmål 3:
Ministeren bedes kommentere henvendelsen af 21. marts 2005 fra  

 medarbejderne ved Det Sociale Nævn ved Statsamtet Fyn, jf.
L 39  bilag  

 3.
 Svar:
Spørgsmålet er stillet i forbindelse med behandlingen af L 39, forslag  

 til lov om ændring af lov om retssikkerhed og administration på det sociale  

 område og andre love.
Dette forslag indeholder en bestemmelse om, at der  

 nedsættes et eller flere sociale nævn i hver region.
Der er ikke i  

 lovforslaget  

 taget stilling til, hvor de enkelte nævn geografisk skal placeres, da  

 antallet  

 af nævn vil afhænge af antallet af sager, som skal behandles i de  

 sociale  

 nævn.
Tilsvarende gælder for de beskæftigelsesankenævn, som nedsættes efter  

 beskæftigelsesministerens lovgivning, som også skal sekretariatsbetjenes af  

 statsforvaltningerne.
 Til brug for besvarelsen har jeg indhentet en udtalelse fra indenrigs- og  

 sundhedsministeren, som oplyser, at placeringen af de kommende  

 statsforvaltninger er fastlagt i strukturreformens udmøntningsplan fra  

 september 2004. Det er heri fastsat, at Statsforvaltningen Syddanmark  

 placeres med hovedsæde i Åbenrå og afdelingskontorer i Odense og Ribe.  

 Placeringen er sket på baggrund af grundige overvejelser, hvori indgår de  

 nødvendige hensyn til en faglig og økonomisk bæredygtig opgavevaretagelse.  

 Beslutningen afspejler en samlet afvejning, hvori bl.a. indgår hensyn til  

 regional balance, borgernes retssikkerhed og service og tilgængelighed i  

 forhold til borgerne.
Statsforvaltningernes hovedkontorer skal som udgangspunkt omfatte  

 statsforvaltningens ledelse, administration og faglige opgaver.
Dog skal  

 opgaver, hvor den personlige kontakt mellem borgeren og statsforvaltningen  

 har betydning for statsforvaltningens sagsbehandling og service over for  

 borgerne,  

 primært inden for familieretten, deles mellem hovedkontoret og  

 afdelingskontorerne.  

 Den nøjagtige fordeling af opgaver og arbejdspladser vil ske ud fra en  

 afvejning af hensynet til borgerbetjening og muligheden for at sikre en  

 rimelig  

 arbejdsfordeling mellem de enkelte arbejdssteder.
Indenrigs- og  

 Sundhedsministeriet har igangsat et planlægningsarbejde, som  

 skal forberede de nye statsforvaltningers  

 organisation.
Synspunkterne fra medarbejderne ved Statsamtet Fyn  

 vil  

 tilgå dette arbejde.
 Spørgsmål 4:
Som en konsekvens af lovforslaget oprettes et obligatorisk  

 handicapråd på linje med ældrerådene.
Ingen af disse råd kan anvendes af  

 målgruppen fra forsorgshjem og herberger.
Vil ministeren være indstillet på,  

 at  

 det gøres pligtigt for kommunerne at oprette et råd for socialt udsatte  

 grupper, så de også får et talerør i forhold til lokalpolitikerne? Såfremt  

 det  

 ikke er tilfældet, vil ministeren så være indstillet på at oprette et  

 regionalt  

 råd, så målgruppen får eget talerør ad den vej i forbindelse med indgåelse af  

 årlige aftaler om rammeplaner på det sociale område? Svar:
 Efter § 16 i forslag til servicelov (L 38) sørger  

 kommunalbestyrelsen for, at brugerne af tilbud efter serviceloven får  

 mulighed  

 for at få indflydelse på tilrettelæggelsen og udnyttelsen af tilbuddene.
I dag er brugerindflydelsen på forsorgshjem og herberger sikret  

 ved adgangen til at organisere sig på boformen.
Dette foregår typisk ved  

 oprettelse af beboer- eller brugerråd.
Denne adgang til organisering på de  

 enkelte boformer videreføres uændret.
På det regionale eller amtslige niveau omfatter organiseringen  

 af brugerindflydelsen på hjemløseområdet alle boformer for hjemløse i amtet.  

 Hensigten er at få indflydelse på amtets eller kommunernes politik på  

 hjemløseområdet.
Dette arbejde varetages af nærudvalgene, der består af  

 repræsentanter  

 fra de enkelte boformer i amtet.
 Alle nærudvalg dannede i 2001 en landsdækkende  

 interesseorganisation: Sammenslutningen af Nærudvalg i Danmark (SAND). SAND  

 har  

 til formål at arbejde for og modvirke årsagerne til og virkningerne af  

 hjemløshed, bl.a. ved at skabe kontakt til og samarbejde med relevante  

 myndigheder  

 med henblik på at skabe acceptable forhold i tilbuddene til hjemløse, sikre  

 tilstrækkelige tilbud og fastholde kvaliteten i tilbuddene.
Brugerorganisering på hjemløseområdet er en skrøbelig  

 konstruktion.
Brugerorganiseringen på regionalt og nationalt plan er derfor  

 via  

 satspuljen understøttet af  

 Vidensfunktionen på hjemløseområdet, der er koblet til Videns- og  

 Formidlingscentret  

 for Socialt Udsatte.
 Det er min vurdering, at de hjemløse ved forslaget i § 16 i L 38  

 er sikret mulighed for at få indflydelse på tilrettelæggelsen og udnyttelsen  

 af  

 tilbuddene for hjemløse.
 Spørgsmål 8:
Ministeren bedes kommentere henvendelsen fra medarbejderne ved  

 Statsamtet i Århus, jf.
L 39  2.
 Svar:
Henvendelsen fra medarbejderne ved Statsamtet i Århus angår spørgsmålet  

 om placering af de sociale nævn i Statsforvaltningen Midtjylland og  

 placeringen  

 af sekretariatsbetjeningen heraf.
Henvendelsen rejser samme spørgsmål, som er  

 omtalt i en tilsvarende henvendelse fra medarbejderne ved Statsamtet Fyn, som  

 jeg kommenterede i min besvarelse af spørgsmål 3 til L 39.
Jeg kan derfor henvise til den udtalelse, som jeg indhentede fra indenrigs-  

 og sundhedsministeren og som er gengivet i besvarelsen af spørgsmål 3.  

 Indenrigs- og sundhedsministeren oplyser, at placeringen af de kommende  

 statsforvaltninger er fastlagt i strukturreformens udmøntningsplan fra  

 september 2004. Placeringen er sket på baggrund af grundige overvejelser,  

 hvori  

 indgår de nødvendige hensyn til en faglig og økonomisk bæredygtig  

 opgavevaretagelse.
Beslutningen afspejler en samlet afvejning, hvori bl.a.  

 indgår hensyn til regional balance, borgernes retssikkerhed og service og  

 tilgængelighed i forhold til borgerne.
Statsforvaltningernes hovedkontorer skal som udgangspunkt  

 omfatte statsforvaltningens ledelse, administration og faglige opgaver.
Dog  

 skal opgaver, hvor den personlige kontakt mellem borgeren og  

 statsforvaltningen  

 har betydning for statsforvaltningens sagsbehandling og service over for  

 borgerne,  

 primært inden for familieretten, deles mellem hovedkontoret og  

 afdelingskontorerne.  

 Den nøjagtige fordeling af opgaver og arbejdspladser vil ske ud fra en  

 afvejning af hensynet til borgerbetjening og muligheden for at sikre en  

 rimelig  

 arbejdsfordeling mellem de enkelte arbejdssteder.
Indenrigs- og  

 Sundhedsministeriet  

 har igangsat et planlægningsarbejde, som  

 skal forberede de  

 nye statsforvaltningers organisation.
Synspunkterne fra  

 medarbejderne ved Statsamtet Århus vil tilgå dette arbejde.
 Spørgsmål 9:
Ministeren bedes oplyse, hvordan den fortsatte uafhængighed, set  

 med borgernes øjne, for de pædagogiske sagkyndige, der inddrages i  

 forbindelse  

 med børne- og ungeudvalgenes behandling af tvangsfjernelsessager, sikres, når  

 disse sagkyndige i forbindelse med kommunalreformen overgår fra amterne til  

 kommunerne? Svar:
Efter reformen er det ikke kommunerne der udpeger det pædagogisk  

 -psykologiske sagkyndige medlem af børn- og ungeudvalget i kommunerne.
For at  

 sikre uafhængigheden er det derimod foreslået, at det pædagogisk-psykologisk  

 sagkyndige medlem af børn- og ungeudvalget udpeges af statsforvaltningen for  

 en  

 periode, som svarer til den kommunale valgperiode.
Der henvises til § 39 i  

 indenrigs- og sundhedsministerens forslag til lov om regional  

 statsforvaltning,  

 L 70.
 For at styrke borgernes retssikkerhed er det samtidig som noget  

 nyt foreslået, at der indsættes en bestemmelse, hvorefter den  

 pædagogisk-psykologisk sagkyndige ikke kan deltage i behandling af andre  

 sager  

 vedrørende samme person eller samme familie inden for den offentlige  

 forvaltning, herunder behandlingen af sager i statsforvaltningen og  

 klagesager.
 I tilfælde, hvor den pædagogisk-psykologisk sagkyndige er  

 inhabil i forhold til behandlingen af en sag i børn- og ungeudvalget,  

 indtræder  

 en stedfortræder, som ligeledes udpeges af statsforvaltningen.
 Spørgsmål 13:
Ministeren bede oplyse, hvor frie hænder ministeren har til at  

 oprette flere sociale nævn inden for samme region? Vil ministeren i  

 forlængelse  

 heraf, være indforstået med, at der oprettes så mange sociale nævn, at  

 borgere  

 ikke mister reel adgang for personligt fremmøde alene pga.  

 transportforholdene? Svar:
 Jeg har anmodet indenrigs- og sundhedsministeren om et bidrag  

 til besvarelsen af spørgsmålet.
 Indenrigs- og Sundhedsministeren har oplyst følgende:
»Forslag til lov om ændring af lov om ændring af lov om  

 retssikkerhed og administration på det sociale område og andre love (L 39)  

 giver i henhold til § 45, stk. 2 adgang til at oprette flere nævn inden for  

 en  

 region.
Beslutning herom træffes af socialministeren efter aftale med  

 indenrigs- og sundhedsministeren, idet statsforvaltningerne, som henhører  

 under  

 Indenrigs- og Sundhedsministeriet, varetager  

 sekretariatsbetjeningen af de sociale nævn.
Bestemmelsen skal give mulighed  

 for  

 at trække på en større pulje af nævnsmedlemmer, så arbejdsbelastningen for  

 det  

 enkelte nævnsmedlem kan forenes med anden hovedbeskæftigelse.
Sagsbehandlingen ved afgørelsen af sager i de sociale nævn  

 foregår på skriftligt grundlag.
Det påhviler i overensstemmelse med  

 almindelige  

 forvaltningsretslige principper nævnet at sørge for, at alle relevante  

 oplysninger for sagens afgørelse tilvejebringes, jf. § 10 i lov om  

 retssikkerhed og administration på det sociale område, og at sagens parter  

 får  

 lejlighed til at udtale sig om de oplysninger, som foreligger, inden sagen  

 afgøres  

 i nævnet.
Der er således ikke noget særligt behov for fremmøde i nævnssager.
 Foreningen af Statsamtmænd har oplyst, at borgeren kun i ganske  

 få tilfælde ønsker at møde op og fortælle om sin sag eller søge vejledning.  

 Et  

 behov for rådgivning og vejledning vil kunne opfyldes ved telefonisk kontakt,  

 skriftligt materiale eller ved vejledning hos kommunen, idet kommunen er  

 forpligtet til at yde klagevejledning.
I de ganske få sager hvor borgeren møder frem i nævnet, må det  

 antages, at ønsket om fremmøde vil dække ca. 1 møde.
Det må under disse  

 omstændigheder anses for acceptabelt, at rejsetiden til statsforvaltningen i  

 visse tilfælde kan blive længere end til de nuværende statsamter og for  

 daglige  

 rejsemål, f. eks. bolig-arbejdsstedsrejser.
 Indenrigs- og Sundhedsministeriet finder således ikke, at de  

 meget få sager, hvor en borger ønsker personligt fremmøde for nævnet, kan  

 begrunde, at nævnets og statsforvaltningens ressourcer spredes på flere  

 enheder  

 inden for en region.
Indenrigs- og Sundhedsministeriet er dog indstillet på, at  

 statsforvaltningerne kan indgå i praktiske løsninger på borgerens behov for  

 kontakt til nævnet i konkrete tilfælde, hvor behovet for kontakt ikke kan  

 løses  

 ved telefonisk kontakt og borgeren som følge af manglende personlig mobilitet  

 eller lignende er afskåret fra at møde frem i nævnet.« Jeg henholder mig til indenrigs- og sundhedsministerens  

 udtalelse.
