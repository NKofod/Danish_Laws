Meddelt tilladelse til oprettelse af advarselsregister på nærmere  

 angivne vilkår.
Advarselsregisteret skulle primært omfatte lejere af  

 automobiler, der udebliver.
Derudover ønskedes registreret lejere, der er  

 kendt for visse andre former for misligholdelse.
Registertilsynet har i 1986 behandlet en sag, hvor Dansk Autoudlejer Union  

 i henhold til lov om private registre m.v. § 3, stk. 3, ansøgte om tilladelse  

 til oprettelse af et advarselsregister.
Advarselsregisteret skulle primært  

 omfatte lejere af automobiler, der udebliver, det vil sige lejere, der ikke  

 overholder lejekontraktens sluttidspunkt og tilbageleverer det lejede  

 automobil rettidigt.
Derudover ønskedes registreret lejere, der er kendt for  

 visse andre former for misligholdelse.
 Det fremgik af sagen, at Dansk Autoudlejer Union ønskede, at følgende  

 forhold skulle danne grundlag for indberetningen til advarselsregisteret:
 Udeblivelse, hvortil anførtes, at en frist på over 48 timers udeblivelse  

 må være grænsen for anmeldelse til unionens advarselsliste.
 Kontraktstridig overdragelse, hvortil anførtes, at optagelse på unionens  

 advarselsliste i disse tilfælde alene skal kunne finde sted, når forholdet er  

 erkendt eller konstateret gennem politirapport.
 Vanrøgt/skade, hvortil anførtes, at der på advarselslisten kun optages  

 lejere, som har gjort sig skyldige i vanrøgt/skade gentagne gange, groft  

 uforsvarligt eller forsætligt.
 Frakobling af kilometertæller, hvortil anførtes, at sådanne tilfælde skal  

 baseres på erkendelse af forholdet eller politirapport.
 Stjålne kørekort, hvortil anførtes, at man er villig til at foretage  

 særlig mærkning af disse tilfælde, samt at udstyre kortets oprindelige  

 indehaver med en skrivelse, der godtgør, at denne ikke er registreret i  

 advarselsregisteret.
 Dansk Autoudlejer Union tilkendegav endvidere, at man helst så en  

 ordning, hvorefter baggrunden for det enkelte forhold også blev indberettet  

 til unionen, således at denne har mulighed for at frasortere de tilfælde, som  

 ikke skønnes at skulle registreres.I den anledning udtalte Registertilsynet  

 følgende:
 »For så vidt angår spørgsmålet om, hvornår indberetning må finde sted  

 i tilfælde af udeblivelse, har Dansk Autoudlejer Union oplyst, at det er  

 kutyme i branchen, at udlejeren efter 48 timers udeblivelse retter  

 henvendelse til politiet samt sender anmeldelse til sit forsikringsselskab.
Registertilsynet finder, at der kan ske indberetning af en lejer, når  

 denne er udeblevet med det lejede automobil i over 48 timer.
Tilsynet har  

 herved, udover den ovenfor nævnte kutyme, lagt vægt på, at der for at dæmme  

 op for seriemisbrug bør fastsættes en kortere frist end den i  

 Registertilsynets skrivelse af 26. juni 1985 anførte.
 Vedrørende kontraktstridig overdragelse, har Registertilsynet ingen  

 indvendinger imod, at denne som anført af Dansk Autoudlejer Union danner  

 grundlag for indberetning til advarselsregisteret.
For så vidt angår vanrøgt/skade finder Registertilsynet, at kun  

 vanrøgt/skade af ikke uvæsentlig karakter bør være indberetningsgrund til  

 advarselsregisteret.
Ligeledes finder Registertilsynet, at tilfælde af  

 frakobling af kilometertæller, hvor det som angivet  

 af Dansk Autoudlejer Union er baseret på erkendelse af forholdet el-ler  

 politirapport, kan være indberetningsgrund til advarselsregisteret.
Endelig ønsker Dansk Autoudlejer Union at registrere oplysninger om  

 anvendelse af stjålne kørekort.
Registertilsynet har ikke indvendinger imod,  

 at der registreres og til medlemmerne videregives op- lysninger om stjålne  

 kørekort.
Der kan som anført af Dansk Autoudlejer Union udstedes en erklæring  

 til den person, som har mistet kørekortet, om at registreringen ikke vedrører  

 ham personligt.
Vedrørende Dansk Autoudlejer Unions ønske om en ordning, hvor baggrunden  

 for det enkelte forhold også indberettes til Unionen, finder  

 Registertilsynet, ud over de tilfælde, hvor medlemmet indberetter, at der har  

 været anvendt et stjålent kørekort, at det ikke skal fremgå af  

 indberetningerne, hvad disse skyldes.
Det enkelte medlem skal herefter, under  

 iagttagelse af ovennævnte retningslinier, i neutral form indberette, at der  

 er sket en væsentlig overskridelse af aftalte kontraktsvilkår.
Tilsynet har  

 herved lagt vægt på, at der i modsat fald vil kunne forekomme tilfælde, hvor  

 der indberettes oplysninger om kriminelle forhold, der vil kunne henføres til  

 bestemte personer.« Registertilsynet meddelte herefter i medfør af lov om private registre  

 m.v. § 3, stk. 3, tilladelse til, at Dansk Autoudlejer Unions  

 advarselsregister oprettes på nærmere angivne vilkår.
Registertilsynets årsberetning 1986 s. 61 ff.
Lov om private registre m.v.  

 er ændret, se nu J LBK nr. 622 af 2. oktober 1987 § 3, stk. 6.
