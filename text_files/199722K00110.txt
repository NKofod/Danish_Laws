Nr LSF 110 Forslag til Lov om ændring af lov om kommunal udligning og generelle  

 tilskud til kommuner og amtskommuner, lov om kommunal indkomstskat og lov om  

 amtskommunal indkomstskat (Ændringer som følge af lov om en kommunal og  

 amtskommunal ejendomsværdiskat) Fremsat af indenrigsministeren (Thorkild Simonsen) den 2. juni 1998 Vedtaget ved tredjebehandling den 26. juni 1998 Lov nr. 476 af 02/07/1998 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 571 af 4. juli 1997, som ændret ved §  

 15 i lov nr. 980 af 17. december 1997 og § 8 i lov nr. 1094 af 29. december  

 1997, foretages følgende ændringer:
 1. I § 24 indsættes i afsnittet Beskatningsgrundlag for  

 en kommune  efter »grundværdier«: »og provenuet af  

 kommunens andel af ejendomsværdiskat divideret med udskrivningsprocenten i  

 beregningsåret«.
 2. I § 24 indsættes i afsnittet Beskatningsgrundlag for  

 en amtskommune efter »grundskyld«: »og amtskommunens andel  

 af ejendomsværdiskat«.
 3. I § 24 indsættes i afsnittet Faktisk  

 beskatningsniveau efter »indkomstskat«: », andel af  

 ejendomsværdiskat«.
 4. I § 27 indsættes efter »udskrivningsgrundlag«:  

 », andel af ejendomsværdiskat«.
 5. I § 28, stk.2, indsættes efter  

 »udskrivningsprocent«: », andel af ejendomsværdiskat«.
 6. I § 33, stk. 5, 7, 8 og 13, indsættes efter  

 »udskrivningsgrundlag«: »og skøn over kommunal  

 ejendomsværdiskat«.
§ 2 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som bl.a. ændret ved § 26 i lov nr. 1219 af 27. december 1996  

 og senest ved § 7 i lov nr. 1106 af 29. december 1997, foretages følgende  

 ændringer:
 1. I § 1 indsættes som stk. 3:
»Stk. 3. Skattepligtige personer svarer kommunal  

 ejendomsværdiskat efter reglerne i lov om en kommunal og amtskommunal  

 ejendomsværdiskat.« 2. I § 2, stk. 1, 1. pkt., stk. 2, 1. pkt., stk. 6, 1. og  

2. pkt., stk. 7, 1. pkt., og § 3, stk. 1, 1. pkt., indsættes  

 efter »indkomstskat«: »og kommunal ejendomsværdiskat«.
 3. § 7, stk. 1, affattes således:
»Kommunalbestyrelsen kan enten selv skønne over  

 udskrivningsgrundlaget og kommunal ejendomsværdiskat eller anvende et af  

 indenrigsministeren udmeldt udskrivningsgrundlag og skøn over  

 ejendomsværdiskat.« 4. I § 7, stk. 2, ophæves 3. og 4. pkt., og i  

 stedet indsættes:
»Indenrigsministeren fastsætter bestemmelser om  

 fremskrivningsgrundlaget for henholdsvis kommunernes og amtskommunernes  

 udskrivningsgrundlag samt grundlag for opgørelse af skøn over kommunal  

 ejendomsværdiskat.
Indenrigsministeren giver meddelelse om de udmeldte  

 udskrivningsgrundlag og skøn over kommunal ejendomsværdiskat senest den 1.  

 juli i året forud for det indkomstår, de vedrører.
Fremskrivningsprocenterne  

 for kommunernes henholdsvis amtskommunernes udskrivningsgrundlag og for skøn  

 over kommunal ejendomsværdiskat fastsættes af finansministeren med  

 tilslutning fra Folketingets Finansudvalg.« 5. I § 7, stk. 3, indsættes efter  

 »udskrivningsgrundlaget«: »og kommunal  

 ejendomsværdiskat«.
 6. I § 7, stk. 4, indsættes efter  

 »udskrivningsgrundlag«: »og skøn over kommunal  

 ejendomsværdiskat«.
 7. I § 15, 1. og 2. pkt., § 16, stk. 3, 5. pkt., § 16 b  

 stk. 2, 4. pkt., stk. 4, 1. og 2. pkt., stk. 5, 2. pkt. og §  

 17 indsættes efter »indkomstskat«: », kommunal  

 ejendomsværdiskat«.
 8. I § 16, stk. 1, indsættes efter  

 »udskrivningsgrundlaget«: »og kommunal  

 ejendomsværdiskat«.
 9. I § 16, stk. 2, 1. pkt., stk. 3, 1. pkt. og § 16 b  

 stk. 2, 1. pkt., stk. 3, 1. og 7. pkt., indsættes efter  

 »indkomstskatter«: », kommunal ejendomsværdiskat«.
 10. I § 16 a, stk. 1, indsættes efter  

 »udskrivningsgrundlag«: »og skøn over kommunal  

 ejendomsværdiskat«.
§ 3 I lov om amtskommunal indkomstskat, jf. lovbekendtgørelse nr. 804 af 6.  

 oktober 1995, foretages følgende ændringer:
 1. I § 4 indsættes som stk. 2:
»Stk. 2. Skattepligtige personer svarer amtskommunal  

 ejendomsværdiskat efter reglerne i lov om en kommunal og amtskommunal  

 ejendomsværdiskat.« 2. I § 5, stk. 1, indsættes efter »Skatten«:  

 »og amtskommunal ejendomsværdiskat«.
 3. I §§ 6 og 7 og to steder i § 10 indsættes  

 efter »indkomstskat«: »og ejendomsværdiskat«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med tilskudsåret 2000.
 Stk. 3 . §§ 2 og 3 har virkning fra og med indkomståret 2000.
Oprindeligt fremsat forslag § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 571 af 4. juli 1997, som ændret ved §  

 15 i lov nr. 980 af 17. december 1997 og § 8 i lov nr. 1094 af 29. december  

 1997, foretages følgende ændringer:
 1. I § 24 indsættes i afsnittet Beskatningsgrundlag for  

 en kommune  efter »grundværdier«: »og provenuet af  

 kommunens andel af ejendomsværdiskat divideret med udskrivningsprocenten i  

 beregningsåret«.
 2. I § 24 indsættes i afsnittet Beskatningsgrundlag for  

 en amtskommune efter »grundskyld«: »og amtskommunens andel  

 af ejendomsværdiskat«.
 3. I § 24 indsættes i afsnittet Faktisk  

 beskatningsniveau efter »indkomstskat« : », andel af  

 ejendomsværdiskat«.
 4. I § 27 indsættes efter »udskrivningsgrundlag«  

 : », andel af ejendomsværdiskat«.
 5. I § 28, stk.2, indsættes efter  

 »udskrivningsprocent« : », andel af ejendomsværdiskat«.
 6. I § 33, stk. 5, 7, 8 og 13, indsættes efter  

 »udskrivningsgrundlag« : » og skøn over kommunal  

 ejendomsværdiskat«.
§ 2 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som bl.a. ændret ved § 26 i lov nr. 1219 af 27. december 1996  

 og senest ved § 7 i lov nr. 1106 af 29. december 1997, foretages følgende  

 ændringer:
 1. I § 1 indsættes som stk. 3 :
 » Stk. 3. Skattepligtige personer svarer kommunal  

 ejendomsværdiskat efter reglerne i lov om en kommunal og amtskommunal  

 ejendomsværdiskat.«.
 2. I § 2, stk. 1, 1. pkt., stk. 2, 1. pkt., stk. 6, 1. og 2.  

 pkt., stk. 7, 1. pkt. og § 3, stk. 1, 1. pkt., indsættes efter  

 »indkomstskat« : »og kommunal ejendomsværdiskat«.
3. § 7, stk. 1 , affa ttes således:
 »Kommunalbestyrelsen kan enten selv skønne over  

 udskrivningsgrundlaget og kommunal ejendomsværdiskat eller anvende et af  

 indenrigsministeren udmeldt udskrivningsgrundlag og skøn over  

 ejendomsværdiskat.«.
 4. I § 7, stk. 2, ophæves 3. og 4. punktum, og i stedet  

 indsættes:
»Indenrigsministeren fastsætter bestemmelser om  

 fremskrivningsgrundlaget for henholdsvis kommunernes og amtskommunernes  

 udskrivningsgrundlag, samt grundlag for opgørelse af skøn over kommunal  

 ejendomsværdiskat.
Indenrigsministeren giver meddelelse om de udmeldte  

 udskrivningsgrundlag og skøn over kommunal ejendomsværdiskat senest den 1.  

 juli i året forud for det indkomstår, de vedrører.
Fremskrivningsprocenterne  

 for kommunernes henholdsvis amtskommunernes udskrivningsgrundlag og for skøn  

 over kommunal ejendomsværdiskat, fastsættes af finansministeren med  

 tilslutning fra Folketingets Finansudvalg.«.
 5. I § 7, stk. 3 , indsættes efter  

 »udskrivningsgrundlaget« : »og kommunal  

 ejendomsværdiskat«.
 6. I § 7, stk. 4 , indsættes efter  

 »udskrivningsgrundlag« : » og skøn over kommunal  

 ejendomsværdiskat«.
 7. I § 15, 1. og 2. pkt., §16, stk. 3, 5. pkt., §16b stk. 2, 4.  

 pkt., stk. 4, 1. og 2. pkt., stk. 5, 2. pkt. og § 17 indsættes efter  

 »indkomstskat« : », kommunal ejendomsværdiskat«.
 8. I § 16, stk. 1, indsættes efter  

 »udskrivningsgrundlaget« : »og kommunal  

 ejendomsværdiskat«.
 9. I § 16, stk. 2, 1. pkt., stk. 3, 1. pkt. og § 16b stk. 2, 1.  

 pkt., stk. 3, 1. og 7. pkt., indsættes efter »indkomstskatter«  

 : », kommunal ejendomsværdiskat«.
 10. I § 16a, stk. 1, indsættes efter  

 »udskrivningsgrundlag« : »og skøn over kommunal  

 ejendomsværdiskat«.
§ 3 I lov om amtskommunal indkomstskat, jf. lovbekendtgørelse nr. 804 af 6.  

 oktober 1995, foretages følgende ændringer:
 1. I § 4 indsættes som stk. 2 :
 »Stk. 2. Skattepligtige personer svarer amtskommunal  

 ejendomsværdiskat efter reglerne i lov om en kommunal og amtskommunal  

 ejendomsværdiskat.«.
 2. I § 5, stk. 1. indsættes efter »Skatten« : »og  

 amtkommunal ejendomsværdiskat«.
 3. I §§ 6-7 og to steder i § 10 indsættes efter  

 »indkomstskat« : » og ejendomsværdiskat«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med tilskudsåret 2000.
 Stk. 3 . §§ 2 og 3 har virkning fra og med indkomståret 2000.
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget er en opfølgning på det af skatteministeren fremsatte forslag  

 om indførelse af en kommunal ejendomsværdiskat, og fremsættes som led i den  

 samlede skatteomlægning på personskatteområdet.
 Lovforslaget om en kommunal og amtskommunal ejendomsværdiskat indebærer,  

 at beskatningen af private ejerboliger fra og med indkomståret 2000 omlægges  

 fra indkomstbeskatning til en kommunal ejendomsbeskatning.
 Den kommunale ejendomsværdibeskatning vil blive administreret og opkrævet  

 via det eksisterende indkomstskattesystem, og tilfalder - som den kommunale  

 indkomstskat - den kommune, hvor ejeren er bosat.
Med nærværende lovforslag foreslås en række konsekvensrettelser i lov om  

 kommunal indkomstskat og lov om amtskommunal indkomstskat med hensyn til  

 reglerne for den kommunale budgettering, afregning og skattedeling for den  

 foreslåede kommunale ejendomsværdiskat.
Forslaget indebærer, at afregningen  

 og budgetteringen af ejendomsværdiskatten fuldt ud kommer til at følge de  

 tilsvarende regler for kommunal indkomstskat m.h.t. skattedeling og afregning  

 mv.
Tilsvarende foreslås det, at ejendomsværdiskatten indgår i opgørelsen af  

 ordningen med det statslige tilbud om statsgaranti for skat og udligning.
Endelig tilpasses lov om kommunal udligning og generelle tilskud, således  

 at provenuet fra den foreslåede kommunale ejendomsværdiskat indgår i den  

 kommunale og amtskommunale udligning af forskelle i beskatningsgrundlag -  

 svarende til den udligning, der i dag foregår af kommunernes indtægter fra  

 kommunal indkomstskat.
De byrdefordelingsmæssige forskydninger mellem  

 kommunerne af skatteomlægningen vil dermed blive forholdsvis små.
Lovforslaget er sendt til høring hos de kommunale parter 2. Lovforslagets økonomiske konsekvenser mv.
Lovforslaget omfatter konsekvensrettelser i forhold til det fremsatte  

 lovforslag om kommunal ejendomsværdiskat.
Der henvises til de heri beskrevne  

 økonomiske konsekvenser m.h.t. de administrative konsekvenser mv.
 I forhold de foreslåede ændringer i ordningen med statsgaranti skønnes  

 forslaget ikke at give anledning til væsentlige selvstændige økonomiske  

 virkninger for staten.
 Lovforslaget har ingen erhvervsmæssige, miljømæssige eller EU-retlige  

 aspekter.
Bemærkninger til de enkelte bestemmelser Til § 1 Den mellemkommunale udligning af forskelle i beskatningsgrundlag omfatter  

 i dag kommunens udskrivningsgrundlag plus en andel af grundværdierne.
 Den nuværende lejeværdi indgår som del af kommunernes generelle  

 udskrivningsgrundlag, og indgår dermed i den generelle skatteudligning.
Der foreslås en tilpasning af lov om kommunal udligning og generelle  

 tilskud, således at provenuet fra den foreslåede nye kommunale  

 ejendomsværdiskat også kommer til at indgå i den kommunale og amtskommunale  

 udligning af forskelle i beskatningsgrundlag.
Dette vil medvirke til, at de  

 byrdefordelingsmæssige forskydninger af omlægningen vil blive begrænsede.
Nedenfor er skitseret opgørelsen af det beskatningsgrundlag, som indgår i  

 den kommunale udligning.
Der er vist en opgørelse før og efter indførelsen af  

 ejendomsværdiskatten.
Opgørelse af beskatningsgrundlag i den primærkommunale udligning For amtskommunerne indregnes den foreslåede ejendomsværdiskat tilsvarende  

 i den amtskommunale udligning.
Til § 2 Kommunerne og amtskommunerne kan fra og med 1996 vælge mellem to  

 forskellige budgetmetoder for kommunal indkomstskat og  

 »skatteudligning« - herunder de dele af tilskuds og  

 udligningssystem, hvor beskatningsgrundlag indgår i opgørelsen.
Det er frit  

 for den enkelte kommune, hvilken metode kommunen vil vælge det enkelte år.  

 Kommunen kan selvbudgettere  skattegrundlaget, udligning og andel af  

 statstilskud mm. for tilskudsåret, eller kommunen kan ved budgetlægningen  

 vælge at lægge et statsgaranteret udskrivningsgrundlag til grund for  

 skatteudskrivningen.
Statsgarantien indebærer et tilbud om fuld statsgaranti  

 på udskrivningsgrundlag og de kommunale finansieringsposter, som afhænger af  

 kommunens eller amtskommunens udskrivningsgrundlag.
 Garantien af udskrivningsgrundlag og kommunal udligning udmeldes til  

 kommunerne og amtskommunerne senest 1. juli.
Det foreslås, at der tilsvarende gives tilbud om statsgaranti for  

 ejendomsværdiskat, således at dette sidestilles med den nuværende  

 statsgaranti for kommunal indkomstskat.
Statsgarantien vil dermed vedrøre det  

 samlede provenu for indkomstskat, ejendomsværdiskat og de dele af tilskuds-  

 og udligningssystemet, hvor beskatningsgrundlaget indgår i opgørelsen.
Det statsgaranterede udskrivningsgrundlag beregnes efter de gældende  

 regler med udgangspunkt i den seneste opgørelse af kommunens faktiske  

 skattegrundlag.
Det statsgaranterede udskrivningsgrundlag for 1999 beregnes  

 således med udgangspunkt i kommunens faktiske udskrivningsgrundlag for 1996.  

 Dette grundlag fremskrives med en fremskrivningsprocent, som fastsættes af  

 finansministeren efter godkendelse af Folketingets Finansudvalg.
Der anvendes  

 samme procent for alle kommuner.
 Det er hensigten, at det statsgaranterede beløb for ejendomsværdiskat  

 tilsvarende skal beregnes med udgangspunkt i et endeligt grundlag for den  

 enkelte kommune eller amtskommune, som fremskrives med en ensartet procent  

 for den forventede udvikling i grundlaget for ejendomsværdiskatten i hele  

 landet.
Da den første lignede opgørelse af kommunens grundlag for  

 ejendomsværdiskatten først foreligger i år 2002, vil det ved opgørelsen af  

 statsgarantien for 2000-2002 imidlertid være nødvendigt at tage udgangspunkt  

 i et skøn over den enkelte kommunes grundlag for ejendomsværdiskatten.
Dette  

 skøn vil - med mulighed for at korrigere for ændringer i opgørelsesgrundlaget  

 - blive opgjort med udgangspunkt i kommunens grundlag for den nuværende  

 lejeværdi.
Det opgjorte grundlag fremskrives med en fælles  

 fremskrivningsprocent for hele landet.
 Fremskrivningsprocenten fastsættes af finansministeren efter godkendelse  

 af Folketingets Finansudvalg.
Til § 3 Der er tale om konsekvensrettelser for lov om amtskommunal indkomstskat.
Til § 4 Det foreslås, at loven træder i kraft dagen efter bekendtgørelsen i  

 Lovtidende.
 Ændringerne i tilskuds- og udligningssystemet har virkning fra og med  

 tilskudsåret 2000 - og vil dermed indgå i den opgørelse af tilskud og  

 udligning for år 2000, som Indenrigsministeriet udmelder til kommuner og  

 amtskommuner pr. 1. juli 1999.
 Ændringerne i lov om kommunal indkomstskat og i lov om amtskommunal  

 indkomstskat har virkning fra og med indkomstsåret 2000, herunder for  

 kommuner og amtskommuners budgetlægning for år 2000, som foretages i 1999.
Skriftlig fremsættelse (2. juni 1998) Indenrigsministeren (Thorkild Simonsen):
 Herved tillader jeg mig for Folketinget at fremsætte:
 Forslag til Lov om ændring af lov om kommunal udligning og generelle  

 tilskud til kommuner og amtskommuner, lov om kommunal indkomstskat, og lov om  

 amtskommunal indkomstskat. (Ændringer som følge af lov om en kommunal og  

 amtskommunal ejendomsværdiskat).
(Lovforslag nr.
L 110).
 Lovforslaget skal ses i tilknytning til det af skatteministeren fremsatte  

 forslag om indførelse af en kommunal ejendomsværdiskat, og fremsættes som led  

 i den samlede skatteomlægning på personskatteområdet.
 Skatteministeriets lovforslag om en kommunal ejendomsværdiskat indebærer,  

 at beskatningen af private ejerboliger fra og med indkomståret 2000 omlægges  

 fra indkomstbeskatning til en kommunal ejendomsværdibeskatning.
 Med lovforslaget foreslås en række konsekvensrettelser i  

 Indenrigsministeriets lovgivning om kommunal og amtskommunal indkomstskat og  

 i lov om kommunal udligning.
 Lovforslaget indeholder forslag om:
1) En tilpasning i lov om kommunal udligning og generelle tilskud, således  

 at provenuet fra den foreslåede kommunale ejendomsværdiskat indgår i den  

 kommunale og amtskommunale udligning af forskelle i beskatningsgrundlag -  

 svarende til den udligning, der i dag foregår af kommunernes indtægter fra  

 kommunal indkomstskat.
De byrdefordelingsmæssige forskydninger mellem  

 kommunerne af skatteomlægningen vil dermed blive begrænsede.
2) En række konsekvensrettelser i lov om kommunal indkomstskat og lov om  

 amtskommunal indkomstskat med hensyn til reglerne for den kommunale  

 budgettering, afregning og skattedeling for den foreslåede kommunale  

 ejendomsværdiskat. Ændringerne indebærer, at afregningen og budgetteringen af  

 ejendomsværdiskatten kommer til at følge de tilsvarende regler for kommunal  

 indkomstskat m.h.t. skattedeling og afregning mv.
Tilsvarende foreslås det,  

 at ejendomsværdiskatten indgår i opgørelsen af ordningen med det statslige  

 tilbud om statsgaranti for skat og udligning.
Bilag I dette bilag er optrykt den gældende formulering af de bestemmelser i  

 lov om kommunal udligning og lov om kommunal indkomstskat, der berøres af  

 lovforslaget.
Lov om kommunal udligning og generelle tilskud til kommuner og  

 amtskommuner (lovbekendtgørelse nr. 571 af 4. juli 1997) § 24. I denne lov forstås ved:
 Beskatningsgrundlag for en kommune:
Provenuet af kommunens indkomstskat divideret med udskrivningsprocenten  

 tillagt en af indenrigsministeren fastsat andel af de afgiftspligtige  

 grundværdier.
Ved afregning af beløb efter kildeskattelovens § 64 c  

 korrigeres summen af provenuet af kommunens indkomstskat med det afregnede  

 beløb.
 Beskatningsgrundlag for en amtskommune:
Provenuet af amtskommunens indkomstskat divideret med  

 udskrivningsprocenten tillagt provenuet af grundskyld divideret med  

 udskrivningsprocenten for beregningsåret.
For Københavns og Frederiksberg  

 Kommuner fastsættes det amtskommunale grundskyldprovenu som det samlede  

 grundskyldprovenu ganget med forholdet mellem den for amtskommunerne gældende  

 grundskyldpromille og den af henholdsvis Københavns og Frederiksberg Kommune  

 fastsatte promille.
Ved afregning af beløb efter kildeskattelovens § 64 c  

 korrigeres summen af provenuet af amtskommunens indkomstskat med det  

 afregnede beløb.
 Faktisk beskatningsniveau:
 Summen af provenuet af kommunens eller amtskommunens indkomstskat og  

 grundskyld divideret med beskatningsgrundlaget.
 Bemyndigelsesbestemmelser m.v.
 § 27. Indenrigsministeren fastsætter regler om opgørelse af  

 kommunernes og amtskommunernes beskatningsniveauer, beskatningsgrundlag,  

 udskrivningsgrundlag og nettodrifts- og anlægsudgifter.
 § 28. Indenrigsministeren fastsætter størrelsen af de beløb for  

 Københavns og Frederiksberg Kommuners kommunale henholdsvis amtskommunale  

 udgifter, som indgår i beregningen af de samlede nettodrifts- og  

 anlægsudgifter.
 Stk. 2 . Indenrigsministeren fastsætter størrelsen af henholdsvis  

 den amtskommunale og kommunale del af Københavns og Frederiksberg Kommuners  

 faktiske beskatningsniveau, udskrivningsprocent og grundskyld.
 § 33 . Indenrigsministeren giver senest den 1. juli i året forud  

 for tilskudsåret kommunalbestyrelser og amtsråd meddelelse om størrelsen af  

 de endeligt opgjorte tilskud og tilsvar efter §§ 5, 8 og 14, de endeligt  

 opgjorte tilskud efter § 19, stk. 2, samt § 21 og de foreløbigt opgjorte  

 tilskud og tilsvar efter § 11 og § 23.
 ....
 Stk. 5. Beregningen af de skønnede beskatningsgrundlag pr.  

 indbygger og de samlede beskatningsgrundlag sker i overensstemmelse med de af  

 indenrigsministeren udmeldte udskrivningsgrundlag i henhold til § 7 i lov om  

 kommunal indkomstskat, jf. lov om amtskommunal indkomstskat § 10, og de  

 skønnede grundværdier efter stk. 8.
 Stk. 6. Indenrigsministeren fastsætter regler om kommunernes  

 budgettering og indberetning af tilskud og tilsvar efter stk. 3 og 4.
 Stk. 7. I kommuner, hvor kommunalbestyrelsen i medfør af § 7 i lov  

 om kommunal indkomstskat, jf. § 10 i lov om amtskommunal indkomstskat,  

 anvender de af indenrigsministeren udmeldte udskrivningsgrundlag, sker  

 afregningen i tilskudsåret af tilskuds- og udligningsbeløb efter stk. 3 på  

 grundlag af en beregning foretaget af indenrigsministeren.  

 Indenrigsministeren giver senest den 1. juli i året før tilskudsåret  

 kommunalbestyrelser og amtsråd meddelelse om denne beregning.
Stk. 8. Beregningen af tilskuds- og udligningsbeløb efter stk. 7  

 sker i overensstemmelse med de i stk. 4 nævnte skøn, det af  

 indenrigsministeren udmeldte udskrivningsgrundlag for kommunen efter § 7 i  

 lov om kommunal indkomstskat, jf. § 10 i lov om amtskommunal indkomstskat, de  

 af indenrigsministeren skønnede afgiftspligtige grundværdier i tilskudsåret  

 og et skønnet folketal for tilskudsåret.
Indenrigsministeren fastsætter  

 nærmere regler om beregningen.
Stk. 9 . Ændringer i medfør af § 10, stk. 4, og § 17, stk. 4,  

 meddeles af indenrigsministeren senest 14 dage efter Finansudvalgets  

 tilslutning eller samtidig med meddelelsen efter stk. 1 om tilskud og tilsvar  

 for det kommende tilskudsår.
Indenrigsministeren kan herefter foretage en  

 tilsvarende korrektion i den enkelte kommunes eller amtskommunes foreløbige  

 statstilskud efter stk. 4 henholdsvis stk. 7.
 Stk. 10. Indenrigsministeren giver senest 1. juli meddelelse om  

 efterregulering for tidligere tilskudsår.
 Stk. 11. Udgør de endeligt beregnede tilskud og tilsvar efter  

 denne lov et større eller mindre beløb end de beløb, der efter stk. 1-9 er  

 afregnet med kommunen eller amtskommunen i tilskudsåret, afregnes  

 forskelsbeløbet mellem staten og kommunerne henholdsvis amtskommunerne i året  

 to år efter tilskudsåret, jf. dog stk. 13.
 Stk. 12. Forskelsbeløb i henhold til stk. 11 tillægges  

 forskelsbeløb for indkomstskat i henhold til § 16 i lov om kommunal  

 indkomstskat, jf. § 10 i lov om amtskommunal indkomstskat, og indgår ved  

 beregningen af rentetillæg i henhold til denne lov.
 Stk. 13. For kommuner og amtskommuner, der i medfør af § 7 i lov  

 om kommunal indkomstskat, jf. § 10 i lov om amtskommunal indkomstskat,  

 anvender det af indenrigsministeren udmeldte udskrivningsgrundlag, afregnes  

 den andel af eventuelt forskelsbeløb, der kan henføres til ændringer i  

 beskatningsgrundlag, beskatningsniveauer, udskrivningsprocenter og anvendte  

 folketal, af statskassen, jf. dog § 3, stk. 4, i lov om udligning af visse  

 kommunale og amtskommunale udgifter til merværdiafgift og om det kommunale  

 momsfond.
 Stk. 14. Indenrigsministeren fastsætter i øvrigt nærmere regler om  

 tidspunkt for afregning af tilskud og tilsvar efter denne lov.
Lov om kommunal indkomsskat (lovbekendtgørelse nr. 803 af 6. oktober 1995) § 2 . Skattepligtige personer svarer for kalenderåret kommunal  

 indkomstskat til den kommune (skattekommunen), hvor de har bopæl eller - i  

 mangel af bopæl - har ophold den 5. september forud for det pågældende  

 kalenderår.
Den, hvis tilstedeværelse i en kommune skyldes indkaldelse til  

 militærtjeneste eller anbringelse i et sygehus, i en institution for  

 sindslidende eller åndssvage eller i fængsel eller lignende, og som samtidig  

 har bopæl i en anden kommune, svarer skat til denne anden kommune som  

 skattekommune.
Har en person i øvrigt samtidig bopæl i to eller flere  

 kommuner, er hans skattekommune den af kommunerne, hvor han må anses for at  

 have sin hovedbopæl.
Indenrigsministeren træffer i tvivlstilfælde den  

 endelige administrative afgørelse med hensyn til spørgsmålet om, i hvilken  

 kommune en person må anses for at have sin hovedbopæl.
Stk. 2 . Skattepligtige personer, der gør tjeneste eller varigt  

 opholder sig om bord på skibe med hjemsted her i landet, og som hverken har  

 bopæl eller ophold i nogen kommune den 5. september forud for det pågældende  

 kalenderår, svarer kommunal indkomstskat til den kommune, der på denne dato  

 nærmest må betragtes som deres hjemstedskommune.
I tvivlstilfælde træffer  

 indenrigsministeren den endelige administrative afgørelse.
Stk. 3 . Kommunalbestyrelsen i en kommune, der mener, at den for  

 en skatteyder udpegede skattekommune ikke er den rette, jf. stk. 1 og 2, kan,  

 for så vidt angår personer, der var skattepligtige den 5. september forud for  

 det pågældende kalenderår, inden den 1. marts i kalenderåret rejse indsigelse  

 herimod.
Ved indtræden af skattepligt efter stk. 5 kan indsigelse rejses  

 indtil 5 måneder efter skattepligtens indtræden.
En skatteyder kan rejse  

 tilsvarende indsigelse indtil 3 måneder efter, at der er givet ham  

 underretning om, hvilken kommune der anses for hans skattekommune.
Opnås der  

 ikke enighed mellem kommunerne eller med skatteyderen om, hvilken kommune der  

 skal anses for skattekommune, afgøres spørgsmålet af amtsrådet, såfremt  

 kommunerne ligger inden for samme amtsrådskreds, ellers af  

 indenrigsministeren.
En skatteyder kan indbringe sagen for domstolene inden 6  

 måneder efter, at der er givet skatteyderen underretning om den  

 administrative afgørelse.
 .....
Stk. 6. Ved skattepligts indtræden i kalenderåret svarer  

 skatteyderen kommunal indkomstskat til den kommune, hvor han på tidspunktet  

 for skattepligtens indtræden har den tilknytning, der er nævnt i denne  

 paragraf.
Indtræder skattepligten i tiden fra den 6. september til den 31.  

 december, svares også den kommunale indkomstskat for det følgende kalenderår  

 til denne kommune.
Stk. 7. Er det ikke muligt efter foranstående bestemmelser at  

 afgøre, til hvilken kommune en person skal svare kommunal indkomstskat,  

 svares skatten til den kommune, der nærmest må betragtes som den pågældendes  

 hjemstedskommune.
I tvivlstilfælde træffer indenrigsministeren den endelige  

 administrative afgørelse.
§ 3. Fraflytter en skatteyder skattekommunen, således at bopælen i  

 denne kommune opgives, fordeler staten en andel af den kommunale  

 indkomstskat, der påhviler skatteyderen, til tilflytningskommunen.
Dette  

 gælder dog kun, hvis bopælen i tilflytningskommunen bevares i mindst 3  

 måneder.
 § 7. Kommunalbestyrelsen kan enten selv skønne over  

 udskrivningsgrundlaget eller anvende et af indenrigsministeren udmeldt  

 udskrivningsgrundlag.
Stk. 2 . Det af indenrigsministeren udmeldte udskrivningsgrundlag  

 vedrører de selvangivne indkomster uden hensyn til senere ligningsmæssige  

 ændringer.
Det udmeldte udskrivningsgrundlag fastsættes ud fra en opgørelse  

 af kommunens udskrivningsgrundlag for året 2 år forud for beregningsåret  

 reguleret med en fremskrivningsprocent for udviklingen i det kommunale  

 udskrivningsgrundlag.
Indenrigsministeren fastsætter bestemmelser om  

 fremskrivningsgrundlaget for henholdsvis kommunernes og amtskommunernes  

 udskrivningsgrundlag og giver meddelelse om de udmeldte udskrivningsgrundlag  

 senest den 1. juli i året forud for det indkomstår, de vedrører.  

 Fremskrivningsprocenten for kommunernes henholdsvis amtskommunernes  

 udskrivningsgrundlag fastsættes af finansministeren med tilslutning fra  

 Folketingets Finansudvalg.
 Stk. 3 . For kommuner, der selv har skønnet over  

 udskrivningsgrundlaget, foretages afregning efter §§ 15, 16 og 16 b.
 Stk. 4 . For kommuner, der har anvendt det af indenrigsministeren  

 udmeldte udskrivningsgrundlag, foretages afregning efter § 15 samt §§ 16 a og  

 16 b.
§ 15. Staten udbetaler til den enkelte kommune ved begyndelsen af  

 hver måned et beløb til foreløbig dækning af kommunal indkomstskat og  

 kirkelige afgifter.
Den månedlige udbetaling skal svare til en tolvtedel af  

 det årlige beløb, der efter det for kommunen vedtagne årsbudget udgør dens  

 indtægt ved indkomstskat og kirkelige afgifter af personer.
 § 16. For kommuner, der selv har skønnet over  

 udskrivningsgrundlaget, foretages regulering efter reglerne i stk. 2 og 3.
Stk. 2. Udgør de kommunale indkomstskatter og kirkelige afgifter,  

 der opgøres ved beregningen af slutskat for et kalenderår, herunder beløb,  

 der som følge af ændringer i skatteansættelser, bevillingsmæssig  

 eftergivelse, uerholdelighed eller af andre grunde er ført i tilgang eller  

 til afgang, et større beløb end summen af de månedlige beløb, der efter § 15  

 er udbetalt til kommunen i det pågældende kalenderår, udbetaler statskassen  

 forskelsbeløbet til kommunen i året 2 år efter dette kalenderår.  

 Forskelsbeløbet opgøres på grundlag af de oplysninger, der foreligger pr. 1.  

 maj i året 2 år efter kalenderåret.
Overstiger forskelsbeløbet med tillæg af  

 efterreguleringsbeløb i henhold til lov om kommunal udligning og generelle  

 tilskud til kommuner og amtskommuner 3 pct. af summen af de månedlige beløb,  

 der efter § 15 er udbetalt til kommunen for det pågældende kalenderår,  

 forhøjes det med et tillæg, der beregnes af den overskydende del af  

 forskelsbeløbet inklusive de nævnte efterreguleringsbeløb med en procent, der  

 svarer til 2 gange Nationalbankens diskonto den 1. juli året forud for  

 kalenderåret.
Forskelsbeløbet inklusive eventuelt tillæg udbetales med en  

 tredjedel hver den 1. i månederne oktober, november og december.
Stk. 3. Udgør de kommunale indkomstskatter og kirkelige afgifter,  

 der opgøres ved beregningen af slutskat for et kalenderår, herunder beløb,  

 der som følge af ændringer i skatteansættelser, bevillingsmæssig  

 eftergivelse, uerholdelighed eller af andre grunde er ført i tilgang eller  

 til afgang, et mindre beløb end summen af de månedlige beløb, der efter § 15  

 er udbetalt til kommunen i det pågældende kalenderår, modregnes  

 forskelsbeløbet over for kommunen i året 2 år efter det pågældende  

 kalenderår.
Forskelsbeløbet opgøres på grundlag af de oplysninger, der  

 foreligger pr. 1. maj i året 2 år efter kalenderåret.
Overstiger  

 forskelsbeløbet med tillæg af efterreguleringsbeløb i henhold til lov om  

 kommunal udligning og generelle tilskud til kommuner og amtskommuner 3 pct.  

 af summen af de månedlige beløb, der efter § 15 er udbetalt til kommunen for  

 det pågældende kalenderår, forhøjes det med et tillæg, der beregnes af den  

 overskydende del af forskelsbeløbet inklusive de nævnte efterreguleringsbeløb  

 med en procent, der svarer til 2 gange Nationalbankens diskonto den 1. juli i  

 året forud for det pågældende kalenderår tillagt 8 pct.
Forskelsbeløbet  

 inklusive eventuelt tillæg modregnes med en tredjedel i hvert af de beløb,  

 der tilkommer kommunen for månederne oktober, november og december.
En  

 kommune kan nedsætte det udbetalte forskudsbeløb vedrørende kommunal  

 indkomstskat og kirkelige afgifter ved senest den 1. december i det  

 pågældende kalenderår til statskassen at indbetale et beløb, der fragår ved  

 beregning af forskelsbeløbet efter 1. pkt.
§ 16 a.
For kommuner, der har anvendt det af indenrigsministeren  

 udmeldte udskrivningsgrundlag, jf. § 7, foretages regulering efter reglerne i  

 stk. 2 og 3.
Stk. 2 . I året 2 år efter kalenderåret afregnes et beløb, der  

 udgør forskellen mellem den kommunale indkomstskat og de kirkelige afgifter,  

 der opgøres ved beregningen af slutskat for et kalenderår, herunder beløb,  

 der følger af ændringer i skatteansættelser, og den beregnede skat af de  

 selvangivne indkomster, jf. § 7, stk. 2, 1. pkt., for kalenderåret,  

 fratrukket eventuelle forskudsbeløb efter stk. 3. Dette forskelsbeløb  

 tillægges eller fratrækkes beløb, der er registreret vedrørende  

 bevillingsmæssig eftergivelse, uerholdelighed eller beløb, der af andre  

 grunde er ført i tilgang eller til afgang.
Beløbet opgøres på grundlag af de  

 oplysninger, der foreligger pr. 1. maj i året 2 år efter kalenderåret.  

 Beløbet tillægges henholdsvis modregnes med en tredjedel i hvert af de beløb,  

 der tilkommer kommunen for månederne oktober, november og december.
 Stk. 3 . Kommunalbestyrelsen kan forlange i kalenderåret at få  

 udbetalt et beløb til foreløbig dækning af ligningsprovenuet, jf. stk. 2.  

 Beløbet udbetales sammen med beløb efter § 15, men medgår ikke i beregningen  

 af udskrivningsprocenten, jf. § 6. Beløbet kan højst udgøre 1 procent af  

 beløb efter § 15.
 § 16 b . Efter reglerne i stk. 2-5 foretages der regulering og  

 afregning for alle kommuner.
Stk. 2. På grundlag af en opgørelse foretaget hvert år pr. 1. maj  

 sker der igen afregning af kommunale indkomstskatter og kirkelige afgifter,  

 ligeledes beløb, der som følge af ændringer i skatteansættelserne,  

 bevillingsmæssig eftergivelse, uerholdelighed eller af andre grunde er ført i  

 tilgang eller til afgang siden 1. maj året før.
De nævnte skattebeløb  

 afregnes med et tillæg af 6 pct. for hvert år, der er forløbet efter den 1.  

 maj i det år, hvori slutskatten beregnes.
Skattebeløbene inklusive tillæg  

 afregnes med en tredjedel hver den 1. i månederne oktober, november og  

 december.
Medfører afgangsførelsen ved bevillingsmæssig eftergivelse eller  

 uerholdelighed af skattebeløb for år, hvortil der er overført restskat m.v.  

 efter § 61, stk. 3, i kildeskatteloven, at der foreligger udækkede beløb af  

 en sådan restskat m.v., bærer den eller de kommuner, der er berettiget til  

 kommunal indkomstskat for det år, hvortil restskatten m.v. er overført, en  

 forholdsmæssig anpart af tabet.
Stk. 3 . Kommunale indkomstskatter og kirkelige afgifter, der  

 endnu ikke er inddrevet den 1. maj i det tredje år efter det indkomstår,  

 skatterne vedrører, afregnes i dette år.
Beløbene modregnes med en tredjedel  

 i hvert af de beløb, der tilkommer kommunen for månederne oktober, november  

 og december i dette år.
Reglerne i 1. pkt. finder ikke anvendelse, når der  

 inden den 1. maj efter reglerne i §§ 73 B og C i kildeskatteloven er bevilget  

 henstand på grund af skyldnerens økonomiske forhold, eller der efter § 73 E i  

 kildeskatteloven er bevilget henstand i forbindelse med klage over  

 skatteansættelser, eller når de kommunale inddrivelsesmyndigheder har  

 bevilget henstand af længere varighed.
Endvidere finder 1. pkt. ikke  

 anvendelse, hvis skyldnerens bo inden den 1. maj er taget under  

 konkursbehandling, eller hvis boet efter skyldneren er taget under offentligt  

 skifte.
Reglerne i 3. og 4. pkt. finder kun anvendelse, i det omfang  

 skyldnerens restance for indkomståret overstiger et grundbeløb på 22.000 kr.  

 Grundbeløbet reguleres efter personskattelovens § 20. Kommunale  

 indkomstskatter og kirkelige afgifter omfattet af 3. og 4. pkt. opgøres pr.  

 førstkommende 1. maj, efter at den bevilgede henstand er udløbet eller  

 bobehandlingen er afsluttet, og afregnes med en tredjedel hver den 1. i  

 månederne oktober, november og december.
Told- og Skattestyrelsen kan for  

 enkeltstående restancer aftale med en kommune, at der ikke skal ske afregning  

 efter reglerne i 1. pkt.
Sådanne aftaler kan indgås, hvor det beløb, der  

 skyldes, er meget betydeligt, en afregning af beløbet efter 1. pkt. vil have  

 væsentlig betydning for den berørte kommunes likviditet og økonomi i øvrigt,  

 beløbet på grund af særlige omstændigheder ikke kan inddrives for nærværende,  

 samt at der er udsigt til, at beløbet på længere sigt kan inddrives.
Det skal  

 i aftalen fastsættes, hvor længe den løber, og det omhandlede beløb skal  

 indgå i opgørelsen pr. førstkommende 1. maj efter det således aftalte  

 udløbstidspunkt og afregnes med en tredjedel hver den 1. i månederne oktober,  

 november og december.
 § 17. Med hensyn til virkningerne af urigtig selvangivelse,  

 pligten til rettidig indbetaling af kommunal indkomstskat og kirkelige  

 afgifter uanset klage over eller indsigelse imod indkomstansættelsen af  

 skatte- og afgiftsbeløb, ydelse af rentegodtgørelse m.v. finder reglerne i  

 statsskattelovgivningen tilsvarende anvendelse.
Lov om amtskommunal indkomstskat (Lovbekendtgørelse nr. 804 af 6. oktober 1995) § 4. Pligt til at svare amtskommunal indkomstskat påhviler enhver  

 person, der er pligtig til at svare kommunal indkomstskat efter reglerne i  

 afsnit I i loven om kommunal indkomstskat, jf. dog § 5, stk. 2.
 § 5. Skatten svares for kalenderåret til den amtskommune  

 (amtsskattekommune), som omfatter den kommune, der efter § 2 i loven om  

 kommunal indkomstskat er den skattepligtiges skattekommune for samme  

 kalenderår.
 Stk. 2. Personer, hvis skattekommune er Københavns eller  

 Frederiksberg Kommune, eller som efter reglerne i § 2, stk. 4, i loven om  

 kommunal indkomstskat svarer et staten tilfaldende skattebeløb, svarer ikke  

 amtskommunal indkomstskat.
Stk. 3. Amtsrådet har samme ret til at rejse indsigelse mod den  

 skattekommune, der er udpeget for en skatteyder, som tilkommer en  

 kommunalbestyrelse efter lov om kommunal indkomstskat.
Hvis der ikke kan  

 opnås enighed mellem kommunalbestyrelser og amtsråd om, hvilken kommune der  

 skal anses for skattekommune, afgøres spørgsmålet af indenrigsministeren.
 § 6. Den amtskommunale indkomstskat tilfalder udelt  

 amtsskattekommunen, uanset om vedkommende skattepligtige person har ophold  

 uden for denne kommune i det pågældende kalenderår.
 § 7. Uenighed mellem amtskommuner om, hvilken af dem der er  

 berettiget til den amtskommunale indkomstskat, der påhviler en person,  

 afgøres af indenrigsministeren.
 § 10. Bestemmelserne i §§ 6 og 7 og §§ 14-17 i loven om kommunal  

 indkomstskat finder tilsvarende anvendelse, for så vidt angår amtskommuner og  

 amtskommunal indkomstskat.
