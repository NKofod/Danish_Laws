 I medfør af lov om boligbyggeri, jfr. lovbekendtgørelse nr. 407 af 26.  

 juli 1984, fastsættes følgende regler om almennyttige boligselskaber:
Reglernes anvendelsesområde § 1.  Bekendtgørelsen finder anvendelse på  

 boligselskaber, der i henhold til § 2 i lov om boligbyggeri er godkendt af  

 boligministeren til at udøve almennyttig boligvirksomhed.
 Stk. 2.  Et almennyttigt boligselskabs formål er at  

 opføre og administrere beboelsesejendomme.
 Stk. 3.  Selskabets virksomhed skal udøves i  

 overensstemmelse med reglerne i lov om boligbyggeri og denne bekendtgørelse,  

 uanset om selskabets vedtægter indeholder afvigende bestemmelser.
Boligselskabets ledelse § 2.  Selskabets øverste myndighed varetager  

 selskabets anliggender efter reglerne i denne bekendtgørelse og selskabets  

 vedtægter.
Stk. 2.  Der kan ikke uden beslutning af selskabets  

 øverste myndighed iværksættes nyt byggeri, foretages væsentlig forandring,  

 nedlæggelse eller salg af en afdeling, ændring af vedtægterne eller opløsning  

 af selskabet.
Selskabets øverste myndighed godkender selskabets og dets  

 afdelingers årsregnskaber.
 Stk. 3.  I garantiselskaber må et garantibevis ikke  

 overdrages eller pantsættes uden boligministerens samtykke.
Stk. 4.  Et års udbytte til garanterne må ikke overstige  

 5 pct. af garantikapitalen.
Hertil kan dog lægges, hvad der i tidligere år  

 måtte være udbetalt mindre end 5 pct.
§ 3.  Selskabets bestyrelse har den overordnede  

 ledelse af selskabet og dets afdelinger.
Bestyrelsen er ansvarlig for, at  

 regnskabsaflæggelse, budgetlægning og lejefastsættelse sker i  

 overensstemmelse med reglerne i kapitel 10. Bestyrelsen træffer endvidere  

 bestemmelse om varetagelsen af den daglige administration, herunder om  

 udlejningen af ledige lejligheder.
 Stk. 2.  Er ikke andet bestemt i vedtægterne, forpligtes  

 selskabet og dets enkelte afdelinger ved underskrift af den samlede  

 bestyrelse eller af 2 bestyrelsesmedlemmer, hvoraf den ene skal være  

 bestyrelsens formand eller næstformand, i forening med forretningsføreren,  

 hvis en sådan er ansat.
Stk. 3.  Uden boligministerens godkendelse må det  

 samlede årlige vederlag til bestyrelsen for administration af afdelinger i  

 drift ikke overstige 20 kr. pr. lejemål for de første 100 lejemål i selskabet  

 og 12 kr. for hvert yderligere lejemål.
Bestyrelsen kan hvert år træffe  

 beslutning om, at disse beløb reguleres i overensstemmelse med Danmarks  

 Statistik's timelønsindeks for industriens arbejdere med indekset for januar  

 måned 1981 som basis.
 § 4.  Selskabets bestyrelse skal bestå af et ulige  

 antal medlemmer.
 Stk. 2.  I en andelsboligforening vælger foreningens  

 øverste myndighed alle eller flertallet af bestyrelsens medlemmer.
 Stk. 3.  I et garantiselskab og i et selvejende  

 boligselskab er afdelingsbestyrelserne for selskabets afdelinger berettigede  

 til i fællesskab at vælge flertallet af bestyrelsens medlemmer blandt  

 beboerne, jfr. dog stk. 4.
 Stk. 4.  Har andre end afdelingsbestyrelserne og  

 kommunalbestyrelsen ifølge vedtægterne ret til at vælge medlemmer af et  

 selvejende boligselskabs bestyrelse, kan kommunalbestyrelsen bestemme, at  

 afdelingsbestyrelserne kun kan vælge eet under flertallet af bestyrelsens  

 medlemmer.
Stk. 5.  Bestyrelsen vælger en formand og en næstformand  

 af sin midte.
Heraf skal mindst den ene være valgt til selskabets bestyrelse  

 af afdelingsbestyrelserne.
I en andelsboligforening kan formanden dog vælges  

 særskilt.
Kapitel 3 Afdelingernes ledelse § 5.  Beboerne i den enkelte afdeling har ret til  

 medindflydelse på afdelingens drift efter reglerne herom i lov om  

 boligbyggeri og i de normalvedtægter, der til enhver tid foreligger  

 udarbejdet for et almennyttigt boligselskab som det pågældende.
Beboerne kan  

 i selskabets vedtægter tillægges en videregående medbestemmelse.
Afdelingerne og deres kapitalforhold § 6.  Hvert byggeforetagende skal udgøre en særlig  

 afdeling af selskabet.
Selskabets øverste myndighed kan bestemme, at flere  

 byggeforetagender skal sammenlægges til eön afdeling.
Hvis statsstøtte  

 er bevilget til en af afdelingerne, skal der tillige foreligge samtykke fra  

 kommunalbestyrelsen i den kommune, hvor afdelingerne er beliggende.
 Stk. 2.  Den enkelte afdeling skal have skøde på  

 ejendommen.
 Stk. 3.  Selskabets byggefond, jfr. kapitel 6, er en  

 selvstændig afdeling af selskabet.
§ 7.  En afdeling er økonomisk uafhængig af andre  

 afdelinger og af selskabet.
Den hæfter således ikke for andre afdelingers  

 eller for selskabets forpligtelser.
 Stk. 2.  Selskabet hæfter kun for en afdelings  

 forpligtelser, hvis det har påtaget sig en sådan hæftelse.
Stk. 3.  En afdelings midler kan kun udlånes gennem  

 selskabet og kun til anvendelse for selskabets andre almenyttige afdelinger.  

 Selskabet skal indestå for, at der er uomtvistelig god sikkerhed for  

 midlerne, og at de kan frigøres med kort varsel.
Udlån må dog ikke ske til  

 afdelinger med opsamlede driftsunderskud, der skyldes  

 udlejningsvanskeligheder, eller til afdelinger, hvor udlejningsvanskeligheder  

 forventes.
Til andre afdelinger med opsamlede driftsunderskud, der overstiger  

 een måneds bruttolejeindtægt, må udlån kun ske med kommunalbestyrelsens  

 samtykke.
Tilsvarende regler gælder for udlån, der sker fra et selskab gennem  

 et forretningsførerselskab til dets andre almennyttige datterselskaber.
 Stk. 4.  Afdelingsmidler, som modtages i forvaltning af  

 boligselskabet, skal mindst forrentes med almindelige sparekasse~ eller  

 bankindlånsrente.
§ 8.  Afdelingernes drift skal tilrettelægges efter  

 rationelle administrationsmetoder.
Den enkelte afdeling bidrager til  

 selskabets administrationsudgifter med et beløb, der fastsættes af  

 bestyrelsen.
Beløbet skal søges holdt på det lavest mulige niveau og skal,  

 medmindre særlige grunde taler herimod, fastsættes til et lige stort beløb  

 pr. lejemål for samtlige afdelinger i drift.
§ 9.  Til delvis finansiering af en afdeling betaler  

 de boligtagere (andelshavere eller lejere), der får bolig i afdelingen, et  

 beboerindskud (boligandel eller boligindskud), der indgår i afdelingens  

 formue som ansvarlig kapital.
Beboerindskuddet fastsættes endeligt, når  

 byggeregnskabet for afdelingen er afsluttet og beregnes på grundlag af  

 anskaffelsessummen og værdien af lejligheden.
Stk. 2.  Bestyrelsen bestemmer, om funktionærer ved  

 ejendommen skal betale indskud ved indflytning i afdelingen.
Det samme gælder  

 lejere af lokaler, som helt eller delvis skal anvendes til andet end  

 beboelse.
 Stk. 3.  En boligtager kan ikke modregne fordringer på  

 afdelingen i sin forpligtelse til at betale beboerindskud.
 Stk. 4.  Beboerindskud kan ikke overdrages eller  

 pantsættes uden bestyrelsens samtykke.
Dispositionsfonden § 10.  Selskabet foretager henlæggelser til en  

 dispositionsfond.
De årlige henlæggelser til fonden skal udgøre 100 kr. for  

 hvert lejemål, indtil fonden for selskabet som helhed udgør mindst 1.500 kr.  

 pr. lejemål.
Hvis fonden nedbringes under dette beløb, foretages på ny årlige  

 henlæggelser.
Henlæggelserne tilvejebringes om fornødent ved særlige bidrag  

 fra afdelingerne.
Bidragets størrelse fastsættes efter ensartede principper  

 for samtlige selskabets afdelinger, idet der dog kan fastsættes forholdsvis  

 mindre bidrag for lejemål om enkeltværelser og, hvor forholdene taler derfor,  

 forholdsvis større bidrag for erhvervslejemål, herunder institutioner,  

 garageanlæg og lignende.
De nævnte beløb reguleres i overensstemmelse med det  

 af Danmarks Statistik beregnede reguleringspristal med pristallet for juli  

 måned 1982 som basis.
Reguleringen foretages een gang årligt, første gang med  

 virkning for det regnskabsår, der følger nærmest efter offentliggørelsen af  

 pristallet for juli måned 1983.
Stk. 2.  Fondens midler kan anvendes til imødegåelse af  

 ekstraordinære tab ved selskabets og dets afdelingers drift, til sikring af  

 selskabets fortsatte virksomhed og til indskudsbetaling til kommuner ved  

 genudlejning af lejligheder, der er opført med kapitaltilskud.
Når fonden har  

 en efter omfanget af selskabets virksomhed passende størrelse, kan  

 boligministeren tillade, at dens midler i forsvarligt omfang anvendes til  

 fremme af almindelige bygge- og boligformål.
Fondens midler vil endvidere i  

 rimeligt omfang kunne anvendes til nedsættelse af beboerindskud efter  

 reglerne i § 15.
Stk. 3.  Dispositionsfondens midler skal anbringes  

 således, at de i nødvendigt omfang til enhver tid med kort varsel kan gøres  

 likvide til anvendelse efter deres formål.
Fondens midler skal mindst  

 forrentes med almindelig sparekasse- eller bankindlånsrente.
Renterne  

 tilskrives fonden.
 Stk. 4.  Fondens midler kan i forsvarligt omfang udlånes  

 midlertidigt, såfremt selskabets økonomi eller likviditet ikke bringes i  

 fare, eller selskabet afskæres fra i fornøden udstrækning at kunne støtte  

 dets øvrige afdelinger.
Byggefonden § 11.  Til selskabets byggefond, jfr. § 6, stk. 3,  

 overføres Stk. 2.  Afdelingen yder årlige bidrag til byggefonden  

 til indskud i Boligselsskabernes Landsbyggefond efter reglerne i lov om  

 boligbyggeri.
 Stk. 3.  Boligtagere, der har bevaret retten til  

 forrentning af en andel i byggefonden, skal fortsat tilskrives en  

 forholdsmæssig anpart af de midler, der overføres til fonden.
§ 12.  Når en ejendoms prioriteter er udamortiserede,  

 nedsættes boligafgiften eller lejen ikke, medmindre den overstiger sædvanlig  

 boligafgift eller leje for tilsvarende lejligheder.
Likvide midler, der  

 fremkommer i en afdeling som følge heraf, herunder ved optagelse af nye lån i  

 ejendommen, overføres til byggefonden.
 Stk. 2.  Ved udamortisering af lån optaget i forbindelse  

 med tilbygninger, forbedringer eller moderniseringer af bestående ejendomme  

 finder stk. 1. tilsvarende anvendelse, hvis de foretagne arbejder er eller  

 ville kunne være belånt efter realkreditlovens regler om belåning af  

 nybyggeri.
 Stk. 3.  Omkostninger og kurstab ved ny prioritering  

 afholdes af byggefonden.
§ 13.  Midler fra selskabets byggefond skal anvendes  

 til udlån til finansering af nyt boligbyggeri eller til forbedring og  

 ombygning af bestående ejendomme.
Lån til nyt boligbyggeri skal afdrages over  

 højst 30 år, og lån til forbedring og ombygning af bestående ejendomme over  

 højst 20 år.
Byggefondens midler skal sikres forsvarligt.
Henlæggelser (§ 14. (Selskabets afdelinger skal årligt henlægge passende beløb til:
Beboerindskud § 15.  Hvis det oprindelige beboerindskud med tillæg  

 af eventuelle senere forhøjelser, herunder indeksbeløb efter § 41 væsentligt  

 overstiger indskuddet for lejligheder af tilsvarende kvalitet, udstyr m.v. i  

 nyt byggeri, kan boligselskabet ved overdragelse af lejligheden nedsætte  

 indskuddet.
Sådan nedsættelse kan ske i det omfang, det skønnes nødvendigt  

 for at imødegå udlejningsvanskeligheder.
Stk. 2.  De nødvendige midler til eventuel nedsættelse  

 af beboerindskud efter stk. 1 tilvejebringes af de enkelte afdelinger ved  

 årlige henlæggelser på driftsbudgettet.
Såfremt selskabets dispositionsfond,  

 jfr. § 10, har en efter selskabets virksomhed passende størrelse, vil midler  

 fra fonden i rimeligt omfang kunne stilles til rådighed for afdelingerne til  

 dette formål.
§ 16.  Hvis det må antages, at det indestående  

 beboerindskud ikke vil kunne dække en boligtagers forpligtelser overfor  

 boligselskabet, herunder udgifter i forbindelse med det lejedes fraflytning,  

 kan selskabet forhøje indskuddet.
Forhøjelsen forudsætter  

 kommunalbestyrelsens godkendelse.
 Stk. 2.  Ved overdragelse af lejligheden indbetaler den  

 nye boligtager til selskabet det beboerindskud, der er fastsat efter stk. 1.
 § 17.  Når en boligtagers rettigheder vedrørende en  

 lejlighed ophører, tilbagebetaler selskabet det indbetalte beboerindskud  

 (boligandel eller boligindskud) med tillæg af eventuelle senere forhøjelser.
Stk. 2.  Hvis en lejlighed ikke kan genudlejes i  

 umiddelbar tilknytning til et hidtidigt lejemåls ophør, kan tilbagebetalingen  

 stilles helt eller delvis i bero, indtil selskabet har modtaget indskud fra  

 den nye lejer.
Tilbagebetaling bør dog finde sted i det omfang, selskabet  

 råder over midler, som midlertidigt kan anvendes til dette formål.  

 Bestemmelsen i 1. pkt. finder ikke anvendelse når lejligheden skal genudlejes  

 uden betaling af indskud, jfr. § 9, stk. 2.
 Stk. 3.  Selskabet kan foretage modregning i  

 beboerindskuddet med tillæg af eventuelle senere forhøjelser for  

 boligtagerens forpligtelser over for boligselskabet, herunder for eventuelle  

 udgifter i forbindelse med det lejedes fraflytning.
 § 18.  Reglerne i dette kapitel finder tilsvarende  

 anvendelse på indskud fra brugere af lokaler, der anvendes helt eller delvis  

 til andet end beboelse.
Overdragelse af ledige lejligheder § 19.  Ledige lejligheder skal søges stillet til  

 rådighed for boligsøgende, som efter en samlet vurdering af deres økonomiske  

 forhold samt af deres husstandsstørrelse og -sammensætning har et særligt  

 behov for boliger af den pågældende art.
Det skal tilstræbes, at der ikke er  

 et åbenbart misforhold mellem en boligsøgendes husstandsindkomst og  

 boligafgiften.
Således skal ledige lejligheder i afdelinger med et relativt  

 lavt huslejeniveau fortrinsvis stilles til rådighed for husstande med en  

 særlig lav indkomst, medens husstande med en noget højere indkomst bør  

 henvises til de noget dyrere lejligheder.
Som vejledende udgangspunkt vil  

 boligsøgende, hvis boligafgiften udgør mindre end 15 pct. af  

 husstandsindkomsten opgjort efter reglerne i lov om individuel boligstøtte,  

 normalt kunne henvises til en dyrere lejlighed.
Afvisning af boligsøgende  

 under henvisning til, at husstandsindkomsten er for ringe i forhold til  

 boligafgiften, kan kun ske efter en konkret vurdering af den enkelte  

 boligsøgendes økonomiske og personlige forhold.
Der bør herved lægges vægt  

 på, om den boligsøgende vil være berettiget til individuel boligstøtte efter  

 reglerne herom i lov om individuel boligstøtte.
Er flere boligsøgende  

 berettigede til en ledig lejlighed efter disse kriterier, har boligsøgende  

 med eöt et flere børn fortrinsret til lejligheder med 3 eller flere  

 beboelsesrum.
Lejligheder med 4 beboelsesrum og større lejligheder skal  

 fortrinsvis stilles til rådighed for boligsøgende med 2 eller flere børn.
Stk. 2.  Boligsøgende, som samtidig afgiver en lejlighed  

 i en af selskabets afdelinger, er uanset reglerne i stk. 1 berettiget til at  

 overtage en anden lejlighed i selskabet, Stk. 3.  Ved overdragelse af boliger sidestilles  

 personer, der lever sammen uden at være gift, med ægtepar.
 Stk. 4.  Stk. 1 finder ikke anvendelse ved overdragelse  

 af lejligheder til funktionærer ved ejendommen eller ved overdragelse af  

 lokaler til hel eller delvis anvendelse til andet end beboelse.
Stk. 5.  Ældre, handicappede, unge uddannelsessøgende  

 eller andre særlige befolkningsgrupper har fortrinsret til sådanne ledige  

 lejligheder, som enten ved deres indretning eller i forbindelse med tilsagnet  

 om statsstøtte er forudsat udlejet til disse befolkningsgrupper.
Udlejningen  

 bør så vidt muligt finde sted under iagttagelse af reglerne i stk. 1.
 Stk. 6.  Ved udlejning af boliger til husstande, der har  

 ret til en erstatningsbolig i medfør af lov om sanering eller lov om  

 byfornyelse og boligforbedring, bør reglerne i stk. 1 så vidt muligt  

 iagttages.
Stk. 7.  Kommunalbestyrelsen kan udover  

 dispositionsrettigheder i medfør af lov om sanering eller lov om byfornyelse  

 og boligforbedring stille krav om, at indtil hver 4. ledige (ledigblevne)  

 lejlighed i den enkelte afdeling stilles til rådighed for kommunalbestyrelsen  

 til løsning af påtrængende boligsociale opgaver i kommunen.
Denne bestemmelse  

 omfatter samtlige almennyttige boligselskaber uanset organisationsform.  

 Boligsøgendes eventuelle rettigheder i medfør af stk. 2, nr. 1×3 og 6 samt  

 stk. 9 skal respektere en sådan kommunal anvisningsret.
Kommunen betaler  

 boligafgiften fra det tidspunkt, fra hvilken en lejlighed er til rådighed for  

 kommunalbestyrelsen, og indtil udlejning sker.
Kommunen garanterer endvidere  

 for boligtagerens opfyldelse af kontraktmæssige forpligtelser over for  

 boligselskabet til at istandsætte boligen ved fraflytning. Ændrer kommunen en  

 beslutning om at råde over en lejlighed, som ikke er udlejet, skal  

 boligafgiften dog ikke betales ud over det tidspunkt, fra hvilket en  

 opsigelse ville have haft virkning.
 Stk. 8.  Overgår brugsretten til en lejlighed i en  

 andelsboligforening i medfør af bestemmelserne i § 20 eller i lov om leje,  

 kan medlemsnummeret overdrages til den, der overtager lejligheden.  

 Overdragelse af medlemsnumre i almennyttige andelsboligforeninger kan  

 herudover kun ske med bestyrelsens samtykke og alene til medlemmets børn, til  

 medlemmets ægtefælle eller til en hermed sidestillet person.
 Stk. 9.  Almennyttige andelsboligforeninger kan bestemme  

 i deres vedtægter, at medlemmer med højere anciennitet i foreningen går forud  

 for medlemmer med lavere anciennitet i tilfælde, hvor flere boligsøgende  

 medlemmer er ligeberettigede efter kriterierne i stk. 1. Ligeledes kan  

 fastsættes, at bolighavende medlemmer (medlemmer, der i kraft af deres  

 medlemsskab har bolig i foreningen) i afdelingen går forud for andre uanset  

 anciennitet, og at bolighavende medlemmer i andre afdelinger uanset  

 anciennitet går forud for ikke bolighavende medlemmer.
 Stk. 10.  Der kan ikke tillægges boligsøgende  

 videregående fortrinsrettigheder end anført i stk. 1×9.
§ 20.  Udover bestemmelserne i lov om leje om  

 brugsrettens overgang til andre (fremleje, bytte m.v.) har ethvert af en  

 afdød boligtagers børn over 18 år ret til at få lejligheden overdraget, dog  

 under iagttagelse af bestemmelserne i § 19. Når omstændighederne taler  

 derfor, kan selskabet tillade, at en person, der blev forsørget af afdøde,  

 herunder dennes barn under 18 år, fortsætter lejeforholdet.
Har afdøde ikke  

 bestemt, hvem af flere ligeberettigede, der skal overtage lejligheden,  

 træffer selskabet bestemmelse herom.
 Stk. 2.  Reglerne finder tilsvarende anvendelse, hvis  

 boligtageren på grund af alder eller sygdom flytter til et plejehjem, i  

 beskyttet bolig eller lignende.
 § 21.  Boligselskabet kan opsige en lejeaftale,  

 hvorefter det lejede alene benyttes til beboelse, i følgende tilfælde:
Stk. 2.  Opsigelsesvarslet er 3 måneder til den første  

 hverdag i en måned, der ikke er dagen før en helligdag.
Dog er  

 opsigelsesvarslet 1/2 år for de i stk. 1, nr. 1, nævnte lejeforhold og 1 år  

 for de i nr. 2 nævnte lejeforhold.
 § 22.  Udover den i lov om leje nævnte ret for en  

 udlejer til at hæve en lejeaftale kan et boligselskab, der er organiseret som  

 en almennyttig andelsboligforening, ophæve en boligoverenskomst med et  

 medlem, der udelukkes af foreningen på grund af væsentlig misligholdelse af  

 økonomiske medlemsforpligtelser over for foreningen eller dens afdelinger.  

 Lejligheden kan i så fald forlanges fraflyttet til et nærmere fastsat  

 tidspunkt.
Budgetlægning, lejefastsættelse og  

 regnskabsaflæggelse § 23.  Ved en afdelings ibrugtagelse samt ved senere  

 forhøjelse af boligafgiften som følge af udførte forbedringer, ombygninger,  

 eller udbedringer af byggeskader, indsendes ansøgning om godkendelse af  

 boligafgiften til kommunalbestyrelsen senest samtidig med, at udlejningen  

 påbegyndes eller forhøjelse af boligafgiften varsles.
Der må tages nødvendige  

 forbehold om kommunalbestyrelsens godkendelse.
Ved den første udlejning af en  

 afdeling kan boligafgiften fastsættes foreløbigt, således at der ved  

 udlejningen tages forbehold om senere lejeregulering, når byggeudgiften er  

 opgjort og den endelige finansiering foretaget.
Den foreløbige boligafgift og  

 forhøjelser af denne skal ligeledes godkendes af kommunalbestyrelsen.
Stk. 2.  Driftsbudget for selskabet og for hver enkelt  

 afdeling skal udarbejdes så betids, at eventuelle lejeforhøjelser kan træde i  

 kraft ved regnskabsårets begyndelse.
I en afdelings driftsbudget skal  

 boligafgiften for afdelingens boliger og øvrige lokaler være fastsat således,  

 at den sammen med afdelingens eventuelle øvrige indtægter er tilstrækkelig  

 til at dække alle afdelingens påregnelige driftsudgifter, herunder udgifter  

 til foreskrevne bidrag og påkrævede henlæggelser.
Eventuelle  

 underfinansieringer skal budgetteres afviklet over højst 5-10 år.
Eventuelle  

 opsamlede driftsunderskud i afdelingerne skal budgetteres afviklet over højst  

 3 år.
Underskud, der overstiger een måneds bruttolejeindtægt, og som er  

 forårsaget af udlejningsvanskeligheder, kan dog afvikles over højst 5×10 år,  

 såfremt aktuelle eller forventede udlejningsvanskeligheder må antages at  

 vanskeliggøre en hurtigere afvikling.
Underskud på selskabets drift skal  

 budgetteres afviklet i det nærmest følgende regnskabsår.
Stk. 3.  Boliglejen skal fordeles på afdelingens boliger  

 under hensyn til disses indbyrdes værdi, medens lejen for erhvervslejemål,  

 garager og lignende skal fastsættes til den leje, der er sædvanlig for  

 tilsvarende lejemål i kvarteret eller kommunen med hensyn til beliggenhed,  

 art, størrelse, kvalitet, udstyr og vedligeholdelsestilstand.
Ved  

 sammenlægning af afdelinger, jfr. § 6, stk. 1, tilpasses boligafgiften over  

 en årrække på højst 10 år.
 Stk. 4.  Lejen for ungdomsboliger fastsættes under  

 hensyntagen til den for disse boliger gældende finansiering.
 Stk. 5.  Forhøjelse af boligafgiften skal varsles  

 skriftligt over for den enkelte boligtager og indeholde oplysning om  

 forhøjelsens størrelse, dens beregning samt grunden til forhøjelsen.  

 Lejeforhøjelse som følge af forbedringer og lignende kan først varsles til  

 ikrafttræden fra det tidspunkt, forbedringen tages i brug.
 § 24.  Særskilte årsregnskaber for selskabet og dets  

 enkelte afdelinger skal udfærdiges ved benyttelse af de af boligstyrelsen  

 udfærdigede regnskabsskemaer med hertil hørende spørgeskemaer eller ved  

 anvendelse af en tilsvarende kontoplan samt besvarelse af ligelydende  

 spørgsmål.
Stk. 2.  I tilslutning til regnskabet afgiver selskabets  

 bestyrelse en årsberetning, hvori nærmere redegøres for den økonomiske  

 udvikling i selskabet og dets afdelinger i regnskabsåret.
Herunder redegøres  

 for eventuelle særlige økonomiske problemer i selskabet og dets afdelinger  

 samt for de foranstaltninger, der er eller påtænkes iværksat til løsning af  

 sådanne problemer.
 Stk. 3.  Regnskabet tillige med bestyrelsens  

 årsberetning, revisors beretning og udskrifter af revisionsprotokollen  

 indsendes inden 6 måneder efter regnskabsårets afslutning til den  

 tilsynsførende kommunalbestyrelse, jfr. stk. 4 og kapitel 12 samt til  

 Boligselskabernes Landsbyggefond, jfr. kap. 13.
Stk. 4.  Selskabsregnskabet og samtlige  

 afdelingsregnskaber indsendes til kommunalbestyrelsen i selskabets  

 hjemstedskommune.
Er en afdeling beliggende i en anden kommune end selskabets  

 hjemstedskommune, indsendes selskabsregnskabet og regnskabet for den  

 pågældende afdeling tillige til denne kommunalbestyrelse.
Et  

 forretningsførerselskabs regnskab indsendes til selskabets hjemstedskommune  

 samt til datterselskabernes hjemstedskommuner.
De enkelte datterselskabers  

 regnskaber indsendes ligeledes til forretningsførerselskabets  

 hjemstedskommune.
Revision § 25.  Revisionen af selskabets og dets afdelingers  

 regnskaber foretages af en statsautoriseret revisor, jfr. dog stk. 2.
Stk. 2.  Selskaber, i hvis afdelinger det samlede antal  

 lejligheder ikke overstiger 100, kan dog antage en registreret revisor.
Denne  

 kan varetage revisionen, indtil antallet af lejligheder overstiger 1000.
 Stk. 3.  Revisor har adgang til at efterse alt  

 regnskabsmateriale og alle beholdninger og har krav på at få de oplysninger  

 og den bistand, som han anser for nødvendig for udførelsen af sit hverv.
 Stk. 4.  Revisionen skal udføres i nøje overensstemmelse  

 med boligstyrelsens instruks af 24. maj 1985 om revision af almennyttige  

 boligselskabers regnskaber, jfr. bilag.
Stk. 5.  Til brug for selskabets bestyrelse og for  

 tilsynsmyndighederne skal revisor føre en revisionsprotokol.
Heri anføres,  

 hvilke revisionsarbejder, der er udført, og hvilke væsentlige forhold der har  

 givet anledning til bemærkninger, samt om der er fundet mangler ved  

 selskabets interne regnskabsmæssige kontrol og regnskabsmæssige  

 registreringer i øvrigt.
Protokollen skal forelægges på ethvert  

 bestyrelsesmøde, og enhver protokoltilførsel skal underskrives af samtlige  

 bestyrelsesmedlemmer.
Tilsyn § 26.  Tilsyn med selskabet føres af  

 kommunalbestyrelsen i den kommune, hvor selskabet ifølge vedtægterne har  

 hjemsted.
Bestemmelser i vedtægterne, hvorefter tilsynet føres af en anden  

 offentlig myndighed, bevarer dog deres gyldighed, jfr. § 42. Tilsyn med  

 selskabets afdelinger føres af kommunalbestyrelsen i den kommune, hvor  

 afdelingen er beliggende.
§ 27.  Den tilsynsførende kommunalbestyrelse med  

 henholdsvis selskabet og afdelingerne påser, at driften er i overensstemmelse  

 med bestemmelserne herom i lov om boligbyggeri, denne bekendtgørelse og  

 selskabets vedtægter.
Kommunalbestyrelsen kan med henblik herpå træffe  

 sådanne forholdsregler, som skønnes nødvendige for at sikre en forsvarlig  

 drift af selskabet og dets afdelinger i overensstemmelse med de regler, der  

 er fastsat herfor.
§ 28.  Kommunalbestyrelsen påser, at nye eller ændrede  

 vedtægter for selskabet opfylder reglerne i lov om boligbyggeri og de krav,  

 der er fastsat af boligministeren i henhold til loven.
Kommunalbestyrelsen  

 fremlægger vedtægterne til offentligt gennemsyn.
§ 29.  Kommunalbestyrelsen godkender den foreløbige  

 boligafgift ved en afdelings ibrugtagelse, forhøjelser af denne, den endelige  

 boligafgift samt forhøjelser som følge af udførte forbedringer, ombygninger  

 og udbedringer af byggeskader.
Kommunalbestyrelsen træffer den endelige  

 administrative afgørelse.
 § 30.  Kommunalbestyrelsen påser, at  

 regnskabsmateriale indsendes i overensstemmelse med reglerne i § 24.
 Stk.á2. Regnskabsmaterialet forelægges kommunalbestyrelsen til  

 kritisk gennemgang med henblik på, om selskabets og dets afdelingers drift og  

 økonomi er forsvarlig og i øvrigt opfylder de herom gældende regler.  

 Kommunalbestyrelsen fremlægger regnskaberne til offentligt gennemsyn.
§ 31.  Giver det forelagte regnskabsmateriale den  

 tilsynsførende kommunalbestyrelse anledning til kritik, kan  

 kommunalbestyrelsen pålægge selskabet at foretage de foranstaltninger, som  

 skønnes nødvendige, herunder at forhøje eller nedsætte lejen.
Hvis det  

 skønnes nødvendigt, kan kommunalbestyrelsen foranledige, at en af kommunen  

 udpeget revisor for selskabets regning gennemgår selskabets regnskab og  

 økonomi og afgiver beretning herom til kommunalbestyrelsen.
Såfremt den  

 tilsynsførende kommune ikke samtidig er selskabets hjemstedskommune, skal  

 hjemstedskommunen orienteres om eventuelle påbudte foranstaltninger.
 Stk. 2.  Undlader selskabet at efterkomme  

 kommunalbestyrelsens pålæg, eller giver dets forhold i øvrigt  

 kommunalbestyrelsen anledning til væsentlig kritik, foretager  

 kommunalbestyrelsen indberetning herom til boligministeriet bilagt  

 kommunalbestyrelsens indstilling og det fornødne regnskabsmateriale.
 § 32.  Der kan ikke uden kommunalbestyrelsens  

 godkendelse foretages nedennævnte dispositioner:
 § 33.  Kommunalbestyrelsen påser i nødvendigt omfang,  

 at selskabet tilrettelægger overdragelsen af ledige lejligheder i  

 overensstemmelse med bestemmelserne i § 19. Hvis det skønnes nødvendigt, kan  

 kommunalbestyrelsen træffe beslutning om, at overdragelsen skal godkendes i  

 hvert enkelt tilfælde.
§ 34.  Kommunalbestyrelsen påser, at ejendommenes  

 vedligeholdelsestilstand er forsvarlig, og at de bevarer karakteren af  

 beboelsesejendomme.
Kommunalbestyrelsen kan påbyde udførelse af nødvendige  

 vedligeholdelsesarbejder.
 § 35.  Selskabet skal på forlangende give  

 kommunalbestyrelsen og boligministeren enhver oplysning om selskabets forhold  

 til belysning af, om dette ledes og drives i overensstemmelse med  

 bestemmelserne i loven, regler udfærdiget i medfør af loven og selskabets  

 vedtægter.
Boligselskabernes Landsbyggefond § 36.  Almennyttige boligselskaber skal inden 6  

 måneder efter regnskabsårets afslutning indsende et eksemplar af selskabets  

 og dets afdelingers årsregnskaber med bilag som anført i § 24, stk. 3 til  

 Boligselskabernes Landsbyggefond.
Selskabet skal på forlangende give  

 landsbyggefonden alle nødvendige oplysninger til belysning af selskabets og  

 dets afdelingers økonomiske forhold.
Kongeriget Danmarks Hypotekbank og  

 Finansforvaltning § 37. Kongeriget Stk. 2.  Hypotekbanken kan meddele samtykke til  

 gennemførelse af forandringer af en ejendom og afgøre spørgsmål om  

 udgifternes finansiering, herunder meddele samtykke til, at statslån eller  

 statsgaranterede lån rykker tilbage for foranstående lån eller tillægslån.
 Stk. 3.  Hypotekbanken afgør, hvorvidt og i hvilket  

 omfang tilkendte eller aftalte ekspropriationserstatninger kan tillades  

 udbetalt til selskabet eller vil være at indbetale som ekstraordinære afdrag  

 på statslån, statsgaranterede lån eller foranstående lån.
 Stk. 4.  Hypotekbankens afgørelser i henhold til dette  

 kapitel kan indbringes for boligministeren.
 Likvidation m.v.
§ 38.  Ved likvidation af en afdeling anvendes dennes  

 midler til betaling af gæld og derefter til indfrielse af beboerindskud med  

 eventuelt indekstillæg.
Eventuelle overskydende beløb tilfalder byggefonden.  

 Det samme gælder ved afståelse af en del af en afdeling.
 Stk. 2.  Stk. 1 finder ikke anvendelse, hvor afdelingen  

 sammenlægges med en anden afdeling eller overtages af et andet almenyttigt  

 boligselskab eller af kommunen.
 Stk. 3.  Ved likvidation efter salg af en afdeling  

 opført med salg for øje, overføres halvdelen af overskuddet til  

 dispositionsfonden, medens resten overføres til byggefonden.
§ 39.  Likvidation af et almennyttigt boligselskab  

 medfører også likvidation af samtlige dets afdelinger, medmindre  

 boligministeren godkender en anden ordning.
Stk. 2. Selskabets og  

 byggefondens midler, der ikke medgår til betaling af gæld, fordeles mellem de  

 kommuner, hvori selskabet har byggeri, til anvendelse i overensstemmelse med  

 selskabets formål.
Boligministeren kan dog bestemme, at midlerne på anden  

 måde anvendes til fremme af almindelige bygge- og boligformål.
Stk. 3.  Til at foretage likvidationen vælger  

 boligministeren og kommunalbestyrelsen i selskabets hjemstedskommune hver en  

 likvidator.
I andelsboligforeninger og boligselskaber med indbetalt  

 garantikapital (garantiselskaber) udpeges tillige en likvidator af selskabets  

 øverste myndighed.
 Stk. 4.  Stk. 2 finder ikke anvendelse, hvor selskabet  

 sammensluttes med et eller flere andre almennyttige boligselskaber eller  

 overtages af en kommune.
Forskellige bestemmelser § 40.  Såfremt der i vedtægterne for  

 andelsboligforeninger er bestemmelser, der afviger fra reglerne i §§ 11 og  

 12, bevarer sådanne bestemmelser deres gyldighed for så vidt angår byggeri,  

 der er opført før den 30. april 1946.
 § 41.  For løbende lejemål bevarer boligtagere, hvis  

 boligoverenskomst eller lejeaftale er indgået inden den 1.april 1975, retten  

 til indeksregulering af deres beboerindskud efter reglerne i bekendtgørelse  

 nr. 357 af 30. juli 1970, kapitel VII, som ændret ved bekendtgørelse nr. 437  

 af 17.september 1971. Ved fraflytning efter den 1.april 1975 beregnes  

 indeksregulering på grundlag af reguleringspristallet for januar 1975.
§ 42.  Udøves tilsynet i henhold til et selskabs  

 vedtægter af en anden offentlig myndighed end kommunalbestyrelsen, jfr. § 26,  

 kan tilsynet, såfremt selskabet eller tilsynsmyndigheden måtte ønske det,  

 overføres til kommunalbestyrelsen efter forhandling med denne.
I tilfælde af  

 uenighed træffes afgørelsen af boligministeren.
Ikrafttrædelse § 43.  Bekendtgørelsen træder i kraft den 10. juni  

 1985. Dog finder benyttelse af spørgeskemaer, jfr. § 24, stk. 1, samt punkt 7  

 i boligstyrelsens instruks af 24. maj 1985 om revision af almennyttige  

 boligselskabers regnskaber, jfr. § 25, stk. 4, først anvendelse med det  

 regnskabsår, der påbegyndes efter den 31. decemer 1985.
 Stk. 2.  Samtidig ophæves bekendtgørelse nr. 497 af  

 3.september 1982 om almennyttig boligvirksomhed.
Boligstyrelsen, den 24. maj 1985 H.
E.
Rasmussen /Birthe Lehmann Bilag Boligstyrelsens instruks af 24. maj 1985 Instruks om revision af almennyttige boligselskabers regnskaber (jfr. bekendtgørelse om almennyttig boligvirksomhed § 25, stk. 4.) Revisionen af et almennyttigt boligselskabs årsregnskab, der omfatter  

 årsregnskaber for selskabet og dets afdelinger, skal efter § 13, stk. 2 i lov  

 om boligbyggeri (jfr. lovbekendtgørelse nr. 407 af 26. juli 1984) foretages  

 af en statsautoriseret revisor.
Dog kan selskaber, i hvis afdeling det  

 samlede antal lejligheder ikke overstiger 100 lejligheder antage en  

 registreret revisor til til at varetage revisionen indtil antallet af  

 lejligheder overstiger 1000. Revisors bemærkninger skal indføres i en  

 revisionsprotokol.
Revisionen omfatter tillige revision af afdelingernes  

 varmeregnskaber.
 Revisionen skal udføres i overensstemmelse med god revisionsskik, og  

 revisor skal herunder foretage en kritisk gennemgang af boligselskabets  

 regnskabsmateriale og dets forhold i øvrigt.
Revisor skal have adgang til samtlige oplysninger og det materiale samt  

 den bistand, som revisor anser for at være af betydning for udførelsen af sit  

 hverv.
Revisor skal under sin revision blandt andet påse:
Generelt 1. At årsregnskabet er opstillet efter de herom  

 gældende regler, jfr. bl.a. de af boligstyrelsen udfærdigede regnskabsskemaer  

 og den deri angivne kontoplan, samt cirkulæret om de almennyttige  

 boligselskabers økonomi m.v.
 2. At årsregnskabet giver et retvisende billede af  

 selskabets og dets afdelingers aktiver og passiver, den økonomiske stilling  

 samt resultatet.
 3. At forretningsgangen og den interne kontrol  

 fungerer tilfredsstillende.
 4. At der ved revisionen er tilvejebragt nødvendig  

 overbevisning om aktivernes tilstedeværelse og tilhørsforhold, samt at  

 posterne i årsregnskabet er værdiansat i overensstemmele med reglerne i  

 årsregnskabsloven, der bl.a. fastsætter følgende i § 26, stk. 1, nr. 3×6:
 3. Værdiansættelsen skal i alle tilfælde ske under  

 udvisning af behørig forsigtighed og især således:
a. at kun den fortjeneste, der er konstateret på balancetidspunktet,  

 medtages, b. at der tages hensyn til alle forudseelige risici og eventuelle tab, som  

 er opstået i løbet af det regnskabsår, årsregnskabet vedrører, eller i et  

 tidligere regnskabsår, selv om disse risici eller tab først bliver kendt  

 mellem balancetidspunktet og det tidspunkt, på hvilket årsregnskabet  

 udarbejdes, og c. at der tages hensyn til enhver værdiforringelse, hvad enten  

 årsregnskabet udviser tab eller fortjeneste.
 4. Der skal tages hensyn til indtægter og udgifter  

 vedrørende det år, som regnskabet omfatter, uanset betalingstidspunktet.
 5. Aktiv- og passivposternes bestanddele skal  

 værdiansættes hver for sig.
 6. Åbningsbalancen for hvert år skal svare til  

 balancen for det foregående år.
 De almennyttige boligselskaber vil dog som hidtil kunne medregne  

 prioritetsafdrag og prioritetsrenter, der er forfaldet i løbet af  

 regnskabsåret, selv om de måske delvis vedrører et andet regnskabsår.  

 Endvidere kan et boligselskabs administrationsbygning opføres til  

 anskaffelsessummen med angivelse af kontantværdien.
 5. At påhvilende forpligtelser er rigtigt udtrykt i  

 regnskaberne.
 6. At tilbageholdte lønandele (A-skat, pensionsbidrag,  

 ATP-bidrag m.v.) afregnes rettidigt.
 7. At det til regnskabet hørende spørgeskema (herunder  

 nødvendige noter) er behørigt udfyldt og underskrevet (revisor skal  

 medunderskrive spørgeskemaet).
Selskabet 8. At bestyrelsesvederlag er i overensstemmelse med de  

 herom fastsatte regler.
 9. At henlæggelser til dispositionsfond og byggefond  

 er i overensstemmelse med reglerne herom.
 10. At dispositonsfondens samt afdelingernes midler,  

 der er i selskabets forvaltning, forrentes efter de herom gældende regler.
 11. At anvendelsen og eventuelle udlån af  

 dispostionsfondens og afdelingernes midler er i overensstemmelse med de herom  

 fastsatte regler.
 12. At der ikke af afdelingernes midler er foretaget  

 udlån til boligforetagender, som ikke er omfattet af landsbyggefondens  

 garantiordning.
Afdelingerne 13. At der på afdelingernes resultatopgørelse er  

 fornøden balance mellem indtægter og udgifter, således af indtægterne dækker  

 såvel løbende udgifter som henlæggelser og afskrivninger i henhold til  

 reglerne herom.
 14. At underskud fra tidligere år og underfinansiering  

 afvikles budgetmæssigt efter reglerne herom.
 15. At henlæggelser til vedligeholdelse og fornyelse  

 afsættes i overensstemmelse med reglerne herom (jfr. pkt. 13).
 16. At der i fornødent omfang er foretaget  

 henlæggelser til tab ved fraflytning og fraflytningsordninger samt andre  

 forudseelige risici.
 17. At der er etableret selvstændige afdelinger for  

 hvert byggeforetagende, herunder ubebyggede grunde, og at hver enkelt  

 afdeling har skøde på ejendommen.
 18. At afdelinger med opsamlede driftsunderskud ikke  

 har modtaget lån i strid med de herom gældende regler.
 Revisionsberetningens formelle indhold m.v.
Til brug for bestyrelsen og tilsynsmyndighederne skal revisor føre en  

 revisionsprotokol, hvori anføres, hvilke revisionsarbejder, der er udført,  

 ligesom revisor heri skal omtale eventuelle væsentlige forhold, der har givet  

 anledning til bemærkninger.
Endvidere skal revisor vurdere om der er  

 uomtvistelig god sikkerhed for selskabets udlån af en afdelings midler og om  

 der er fundet mangler ved selskabets interne kontrol og regnskabsmæssige  

 registreringer i øvrigt.
 Revisionsprotokollen forelægges i ethvert bestyrelsesmøde, og enhver  

 protokoltilførsel underskrives af samtlige bestyrelsesmedlemmer.
I forbindelse med revisors beretning om revisionen af årsregnskabet skal  

 revisor i revisionsprotokollen oplyse, om der er bemærkninger til de i  

 revisionsinstruksens anførte punkter, samt erklære, at revisor opfylder de i lovgivningen indeholdte habilitetsbestemmelser, at revisor under sin revision har modtaget alle de oplysninger, der er  

 anmodet om til bekræftelse af regnskabets rigtighed, og at revisor herefter anser årsregnskabet for aflagt efter de herom gældende  

 regnskabs- og revisionsbestemmelser i lovgivningen, de med hjemmel heri  

 udfærdigede bestemmelser samt selskabets vedtægter.
 Revisors påtegning på årsregnskabet - og de i forbindelse hermed tagne  

 forbehold - skal gengives i revisors beretning.
