 Indholdsfortegnelse 1. Indledning.
 2. Matrikulær berigtigelse.
 2.1 Materiale til brug ved matrikulær berigtigelse.
 2.2 Matrikulær berigtigelse af sager med to kendelser (lovens § 2).
 2.3 Matrikulær berigtigelse af sager med en kendelse (lovens § 2a).
 2.3.1 Valg af berigtigelsesmåde.
 2.3.2 Matrikulær berigtigelse forestået af Jordfordelingskontoret.
 2.3.3 Matrikulær berigtigelse udført på lokalt initiativ.
 2.3.4 Tilskud til matrikulær berigtigelse.
 3. Retningslinier for udarbejdelse af den matrikulære  

 sag.
 3.1 Beskrivelse af arbejdet.
 3.2 Skematisk redegørelse.
 3.3 Ændringskort.
 3.4 Servituterklæring.
 3.5 Vejredegørelse.
 3.5.1 Sletning/nedlægning af veje.
 3.5.1.1 Veje, der ophører som følge af jordfordeling.
 3.5.1.2 Veje, der slettes på grund af aftale eller ønsker i jordfordelings  

 overenskomsterne.
 3.5.2 Udlægning af nye veje i forbindelse med omlagte arealer.
 3.5.3 Ændringer af veje, der er medtaget i den matrikulære sag.
 3.5.4 Tinglyste dokumenter om vejrettigheder.
 4. Notering i matrikel og tingbog m.v.
Bilag 1. Skematisk redegørelse Bilag 2. Ændringskort 1. Indledning.
 Denne vejledning beskriver udarbejdelsen af den matrikulære berigtigelse  

 af jordfordelingssager, der gennemføres i henhold til jordfordelingsloven.
 Retsgrundlaget består af lov om jordfordeling mellem landejendomme fra  

 1955, jf. lovbekendtgørelse nr. 318 af 25. april 1996. Endvidere  

 bekendtgørelse nr. 902 af 11. oktober 1996 om tilskud til matrikulære  

 udgifter i visse jordfordelingssager samt af bekendtgørelse nr. 79 af 1.  

 februar 1995 om jordbrugskommissionernes behandling af sager efter  

 jordfordelingsloven.
 Der henvises til vejledning om:
 * »Almindelig jordfordeling«.
 * »Jordfordeling med 5-10 ejendomme«.
 * »Jordfordeling og ophørsstøtte«.
 2. Matrikulær berigtigelse.
 2.1 Materiale til brug ved matrikulær berigtigelse.
Til brug ved matrikulær berigtigelse af jordfordelingssagen fremsender  

 Strukturdirektoratet (Jordfordelingskontoret) kopier af  

 jordfordelingsoverenskomster, transparenter eller kopier af plan I og II samt  

 kopier af ejendomsattester og tingbogsattester til den berigtigende  

 landinspektør.
Hvis landinspektøren har deltaget i planlægningen, sendes dog  

 alene kopier af de godkendte jordfordelingsoverenskomster.
Arbejdet skal udføres efter de retningslinier, som Jordfordelingskontoret  

 måtte give.
Der henvises i den forbindelse til de generelle retningslinier,  

 der er medtaget i afsnit 3.
 Landinspektørens materiale for de enkelte arbejder skal efter anmodning  

 fra Jordfordelingskontoret stilles vederlagsfrit til rådighed for kontorets  

 behandling af sagen.
 2.2 Matrikulær berigtigelse af sager med to kendelser (lovens §  

 2).
 Når der er afsagt foreløbig kendelse om, at en plan skal gennemføres i  

 henhold til lovens § 2, bestiller Jordfordelingskontoret en landinspektør til  

 at foretage afsætning af nye skel i marken og udarbejde de nødvendige  

 dokumenter til brug ved afsigelse af endelig kendelse og notering i matrikel  

 og tingbog.
 Jordfordelingskontoret fastsætter normalt en frist på 6-9 måneder til at  

 udarbejde den matrikulære berigtigelsessag, alt afhængig af sagens størrelse.
 2.3 Matrikulær berigtigelse af sager med en kendelse (lovens § 2a).
 2.3.1 Valg af berigtigelsesmåde.
 Mindst en måned før den udarbejdede jordfordelingsplan som aftalt skal  

 indsendes til Jordfordelingskontoret, skal der indsendes meddelelse til  

 Jordfordelingskontoret om, hvorledes sagen ønskes berigtiget.
Lodsejerne skal oplyse, * om Jordfordelingskontoret skal foranledige den matrikulære sag  

 udarbejdet, eller * om lodsejerne selv vil bestille en landinspektør til at udarbejde den  

 matrikulære sag.
 2.3.2 Matrikulær berigtigelse forestået af Jordfordelingskontoret.
 Såfremt Jordfordelingskontoret godkender sagen, vil kontoret tilstræbe, at  

 der foretages skelafsætning og opmåling m.v., inden kendelsen afsiges.
 Jordfordelingskontoret afholder udgifterne ved udarbejdelsen af den  

 matrikulære sag.
 2.3.3 Matrikulær berigtigelse udført på lokalt initiativ.
 Lodsejerne kan vælge selv at bestille en landinspektør til at udarbejde  

 den matrikulære sag.
 Den matrikulære sag skal i fuldt udarbejdet stand indsendes til  

 Jordfordelingskontoret senest fire måneder efter skæringsdagen.
 2.3.4 Tilskud til matrikulær berigtigelse.
 I sager, hvor lodsejerne har valgt selv at forestå den matrikulære  

 berigtigelse, skal lodsejerne afholde omkostningerne hertil.
 Lodsejerne kan søge Jordfordelingskontoret om tilskud til omkostninger i  

 forbindelse med den matrikulære berigtigelse, jf. bekendtgørelse nr. 902 af  

 11. oktober 1996 om tilskud til matrikulære udgifter i visse  

 jordfordelingssager.
 Tilskuddet beregnes for sagen i sin helhed på grundlag af følgende satser:
 Hertil lægges:
 For hver ejendom, der ved jordfordelingen reduceres til en lod på  

 højst 5 ha, og hvor der i den forbindelse skal foretages skelafsætning,  

 beregnes følgende ekstra tillæg:
 Disse ekstra tilskud kan også ydes til ophørsansøgere, jf.  

 lovbekendtgørelse nr. 676 af 9. August 1995 om ophørsstøtte til jordbrugere.  

 Dog gælder der andre krav med hensyn til ejendommens størrelse i relation til  

 ophørsreglerne, jf. §§ 5 og 6 i bekendtgørelse nr. 809 af 12. oktober 1995.
 Således kan støttemodtageren kun bibeholde:
 * Bygninger, have, gårdsplads, adgangsvej og skov.
* Et areal på op til 10% af bedriftens areal, dog højst 1 ha.
Arealet skal  

 ligge i tilknytning til bygningslodden og må ikke anvendes til erhvervsmæssig  

 landbrugs- eller gartnerivirksomhed.
 Ved beregning af begge former for lodtillæg anses salg af  

 sammenhængende lodder fra en ejendom til en anden ejendom som en lod.
 Tilskuddet til sagen kan ikke overstige udgifterne til den matrikulære  

 berigtigelse.
 Udbetaling af tilskuddet er betinget af, at der er afsagt kendelse i  

 sagen.
 Ansøgningen indsendes til Jordfordelingskontoret af den ansvarlige for  

 sagen og skal indeholde følgende oplysninger:
ad a) Som dokumentation for udbetaling af tilskuddet skal der vedlægges en  

 kvitteret regning fra landinspektøren for udarbejdelsen af den matrikulære  

 sag.
Regningen skal specificeres, således at det tydeligt fremgår, hvilke  

 arbejdsprocesser og udlæg der ligger til grund for regningen.
ad d) Ønskes tilskuddet udbetalt samlet efter 1), vedlægges fuldmagt.  

 Ønskes tilskuddet udbetalt efter 2), skal ansøgningen være bilagt en af  

 lodsejerne godkendt partsfordeling.
Fordelingen af tilskuddet blandt  

 lodsejerne er i øvrigt Jordfordelingskontoret uvedkommende.
 Beløbet anvises normalt gennem giro eller bank.
 3. Retningslinier for udarbejdelse af den matrikulære  

 sag.
 3.1 Beskrivelse af arbejdet.
 Afsætning af nye skel og udarbejdelse af den matrikulære berigtigelsessag  

 skal ske i overensstemmelse med de trufne aftaler, der er beskrevet i  

 jordfordelingsoverenskomsterne og angivet på jordfordelingsplan II.
Den matrikulære berigtigelsessag må alene omfatte de arbejder, der er  

 nødvendige for noteringen af jordomlægningerne i matriklen.
Sagen skal  

 udarbejdes i henhold til Kort- og Matrikelstyrelsens vejledning om  

 matrikulære arbejder, jf. dog retningslinierne i afsnit 3.2 og 3.3 for  

 udarbejdelse af skematisk redegørelse og ændringskort.
Betingelser, der er knyttet til en myndigheds tilladelse, vil ofte blive  

 tinglyst på denne myndigheds foranstaltning.
Hvis det ikke er tilfældet, skal  

 landinspektøren udfærdige en deklaration til sikring af betingelserne.  

 Deklarationen skal udfærdiges som et særskilt servitutdokument og sendes til  

 Jordfordelingskontoret sammen med den matrikulære sag.
Jordfordelingskontoret  

 foranlediger deklarationen tinglyst.
 Dette gælder blandt andet i tilfælde, hvor en ejendoms jorder frasælges,  

 således at et bestående spildevandsanlæg ikke længere er placeret på  

 restejendommen.
Inddragelse af matrikelnumre med henblik på forenkling af ejendommenes  

 matrikelbetegnelse kan kun foretages efter nærmere aftale med  

 Jordfordelingskontoret.
Det er i givet fald en forudsætning, at der vedlægges  

 fornøden dommerattest om, at adkomst- og panteforhold ikke er til hinder for  

 inddragelsen.
Oplysninger om, hvorvidt der på de omlagte arealer findes bygninger eller  

 skov, herunder fredskov eller fredskovspligtige arealer, må anføres af  

 landinspektøren i en særlig redegørelse.
Det forudsættes, at eventuel  

 fornøden tilladelse fra skovmyndighederne er indhentet af planlæggeren og  

 indsendt til Jordfordelingskontoret sammen med den udarbejdede  

 jordfordelingsplan.
Viser det sig ved udarbejdelsen af den matrikulære sag nødvendigt at  

 foretage væsentlige afvigelser fra jordfordelingsplanens og -overenskomstens  

 skelangivelser eller arealangivelser, skal spørgsmålet straks forelægges  

 Jordfordelingskontoret, inden der foretages videre.
Eventuelle henvendelser  

 fra lodsejere om uoverensstemmelser mellem jordfordelingsaftaler og  

 skelafsætning skal ligeledes indberettes til Jordfordelingskontoret.
 Det bemærkes, at der normalt ikke kan tillades nogen ændring af  

 jordfordelingsplanen efter afsigelse af kendelse om sagens fremme.
Hvis den matrikulære berigtigelse af jordfordelingssagen medfører  

 arbejder, der indebærer, at sagen belastes med større omkostninger, end hvad  

 der normalt kan forventes, skal landinspektøren underrette  

 Jordfordelingskontoret.
Kontoret tager herefter stilling til, i hvilket  

 omfang arbejdet skal fremmes.
Det gælder f.eks., hvis der er tale om særligt  

 omfattende tekniske opmålings- og afsætningsarbejder vedrørende de omlagte  

 arealer, udskillelse af større vejstrækninger eller matrikulær berigtigelse i  

 større omfang end strengt nødvendigt for de berørte ejendomme  

 (vandløbsberigtigelser, gadejordsberigtigelser m.v.).
I et samarbejde mellem Kort- og Matrikelstyrelsen og  

 Jordfordelingskontoret er der fastsat retningslinier for udarbejdelse af den  

 matrikulære sag.
Retningslinierne har til formål at forenkle noteringen af  

 jordfordelingen i matriklen og tingbogen.
 Ved den matrikulære berigtigelse af en jordfordelingssag sker fraskillelse  

 af afståede arealer fra sælgers ejendom og inddragelse af disse arealer under  

 modtagers ejendom i samme sag på grundlag af jordfordelingskendelsen.
 Modtagne arealer, der tilgrænser modtagerens ejendom, inddrages normalt  

 under det pågældende matrikelnummer af modtagerens ejendom.
 Der bør dog ved inddragelse af modtagne arealer under tilgrænsede  

 matrikelnummer af modtagerens ejendom kun ske ubetydelige ændringer af sogne-  

 og kommunegrænser (i almindelighed ikke over 3.000 m2). Der bør også  

 tilstræbes hensigtsmæssige ejerlavsgrænser, f.eks. således at de modtagne  

 arealer kan vises inden for kortplanens rammer.
Hvis et modtaget areal ikke tilgrænser modtagerens ejendom, kan arealet  

 betegnes ved * det hidtidige matrikelnummer fra sælgers ejendom, idet  

 matrikelbetegnelsen samtidigt overføres til modtagers ejendom, eller * et nyt matrikelnummer, d.v.s. i fortsættelse af de i vedkommende ejerlav  

 allerede benyttede matrikelnumre.
 3.2 Skematisk redegørelse.
 Den skematiske redegørelse skal udarbejdes på særlige skemaer, der er  

 godkendt af Kort- og Matrikelstyrelsen, og som træder i stedet for den  

 almindeligt anvendte skematiske redegørelse, jf. bilag 1. Skemaerne kan fås i  

 Jordfordelingskontoret.
 Kopi af redegørelsen skal anvendes som grundlag for jordfordelingssagens  

 notering i tingbogen.
 Kopi af redegørelsen skal endvidere kunne anvendes af  

 Jordfordelingskontoret over for vurderingsmyndighederne, lodsejere,  

 panthavere m.fl.
 Skemaerne er opdelt sådan, at alle arealforandringer, der sker i henhold  

 til jordfordelingskendelsen, skal anføres i arealrubrikken  

 »Jordfordeling«, mens matriklens arealer, arealforandringer, der  

 ikke er et led i jordfordelingen, og fremtidige arealer anføres i rubrikken  

 »Matrikulære arealer«.
For hvert løbenummer skal der først redegøres for de matrikulære  

 forandringer, der ikke sker på grundlag af jordfordelingskendelsen.
Derefter  

 redegøres for forandringerne i henhold til jordfordelingskendelsen.
 Der redegøres for hver enkelt arealoverdragelse fra sælgers ejendom til  

 købers ejendom.
De afgivne arealer betegnes hver for sig ved arealnummer, d.v.s. den  

 afgivende ejendoms løbenummer kombineret med fortløbende numre for alle  

 arealer, der fra de enkelte matrikelnumre overføres til andre ejendomme  

 (matrikelnumre). Arealnumre angives ved planlægning på jordfordelingsplan II  

 og på jordfordelingsoverenskomsterne.
Der må ikke foretages omnummerering ved  

 den matrikulære berigtigelsessag, men der kan dog være behov for en  

 supplerende nummerering med nye arealnumre.
Det bemærkes, at afgivne og modtagne delarealer er identiske.
Summen af  

 afgivne delarealer skal derfor sammenholdes med summen af de modtagne  

 delarealer.
 Ved angivelse af ejendommens fremtidige notering skal angives hvilke  

 matrikelnumre der på grundlag af ejendomsattest medtages under noteringen i  

 henhold til landbrugslovens § 2.Der henvises til retningslinier for  

 udarbejdelse af skematisk redegørelse i vejledning om matrikulære arbejder og  

 til Jordfordelingskontorets paradigma, bilag 1.
I tilfælde, hvor en redegørelse for forandringer vanskeligt kan indpasses  

 i den skematiske redegørelse, kan der henvises til et særskilt bilag.
Det  

 gælder f.eks. redegørelse for tekniske berigtigelser af matrikelkort og  

 ændringer af skel og veje.
 I Sønderjylland anvendes en skematisk opstilling af jordfordelingssagen i  

 form af de hidtil anvendte fortsættelsesskemaer.
 3.3 Ændringskort.
Ændringskortet skal udarbejdes i overensstemmelse med vejledning om  

 matrikulære arbejder.
Det skal forsynes med arealnumre til identifikation af  

 hvert enkelt af de arealer, der omlægges ved jordfordelingen.
De arealer, der  

 tillægges en ejendom, skal også betegnes ved ejendommens løbenummer.
 De arealer, der tillægges ejendommen løbenummer 8, skal således for hvert  

 sammenhængende tillagt areal betegnes ved 53. Der henvises til  

 Jordfordelingskontorets paradigma, bilag 2.
 3.4 Servituterklæring.
 Servituterklæringer skal udarbejdes således, at omlagte arealer angives  

 ved arealnummer, jf. afsnit 3.2. Der skal udfærdiges servituterklæring  

 vedrørende samtlige servitutter bortset fra servitut om  

 jordfordelingskendelse i samme sag.
 3.5 Vejredegørelse.
Den matrikulære sag skal vedlægges en redegørelse med tilhørende kortbilag  

 med oplysning om de ændringer af private fællesveje, der foretages i sagen.  

 Redegørelsen opdeles i * ændringer af veje, der sker som følge af de i  

 jordfordelingsoverenskomsterne aftalte jordomlægninger, jf. afsnit 3.5.1 og  

 3.5.2, og * ændringer af veje, der sker på grundlag af de almindelige regler i  

 vejledning om matrikulære arbejder, jf. afsnit 3.5.3.
 Kortbilaget udfærdiges på en kopi af sagens plan II.
 Opstår der tvivl om vejspørgsmål, eller skønnes der at forestå større  

 undersøgelsesarbejder, skal landinspektøren drøfte spørgsmålet med  

 Jordfordelingskontoret, inden der foretages dispositioner over den pågældende  

 vej.
 3.5.1 Sletning/nedlægning af veje.
 3.5.1.1 Veje, der ophører som følge af jordfordeling.
 Landinspektøren skal her attestere for hver enkelt vej, at den efter  

 jordfordelingen ikke tjener som adgangsvej for anden ejendom end den, den  

 fører over.
 Matrikelnumre skal anføres, og vejene vises på kortbilaget med særlig  

 signatur.
 3.5.1.2 Veje, der slettes på grund af aftale eller ønsker i  

 jordfordelingsoverenskomsterne.
 Landinspektøren skal her attestere for hver enkelt vej, at sletningen kan  

 ske uden krænkelse af andre vejberettigedes interesser.
 Matrikelnumre skal anføres, og vejene vises på kortbilaget med særlig  

 signatur.
 3.5.2 Udlægning af nye veje i forbindelse med omlagte  

 arealer.
Ved udlægning af ny vej i forbindelse med omlagte arealer skal der altid  

 foreligge skriftlig aftale mellem parterne.
Aftalen bør indeholde oplysning  

 om vejberettigede, vejens placering og bredde, vejrettens omfang og  

 eventuelle bestemmelser om etablering og vedligeholdelse.
 Aftalen skal udformes, så den er egnet til tinglysning på den eller de  

 tjenende ejendomme med angivelse af vejberettigede som påtaleberettigede.  

 Samtidig skal oplyses, om vejen er anlagt i marken, eller hvornår dette  

 forventes at ske.
Matrikelnumre skal anføres, og vejen vises på kortbilaget med særlig  

 signatur.
Aftalen vedlægges.
 3.5.3 Ændringer af veje, der er medtaget i den matrikulære sag.
 For alle øvrige ændringer af private fællesveje i sagen skal reglerne i  

 vejledning om matrikulære arbejder iagttages. Ændringerne grupperes under  

 henvisning til den relevante bestemmelse i nævnte vejledning.
 Matrikelnumre anføres og vejene vises på kortbilaget med særlig signatur.  

 De foreskrevne erklæringer vedlægges.
 3.5.4 Tinglyste dokumenter om vejrettigheder.
 Tinglyste vejrettigheder vil kunne udslettes af tingbogen ved den endelige  

 tinglysningsmæssige berigtigelse i tilfælde, hvor vejen slettes efter afsnit  

 3.5.1 eller 3.5.3, jf. afsnit 4.
For sådanne dokumenter anføres matrikelnummer (og eventuelt løbenummer)  

 samt tinglysningsdato.
Der skal vedlægges samtykke til aflysningen fra de  

 påtaleberettigede.
Såfremt samtykke ikke vedlægges, skal det oplyses, hvorfor  

 aflysningen alligevel forudsættes gennemført.
 Landinspektøren skal for øvrige ejendomme erklære, at der ikke er tinglyst  

 noget dokument til hinder for vejændringerne.
 4. Notering i matrikel og tingbog m.v.
 Jordfordelingskontoret sender den matrikulære sag med kontorets  

 bemærkninger til Kort- og Matrikelstyrelsen.
 Ved notering i matriklen anføres nye matrikelnumre i den skematiske  

 redegørelse, og den skematiske redegørelse ajourføres til approbationsdatoen.
 Kopi af den skematiske redegørelse og ændringskortene medfølger ved Kort-  

 og Matrikelstyrelsens noteringsskrivelse til vurderingsmyndighederne.
 Når sagen er noteret i matriklen, tilbagesendes den til  

 Jordfordelingskontoret, der udarbejder en tinglysningsbegæring og sender  

 sagen til tinglysning.
Efter at den endelige tinglysningsmæssige berigtigelse er foretaget,  

 sender Jordfordelingskontoret kopi af den ny tingbogsattest til lodsejere og  

 panthavere.
Sagen er herefter afsluttet.
Lsp. j.nr. 123 Skematisk redegørelse (Endelig arealopgørelse) angående jordfordelingssagen »Prøveby Enge«, j.nr. xx Udfærdiget den 15. juni 1995 af N.N.
Landinspektør Overenstemmende med matrikelregistret Kort- og Matrikelstyrelsen, den Anvendte forkortelser for beregningsmåde m.v.
Ændringskort til Kort- og Matrikelstyrelsen Matr. nr.:
Ejerlav: Prøveby By, Prøve Kommune: Test Amt: Øvelse Udfærdiget i juni 1995 Målforhold: 1:4.000 Lsp. j.nr.: 123 NN Landinspektør TA-kopien er dateret:
