(Til samtlige kommuner og amtskommuner) Folketinget har ved 3. behandling den 20. december 1996 vedtaget:
L 107: Forslag til lov om ændring af lov om kommunal aktivering (Indførelse af præmieringsordning for offentlige arbejdsgivere).
Lovforslaget er medtaget som bilag til denne skrivelse.
Teksten svarer til  

 den vedtagne lov. (* 1) Loven træder i kraft den 1. januar 1997.
Endvidere er som bilag vedlagt Socialministeriets udkast til  

 bekendtgørelse om en præmieringsordning for offentlige arbejdsgivere, der  

 fastansætter kontanthjælpsmodtagere fra støttet arbejde i ordinært arbejde.  

 (* 1) Bekendtgørelsen udsendes snarest muligt.
Baggrunden for loven Loven er et led i udmøntningen af de indgåede aftaler om finansloven for  

 1997.
 Hensigten med loven er at tilskynde kommuner og andre offentlige  

 arbejdsgivere til at tilrettelægge tilskudsjob målrettet mod efterfølgende  

 ansættelse og give et økonomisk incitament til at ansætte  

 kontanthjælpsmodtagere fra tilskudsjob i ordinære stillinger.
 Loven skal ses i sammenhæng med det samtidig vedtagne lovforslag om  

 ændring af lov om en aktiv arbejdsmarkedspolitik (om bl.a. indførelse af en  

 præmieringsordning ved ansættelse af dagpengeberettigede ledige).
Betingelser for udbetaling af præmien Efter den ny bestemmelse i aktiveringslovens § 27 a udbetaler kommunerne  

 en præmie på 25.000 kr. pr. ansættelse til offentlige arbejdsgivere, der  

 ansætter en kontanthjælpsmodtager i ordinær beskæftigelse.
 Ved offentlige arbejdsgivere forstås:
 Det er en forudsætning for udbetalingen af præmien, jf. § 48 a i lov om en  

 aktiv arbejdsmarkedspolitik, at arbejdsgiveren overfor kommunen kan  

 dokumentere:
 Har kontanthjælpsmodtageren deltaget i uddannelsesaktiviteter i  

 forbindelse med det støttede arbejde medregnes disse perioder i opgørelsen af  

 ansættelsesperioden på mindst 12 og højst 24 sammenhængende måneder.
 Administration m.v.
 Det er den ansattes opholdskommune, der skal påse, om betingelserne for  

 udbetalingen af præmien er opfyldt samt udbetale præmien til arbejdsgiveren.
 Kommunens udgifter til præmien refunderes 100 pct. af staten.
 Kommunerne skal anmelde præmien til refusion i forbindelse med den  

 almindelige løbende udbetaling af statsrefusion af udgifter efter  

 aktiveringsloven.
 Anmeldelsen af udgifterne til refusion skal ske på et revideret skema til  

 brug for anmodning om forskudsvis udbetaling af statsrefusion af sociale  

 udgifter, som Socialministeriet vil udsende til kommunerne i begyndelsen af  

 1997. Det reviderede skema skal anvendes fra og med april kvartal, d.v.s. det  

 skema der skal indsendes til Socialministeriet senest den 1. marts 1997. På  

 skemaet for april kvartal skal kommunen anmelde udgif- terne til præmien for  

 januar og april kvartaler under et.
 Hvis ansættelsen ophører inden udløbet af de 18 måneder, skal præmien  

 tilbagebetales, såfremt opsigelsen eller bortvisningenhar været uberettiget.
 De nærmere regler om ordningen, herunder om kommunernes administration og  

 udbetaling af præmien, samt om arbejdsgiverens pligt til at underrette  

 kommunen om uberettiget opsigelse eller bortvisning, fastsæt- tes af  

 socialministeren i den nævnte bekendtgørelse om en præmieringsordning for  

 offentlige arbejdsgivere.
 Vejledning om de nye regler.
 Henvendelse om vejledning og afklaring af tvivlsspørgsmål vedrørende  

 anvendelsen af de nye regler skal rettes til Socialministeriet,  

 Aktiveringskontoret.
