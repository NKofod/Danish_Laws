Vielse.
Krav om lovligt ophold Ikke muligt at indgå registreret partnerskab, da  

 en af parterne ikke havde lovligt ophold i Danmark.
 Indgåelsesbekendtgørelsens § 36, stk. 2 og §  

 18, stk. 2.
 Civilretsdirektoratets udtalelse af 27. august 1998, j.nr.  

 1998-515-3:
 "Civilretsdirektoratet har nu gennemgået Deres  

 klage over, at X Kommune senest i marts 1998 har afslået Deres  

 ansøgning om at indgå registreret partnerskab med M2. Afslaget  

 blev givet efter indgåelsesbekendtgørelsens § 36, stk. 2, idet  

 M2 ikke antages at have lovligt ophold i Danmark.
Vi har kontaktet Udlændingestyrelsen, som har  

 oplyst, at M2 har fået afslag på asyl samt afslag på  

 genoptagelse af sin asylsag.
Det blev videre oplyst, at hans sag er overgivet  

 til Den Centrale Politiafdeling for udrejsekontrol, idet (han) efter det  

 oplyste har fået udrejsefrist straks.
 Vi er derfor enig med prøvelsesmyndigheden i, at De  

 ikke på nuværende tidspunkt har mulighed for at indgå  

 registreret partnerskab med M2, idet der i ægteskabslovgivningen er et  

 krav om, at parter skal have lovligt ophold for at kunne indgå  

 ægteskab eller registreret partnerskab i Danmark.
 I den sag fra 1997, som De henviser til, antog vi efter  

 omstændighederne, at en part havde lovligt ophold her, fordi han havde  

 opholdt sig i Danmark siden slutningen af 1994, idet han efter at have  

 fået afslag på asyl ikke havde kunnet få indrejsepapirer  

 til sit hjemland.
