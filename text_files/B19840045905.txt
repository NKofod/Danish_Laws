 I medfør af § 30, § 45, stk. 1 og § 61 i lov nr. 212 af 23. maj 1979 om  

 kemiske stoffer og produkter som ændret ved lov nr. 68 af 20. februar 1980,  

 fastsættes:
 § 1.  Salg, import og anvendelse af bekæmpelsesmidler,  

 der indeholder DDT som aktivt stof, er ikke tilladt.
 § 2.  Tilsyn og kontrol med overholdelse af reglerne i  

 denne bekendtgørelse udøves af kemikaliekontrollen.
 § 3.  Miljøstyrelsen kan i særlige tilfælde tillade,  

 at reglerne i denne bekendtgørelse fraviges.
 § 4.  Overtrædelse af § 1 straffes med bøde eller  

 hæfte.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 5.  Denne bekendtgørelse træder i kraft den 1.  

 oktober 1984.
