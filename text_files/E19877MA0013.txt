 Der var rejst spørgsmål om den momsmæssige stilling for salg af  

 time-share-lejligheder i et feriecenter.
Centret er opdelt i 20 ejerlejligheder, der sælges som time-share svarende  

 til årets 52 uger.
Der bliver tinglyst skøde på alle timeshare-lejlighederne,  

 således at der, hvis man køber en lejlighed for 1 uge om året, tinglyses et  

 skøde på 1/52 af en lejlighed i centret.
Samtlige time-shareejere er forpligtet til at være medlemmer af en  

 ejerforening.
Foreningen har indgået managementaftale med et  

 administrationsselskab om administration, service og vedligeholdelse af  

 centret, herunder levering af varme og el mv.
Administrationsselskabet er  

 momsregistreret for disse ydelser.
Såfremt ejeren ikke selv ønsker at bruge  

 ferielejligheden i den aftalte periode, indgår den i henhold til  

 managementaftalen i en udlejningspulje.
 Nævnet traf afgørelse om, at salget af time-shares i feriecentret ikke er  

 omfattet af momspligten i henhold til momsloven, da der efter nævnets  

 opfattelse er tale om salg af fast ejendom.
 Nævnet besluttede endvidere, at udlejning af ferielejlighederne, der sker  

 gennem administrationsselskabet, er momspligtig efter lovens § 2, stk. 3, pkt  

 h, 2. pkt, hvis udlejningen sker med erhvervsmæssigt sigte.
 Sker der en udvidelse eller ombygning af feriecentret, således at driften  

 kommer til at fremstå som hoteldrift, skal der efter lovens § 8, stk. 1,  

 betales moms i de perioder, hvor time-share-ejeren selv bor på (benytter)  

 stedet.
 Se også Mn.935 og Mn.1035.
