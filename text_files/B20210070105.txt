Bekendtgørelse om undtagelse af udgifter til erstatning for aflivede mink som følge af COVID-19 fra delloft for driftsudgifter I medfør af § 12 i budgetloven, jf. lov nr. 547 af 18. juni 2012, fastsættes:
 § 1. Uanset § 9, stk. 2, i budgetloven omfatter det statslige delloft for driftsudgifter ikke udgifter vedrørende erstatning for aflivede mink som følge af COVID-19, der i finansåret 2020 er afholdt under hovedkontoen § 24.32.14. Erstatninger ved nedslagning af dyr og andre udgifter ved bekæmpelsesforanstaltninger mm.
 § 2. Bekendtgørelsen træder i kraft den 26. april 2021.
 Stk. 2. Bekendtgørelsen har virkning for finansåret 2020.
