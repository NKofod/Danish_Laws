Nr BSF 56 Forslag til folketingsbeslutning om ændring af registerloven Fremsat af Tom Behnke (FP) Kim Behnke (FP) Aage Brusgaard (FP) Jan Køpke  

 Christensen (FP) Niels Højland (FP) Kirsten Jacobsen (FP) Annette Just (FP) den 28. november 1995 Folketinget pålægger regeringen i folketingsåret 1995-96 at fremsætte  

 forslag til ændring af lov om offentlige myndigheders registre, således at  

 det bliver muligt, i de tilfælde hvor det skønnes nødvendigt, at samkøre de  

 relevante offentlige registre med henblik på kontrol af, om modtagere af  

 bistandshjælp/dagpenge har flere indtægter.
Bemærkninger til forslaget Fremskridtspartiet har den klare politik, at de, der har brug for hjælp,  

 skal have den nødvendige hjælp.
Til gengæld skal de, der kan klare sig selv,  

 også gøre det.
 I den senere tid har det ofte været fremme i medierne, at en forholdsvis  

 lille del af modtagerne af dagpenge - det være sig arbejdsløsheds-, syge-  

 eller barselsdagpenge - eller bistandshjælp enten har arbejde ved siden af  

 eller trækker på både bistandshjælp og dagpenge.
 Det er naturligvis ikke rimeligt, at nogen på den måde udnytter og  

 misbruger de forskellige hjælpeordninger.
 Det er heller ikke rimeligt, at de ledige skal være under konstant  

 mistanke, fordi nogle få misbruger systemerne.
I bl.a.
TV 2-nyhederne mandag den 16. oktober 1995 oplyste  

 arbejdsministeren, at hun ville fremsætte forslag til ændring af  

 registerloven, så det blev muligt at kontrollere modtagerne af  

 dagpenge/bistandshjælp.
 Det er før set, at en minister for at »ride stormen af« har  

 givet udtryk for at ville gøre noget ved problemerne og så efterfølgende ikke  

 har gjort noget alligevel eller kun gjort noget yderst begrænset.
 I Norge er der indført en mulighed for at samkøre de forskellige  

 offentlige registre, hvilket har bevirket, at der ikke er nogen, som kan  

 snyde systemerne.
 Dette forslag er mest af alt fremsat for at fastholde arbejdsministeren på  

 hendes tilkendegivelser om at ville tillade samkøring af de nødvendige  

 offentlige registre.
