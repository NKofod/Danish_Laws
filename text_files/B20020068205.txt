Bekendtgørelse om visse  

 masteruddannelser ved  

 universiteterne I medfør af § 11, stk. 2, § 14, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne, fastsættes:
Kapitel 1 Bekendtgørelsens område § 1. Bekendtgørelsen finder anvendelse i  

 det omfang, der ikke er udstedt bekendtgørelser om de enkelte  

 masteruddannelser ved universiteterne.
Kapitel 2 Formål og struktur m.v.
§ 2. En masteruddannelse er en forskningsbaseret  

 uddannelse, der har til formål at udvikle og forbedre voksnes  

 erhvervskompetence og deres personlige og faglige kompetence.
Uddannelsen  

 skal på videnskabeligt grundlag gennem udvikling af faglige og  

 personlige kompetencer kvalificere de studerende til at kunne varetage  

 højt kvalificerede funktioner i virksomheder, institutioner m.v.
I  

 studieordningen for den enkelte masteruddannelse fastsættes  

 nærmere om uddannelsens formål, jf. § 12, stk. 1.
 Stk. 2. Uddannelsen gennemføres på et niveau, der  

 svarer til en kandidatuddannelse.
 Stk. 3. Uddannelsen udgør et selvstændigt  

 afrundet uddannelsesforløb.
 § 3. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
 Stk. 2. Uddannelsen tilrettelægges som  

 deltidsundervisning inden for en tidsramme på indtil 3 år, men  

 kan tillige tilrettelægges som heltidsundervisning, jf. § 2,  

 stk. 7, i lov om åben uddannelse.
Stk. 3. Uddannelsen tilrettelægges som fagligt  

 afgrænsede moduler.
I studieordningen fastsættes  

 rækkefølgen af modulerne.
 Stk. 4. Universitetet fastsætter i studieordningen  

 regler for, hvornår de studerende senest skal have afsluttet  

 uddannelsen efter at være påbegyndt den.
 § 4. Uddannelsen er normeret til 60 ECTS-point,  

 der svarer til 1 studenterårsværk.
 § 5. Ministeriet for Videnskab, Teknologi og  

 Udvikling godkender hvilke universiteter, der kan udbyde uddannelsen.
§ 6. I forbindelse med godkendelsen, jf. § 5,  

 fastsættes uddannelsens titel og den betegnelse, som uddannelsen giver  

 ret til at anvende, samt en evt. forkortelse heraf.
Disse samt den engelske  

 oversættelse af uddannelsens danske titel optages desuden i  

 studieordningen, jf. § 12, stk. 1, nr. 2.
 § 7. Universitetet bestemmer selv, hvor mange  

 studerende det vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 8. Adgang til uddannelserne er betinget af, at  

 ansøgere har gennemført mindst en relevant akademisk  

 bacheloruddannelse, en relevant professionsbacheloruddannelse, en relevant  

 mellemlang videregående uddannelse eller en relevant diplomuddannelse  

 gennemført som et reguleret forløb.
Universitetet  

 fastsætter i studieordningen regler om krav til ansøgerens  

 relevante uddannelsesmæssige faglige forudsætninger.
 Stk. 2. Universitetet kan optage ansøgere, der ikke  

 opfylder betingelserne i stk. 1, men som ud fra en konkret vurdering  

 skønnes at have uddannelsesmæssige forudsætninger, der kan  

 sidestilles hermed, herunder ansøgere der har gennemført en  

 diplomuddannelse som fleksibelt forløb.
§ 9. Ansøgere skal have mindst 2
års relevant erhvervserfaring efter gennemført  

 adgangsgivende uddannelse.
Universitetet fastsætter i studieordningen  

 regler om krav til ansøgerens erhvervserfaring.
Kapitel 3 Indhold m.v.
§ 10. Uddannelsen indeholder et  

 afgangs-/masterprojekt svarende til mindst 12 ECTS-point, der inden for et af  

 universitetet godkendt emne dokumenterer, at niveauet for uddannelsen er  

 opnået.
Uddannelsen kan endvidere indeholde valgfrie fag eller  

 egentlige specialiseringer, dog således at obligatoriske fag skal svare  

 til mindst 30 ECTS-point.
Hvis uddannelsen tilrettelægges med  

 specialiseringer, skal afgangs-/masterprojektet udarbejdes inden for  

 specialiseringen.
Der afsluttes med afgangs-/masterprojektet.
Kapitel 4 Eksamen § 11. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet og Ministeriet for Videnskab,  

 Teknologi og Udvikling (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 12. Studieordningen indeholder de regler, som  

 universitetet i henhold til denne bekendtgørelse fastsætter  

 om:
 1)	Den enkelte masteruddannelses formål, jf. § 2.
 2)	Den enkelte masteruddannelses titel, herunder eventuel forkortelse  

 og den engelske oversættelse, jf. § 6.
 3)	Adgangsgivende uddannelser, jf. § 8, stk. 1.
 4)	Erhvervserfaring, herunder dennes omfang, jf. § 9.
 5)	De enkelte fag, jf. § 10, og moduler, jf. § 3,  

 stk. 3:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 6)	Udarbejdelse af afgangs-/masterprojekt, jf. § 10.
 7)	Overgangsordninger, jf. § 14, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 universitetet, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 universitetet.
 § 13. Med henblik på en sammenhængende  

 uddannelsesstruktur for masteruddannelser kan universitetet inden for  

 bekendtgørelsens rammer fastsætte fælles regler om  

 uddannelsernes indhold og tilrettelæggelse på universitetet.
 § 14. Ved udarbejdelse af studieordninger og  

 væsentlige ændringer heraf tager universitetet kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på universitetets hjemmeside.
Kapitel 6 Andre regler § 15. Beståede uddannelseselementer fra en  

 anden dansk eller udenlandsk masteruddannelse kan efter universitetets  

 afgørelse i det enkelte tilfælde eller efter regler fastsat af  

 universitetet træde i stedet for uddannelseselementer, der er omfattet  

 af denne bekendtgørelse (merit). Afgørelsen træffes  

 på grundlag af en faglig vurdering af ækvivalensen mellem de  

 berørte uddannelseselementer.
§ 16. Ministeriet kan tillade fravigelse af denne  

 bekendtgørelse som led i forsøg.
Samtidig fastsætter  

 ministeriet forsøgets varighed og rapporteringsformen.
 § 17. Ministeriet træffer afgørelse  

 om at dispensere fra denne bekendtgørelse, når det er begrundet  

 i usædvanlige forhold, bortset fra de tilfælde, der er  

 nævnt i § 8, stk. 2, og § 15.
§ 18. Universitetets afgørelser i henhold  

 til denne bekendtgørelse kan indbringes for ministeriet, når  

 klagen vedrører retlige spørgsmål.
Klagen indgives til  

 universitetet, der afgiver en udtalelse, som klageren skal have lejlighed til  

 at kommentere inden for en frist af mindst 1 uge.
Universitetet sender klagen  

 til ministeriet vedlagt udtalelsen og klagerens eventuelle kommentarer  

 hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 19. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 20. Bekendtgørelsen træder i kraft  

 den 1. september 2002.
 Stk. 2. Følgende bekendtgørelser  

 ophæves:
1)	bekendtgørelse nr. 746 af 22. august 2001 om uddannelsen til  

 Master i Køn og Kultur, 2)	bekendtgørelse nr. 41 af 22. januar 2002 om uddannelsen til  

 Master i Informationsteknologi, Kulturhistorisk informatik under IT-Vest  

 samarbejdet (MIKI), 3)	bekendtgørelse nr. 50 af 29. januar 2002 om uddannelsen til  

 Master i kryptologi, 4)	bekendtgørelse nr. 78 af 12. februar 2002 om uddannelsen til  

 Master i Organisationspsykologi (MPO), 5)	bekendtgørelse nr. 238 af 24. april 2002 om uddannelsen til  

 Master i Mobil Internet Kommunikation (MMIC), og 6)	bekendtgørelse nr. 484 af 19. juni 2002 om uddannelsen til  

 Master i Voksenuddannelse (MVO), uddannelsen til Master i  

 Sundhedspædagogik (MSU) og uddannelsen til Master i Pædagogisk IT  

 (MPI).
