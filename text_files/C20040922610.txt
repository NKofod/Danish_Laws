Cirkulæreskrivelse  

 om statsamternes anvendelse af midlertidigt samvær i sager om  

 førstegangsfastsættelse af samvær I marts 2004 udsendte Civilretsdirektoratet en rapport om  

 rapport om statsamternes anvendelse af midlertidigt samvær i sager om  

 førstegangsfastsættelse af samvær.
Undersøgelsen vedrører især fastsættelse  

 af  

 midlertidigt samvær under behandlingen af ansøgning om  

 førstegangsfastsættelse  

 af samvær.
 Rapporten er tilgængelig på statsamternes intranet og på  

 Civilretsdirektoratets hjemmeside: www.civildir.dk.
 Undersøgelsen af statsamternes anvendelse af midlertidigt samvær  

 under behandlingen af sager om førstegangsfastsættelse af samvær viser, at  

 der  

 kun i meget få sager (11%) blev truffet afgørelse om midlertidigt samvær, og  

 at  

 statsamterne stort set aldrig orienterede samværsforældrene om muligheden for  

 at søge herom.
 Statsamterne begrundede i de fleste sager den manglende  

 orientering med, enten at der allerede  efter aftale  var kontakt  

 mellem  

 barnet og samværsforælderen i rimeligt omfang, eller at statsamtet forventede  

 at kunne træffe en endelig afgørelse inden for kort tid.
 Efter direktoratets opfattelse viser undersøgelsen samlet set  

 ikke klart, om statsamterne i tilstrækkeligt omfang vejleder samværsforældre  

 om  

 midlertidigt samvær.
 Ifølge forarbejderne til lov om forældremyndighed og samvær er  

 formålet med reglerne om fastsættelse af midlertidigt samvær under  

 behandlingen  

 af en samværssag bl.a. at give mulighed for at imødegå de problemer, som kan  

 opstå, hvis behandlingen af sagen trækker ud.
Ved at fastsætte midlertidigt samvær kan det således sikres, at  

 barnets forbindelse med samværsforælderen bevares eller etableres på et  

 passende niveau, mens sagen behandles.
For at nå dette mål kan det være  

 nødvendigt hurtigt at træffe en afgørelse.
 Direktoratet instruerede i cirkulæreskrivelse af 23. april 1997  

 statsamterne om, at samværsforælderen i sager om etablering af samvær bør  

 vejledes om muligheden for at få midlertidigt samvær, og at statsamterne  

  når  

 en sag om etablering af samvær trækker ud  af egen drift bør orientere  

 samværsforælderen  

 om midlertidigt samvær.
Dette er gentaget og uddybet i direktoratets Vejledning om  

 behandling af samværssager fra november 1999, pkt. 7, hvor direktoratet  

 bl.a.  

 bad statsamterne om at være særligt opmærksomme på at vejlede  

 samværsforælderen  

 om midlertidigt samvær, når denne ikke har kontakt med barnet under  

 behandlingen af sagen eller kun har kontakt i meget begrænset omfang.
Hvis  

 der  

 aktuelt er kontakt med barnet i et for den konkrete sag rimeligt omfang,  

 består  

 der derimod ikke et tilsvarende behov for vejledning.
 På baggrund af undersøgelsen skal direktoratet anmode  

 statsamterne om følgende:
 ·  

 	  

    

 Ved modtagelse af en ansøgning om  

 førstegangsfastsættelse af samvær skal statsamtet som udgangspunkt altid  

 orientere samværsforælderen om muligheden for at få fastsat midlertidigt  

 samvær  

 under behandlingen af sagen.
 ·  

 	  

    

 Hvis samværsforælderen rykker for en  

 afgørelse om førstegangsfastsættelse af samvær, og han eller hun ikke har  

 kontakt med barnet  eller kun har kontakt i meget begrænset omfang  

  skal  

 statsamtet som udgangspunkt altid gentage vejledningen om midlertidigt  

 samvær.
 Ved modtagelsen af en ansøgning om førstegangsfastsættelse af  

 samvær kan vejledningen ske ved, at statsamtet giver samværsforælderen pjecen  

 Med barnet i centrum eller lignende informationsmateriale, der  

 indeholder  

 oplysninger om midlertidigt samvær.
Hvis samværsforælderen rykker for en afgørelse om  

 førstegangsfastsættelse af samvær, bør samværsforælderen orienteres om  

 muligheden for at søge om fastsættelse af midlertidigt samvær, samtidig med  

 at  

 rykkeren besvares.
Dette kan foregå telefonisk.
 I disse tilfælde er der dog ikke grundlag for at orientere om  

 midlertidigt samvær, hvis sagen vil blive afgjort inden for meget kort tid,  

 eller hvis det på det foreliggende grundlag er statsamtets klare opfattelse,  

 at  

 der for tiden ikke vil kunne blive tale om at fastsætte samvær, heller ikke  

 under overvågning, f.eks. fordi sagen af hensyn til barnet skal undersøges  

 nærmere.
