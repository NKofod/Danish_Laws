Et byrådsmedlem havde ført en varebil efter at have indtaget spiritus  

 i et sådant omfang, at alkoholkoncentrationen oversteg 1,2 promille.
En  

 blodprøve viste en alkoholkoncentration på mindst 1,54 promille.
Den  

 pågældende ansås ikke for valgbar (Fra Valgbarhedsnævnet til et byråd, j.nr. 535/1997).
 I brev af 19. juni 1997 har X-Byråd i medfør af § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN har  

 vedtaget et bødeforelæg på 15.500 kr. og ubetinget frakendelse af førerretten  

 i 2 år på grund af spirituskørsel.
Det fremgår af sagen, at NN ifølge politirapport af 24. april 1997 blev  

 sigtet for overtrædelse af færdselslovens § 53, stk. 1, ved den 24. april  

 1997, ca. kl. 14.45, at have ført en varebil efter at have indtaget spiritus  

 i et sådant omfang, at alkoholkoncentrationen i blodet under eller efter  

 kørslen oversteg 1,20 promille.
Blodprøve, udtaget den 24. april 1997, kl.  

 15.56, viste en alkoholkoncentration i blodet på mindst 1,54 promille.
 I denne anledning skal man meddele, at Valgbarhedsnævnet har fundet efter  

 nævnets faste praksis, at den begåede handling i almindeligt omdømme gør den  

 pågældende uværdig til at være medlem af kommunale råd, jf. den kommunale  

 valglovs § 4.
