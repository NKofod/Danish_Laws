Skrivelse med orientering om lov om  

 ændring af lov om social service (Mulighed for øget  

 forældrebetaling i kommuner med en pasningsgaranti)  

 samt om ny bekendtgørelse om forældrebetaling for ophold i  

 dagtilbud til børn og bekendtgørelse om ændring af  

 bekendtgørelse om betaling for deltagelse i klubtilbud og andre  

 socialpædagogiske fritidstilbud til større børn og  

 unge Folketinget har den 17. december 1999 vedtaget lovforslag  

 nr.
L 56 som ovennævnte lov.
 Loven, som den er vedtaget af Folketinget ved 3.  

 behandlingen, vedlægges til orientering.
 Lovforslaget med bemærkninger kan bl.a. ses på  

 Socialministeriets hjemmeside - www.sm.dk. - og på Folketingets  

 hjemmeside - www.folketinget.dk.
 Det vedtagne lovforslag, som træder i kraft den 1.  

 januar 2000, er en opfølgning på aftalen om kommunernes  

 økonomi og service for 2000-2002. Regeringen opfordres heri til at  

 søge tilslutning til de nødvendige regelændringer,  

 således at kommuner, som tilbyder pasningsgaranti for børn fra ½  

 år til skolealderen, gives mulighed for at øge  

 forældrebetalingen med 1 procentpoint om året, dog højst  

 til 33 procent.
Loven bemyndiger socialministeren til at fastsætte  

 nærmere regler om pasningsgarantien, herunder om frister for anvisning  

 af plads og om særlig forhøjet forældrebetaling.
Hensigten  

 med bemyndigelsen er at forpligte den enkelte kommunalbestyrelse, som  

 benytter muligheden for at opkræve den særligt forhøjede  

 forældrebetaling, til samtidig at opfylde visse krav til  

 pasningsgarantien.
De nærmere regler udmøntes i ny  

 bekendtgørelse om forældrebetaling for ophold i dagtilbud til  

 børn.
 Socialministeriet skal specielt gøre  

 opmærksom på følgende forhold:
Særlig forhøjet forældrebetaling Den særligt forhøjede forældrebetaling  

 efter § 15 a beregnes på samme måde som den almindelige  

 forældrebetaling efter § 15, stk. 1.
Kommunen afgør, om den vil opkræve  

 særlig forhøjet forældrebetaling af alle eller enkelte  

 typer af dagtilbud efter servicelovens §§ 9, 10 og 11. Den  

 forhøjede forældrebetaling kan alene opkræves for de  

 aldersgrupper, som er omfattet af pasningsgarantien.
Kommunen kan desuden  

 beslutte, om den forhøjede betaling skal opkræves op til den  

 maksimale procentsats eller med en andel heraf.
I år 2000 kan den  

 forhøjede betaling højst udgøre 1 procent, i år  

 2001 højst 2 procent og i år 2002 og de følgende år  

 højst 3 procent af de budgetterede udgifter til dagtilbud, jf.  

 betalingsbekendtgørelsen.
 Der er fortsat mulighed for at give tilskud til  

 nedsættelse af forældrebetalingen, hvorved der tilstræbes  

 en betalingsmæssig udligning mellem tilbudene i kommunen, jf. § 2  

 i betalingsbekendtgørelsen.
Friholdelse af forældre med hel eller delvis  

 friplads Forældre, der efter de hidtil gældende regler  

 har hel eller delvis friplads, skal friholdes for den særligt  

 forhøjede forældrebetaling, jf. § 6, stk. 4 i  

 betalingsbekendtgørelsen.
Forældrebetalingen er derfor opdelt i  

 almindelig betaling efter § 15 og særlig forhøjet betaling  

 efter § 15 a i serviceloven.
 Forældre med hel eller delvis økonomisk eller  

 socialpædagogisk friplads skal således betale samme takst, som de  

 skulle have betalt, hvis kommunen ikke havde valgt at opkræve  

 forhøjet forældrebetaling.
Baggrunden for at friholde  

 "fripladsforældre" fra forhøjet betaling findes i den  

 såkaldte "pinsepakke", det vil sige aftalen fra foråret  

 1998 mellem regeringen, SF og Enhedslisten om skattejusteringer mv.
Heri  

 indgik, at aftrapningsintervallet for tilskud til økonomisk friplads i  

 dagtilbud skulle fordobles fra 1. januar 1999, hvilket er sket.
Det var  

 samtidig en forudsætning, at ingen forældre, der efter de  

 gældende regler om hel eller delvis økonomisk friplads har  

 nedsat betaling, må berøres af en eventuel kommende  

 forhøjelse af forældrebetaling som følge af en  

 ændring af reglerne.
 I kommuneaftalen er det således forudsat, at der  

 skal ske en justering af reglerne om fripladser.
Pasningsgaranti Det er en betingelse for retten til at opkræve  

 særlig forhøjet forældrebetaling efter § 15 a, at  

 kommunen kan tilbyde en plads i et dagtilbud efter §§ 9 -11 i lov om  

 social service til alle børn i alderen over 26 uger og indtil barnets  

 skolestart, det vil sige indtil barnet begynder i børnehaveklasse  

 eller i første klasse, hvis barnet ikke optages i  

 børnehaveklasse.
 For at opfylde pasningsgarantien skal kommunen sikre  

 forældrene en plads inden for de frister, der er fastsat i  

 betalingsbekendtgørelsens § 7.
 Et barn, der søges optaget i et dagtilbud, skal  

 tilbydes plads senest 3 måneder efter ansøgningstidspunktet.
Forældre, der søger en plads til barnet i  

 direkte forlængelse af barsels- og fædreorlovsperioden på  

 26 uger, skal dog tilbydes plads til barnet senest når barnet er 30  

 uger (4 uger efter udløb af orlovsperioden), forudsat forældrene  

 har skrevet barnet op inden udløb af den  

 ansøgningsfrist, som kommunen har fastsat.
Søger  

 forældrene op plads efter udløb af  

 ansøgningsfristen, kan kommunen forlænge perioden, inden for  

 hvilken kommunen skal tilbyde en plads, med en periode svarende til  

 overskridelsen af fristen.
Barnet skal dog tilbydes en plads senest 3  

 måneder efter udløb af barsels- og  

 fædreorlovsperioden.
 Tilflyttere, der søger plads i direkte  

 forlængelse af barsels- og fædreorlovsperioden, og som  

 søger efter udløb af kommunens ansøgningsfrist, skal  

 være sikret en plads senest 3 måneder efter udløb af  

 barsels- og fædreorlovsperioden.
 Det er forudsat, at kommunen giver forældrene  

skriftlig meddelelse om, hvilken dato deres barn senest er garanteret  

 en plads i et dagtilbud (garantidatoen).
Kan kommunen på et tidspunkt ikke opfylde  

 pasningsgarantien, ved at et barn ikke kan anvises en plads fra  

 garantidatoen, bortfalder kommunens ret til at opkræve særlig  

 forhøjet betaling efter § 15 a for alle børn.
Kommunen har  

 pligt til at ophøre med at opkræve særlig forhøjet  

 forældrebetaling med virkning fra den 1. i måneden efter bruddet  

 på pasningsgarantien.
 Hvis en kommune har opkrævet særlig  

 forhøjet forældrebetaling ud over denne dato, skal kommunen  

 foretage efterregulering og tilbagebetaling til alle  

 forældre, der er blevet afkrævet for meget.
 Der henvises til § 8 i  

 betalingsbekendtgørelsen og bemærkningerne til lovforslaget om  

 afgrænsningen af helt ekstraordinære og enkeltstående  

 tilfælde, som kan begrunde, at et brud på pasningsgarantien ikke  

 skal føre til bortfald af opkrævning af særlig  

 forhøjet forældrebetaling.
 Hvis forældre efter eget valg venter længere  

 på en plads end til garantidatoen, fx for at få en plads i et  

 bestemt dagtilbud eller fordi forældrenes behovsdato ligger senere end  

 garantidatoen, er der ikke tale om brud på pasningsgarantien.
 Et tilbud om plads i et åbent pædagogisk  

 tilbud, legestue eller lignende, som ikke udgør et egentligt  

 dagtilbud, eller tilbud om tilskud til privat pasning efter servicelovens  

 § 26, kan ikke benyttes til at opfylde pasningsgarantien, hvis  

 forældrene ønsker et egentligt dagtilbud.
Kommunen kan tilbyde forældrene en mere gunstig  

 pasningsgaranti end den lovfastsatte, fx kortere tidsfrister end fastsat i  

 betalingsbekendtgørelsen.
Der vil i så fald først  

 være tale om brud på pasningsgarantien, hvis de længere  

 lovfastsatte tidsfrister brydes.
Kommunen skal fortsat anvise pladser efter  

 anciennitetsprincippet i servicelovens § 12. Hvis en kommune har valgt  

 at anvise pladser efter barnets fødselsdato, skal kommunen være  

 opmærksom på samtidig at kunne overholde anvisning af plads fra  

 garantidatoen.
Garantidatoen, som fastsættes i forhold til  

 forældrenes ansøgningstidspunkt, repræsenterer det andet  

 anciennitetsprincip efter § 12.
Kontering Det er forudsat, at den særligt forhøjede  

 forældrebetaling skal konteres særskilt.
Socialministeriet har  

 skrevet til Indenrigsministeriet og foreslået ændringer af  

 budget- og regnskabssystemet som følge af lovændringen.  

 Orientering om disse ændringer vil på sædvanlig måde  

 blive udsendt fra Indenrigsministeriet.
Ikrafttrædelse Loven træder i kraft den 1. januar 2000.
 Efter servicelovens § 15, stk. 5, skal betalingen  

 fastsættes for et regnskabsår ad gangen på grundlag af  

 dagtilbudenes budgetter (gælder ikke for puljeordninger). Det er  

 desuden fastsat i § 20 i betalingsbekendtgørelsen, at  

 forældrene skal have meddelelse om betalingens størrelse senest  

 1 måned før en ændring af forældrebetalingen.
 For at kunne benytte de nye betalingsregler i år  

 2000 er der derfor i lovens § 2, stk. 2, indsat en bestemmelse om, at  

 kommunerne i år 2000 kan fastsætte betalingen frem til udgangen  

 af februar måned.
 Kommunalbestyrelsen kan således i januar og februar  

 måned 2000 træffe beslutning om at sikre forældre i  

 kommunen en pasningsgaranti efter de lovfastsatte rammer og i forbindelse  

 hermed opkræve særlig forhøjede forældrebetaling.  

 Bestemmelsen om, at forældrene skal have besked om en  

 takstændring senest en måned før en  

 betalingsændring, betyder, at den forhøjede betaling tidligst  

 kan opkræves fra 1. marts 2000.
Klageadgang Der er ikke fastsat særlig klageadgang i  

 forbindelsen med loven.
 Afgørelser om optagelse i dagtilbud, jf.  

 servicelovens § 12, stk. 1, samt om takster for at benytte dagtilbud til  

 børn, jf. retssikkerhedslovens § 60, stk. 2, kan ikke indbringes  

 for anden administrativ myndighed.
 Det almindelige kommunale tilsyn vil som på andre  

 områder kunne vurdere lovligheden af de kommunale dispositioner i  

 forhold til loven.
Nye betalingsbekendtgørelser Bestemmelserne om særlig forhøjet  

 forældrebetaling er sat ind som kapitel 2 i ny bekendtgørelse  

 om forældrebetaling for ophold i dagtilbud til børn.
Mange  

 af de hidtidige bestemmelser har derfor fået nyt paragrafnummer.
Som § 21 er indsat en ny bestemmelse om regulering af  

 forældrebetaling.
Herved lovfæstes den hidtil gældende  

 praksis for efterregulering.
 I § 16, stk. 2, (hidtil § 13, stk. 2)  

 ændres reguleringsprocenten i tilknytning til en indtægtsfremgang  

 fra 20 procent til 10 procent. Ændringen er en følge af  

 finanslovsforslag for år 2000.
 Det skal bemærkes, at de to sidstnævnte  

 ændringer også er indarbejdet i ny bekendtgørelse om  

 ændring af bekendtgørelse om betaling for deltagelse i  

 klubtilbud og andre socialpædagogiske fritidstilbud til større  

 børn og unge.
 Bestemmelserne om særlig forhøjet  

 forældrebetaling gælder ikke for klubområdet.
 Fortryk af de to bekendtgørelser vedlægges.  

 Bekendtgørelserne vil efter trykning blive udsendt på  

 sædvanlig måde.
Bilag 1 Vedtaget af Folketinget ved 3. behandling den  

 17. december 1999 Forslag til Lov om ændring af lov om social  

 service (Mulighed for øget forældrebetaling i kommuner  

 med en pasningsgaranti) § 1 I lov om social service, jf. lovbekendtgørelse nr. 581 af 6. august  

 1998, som senest ændret ved § 1 i lov nr. 392 af 2. juni 1999,  

 foretages følgende ændringer:
 1. Efter § 15 indsættes før overskriften:
» Stk. 2. Pasningsgarantien indebærer, at kommunen  

 har pligt til at anvise plads i et dagtilbud, jf. §§ 9-11, til alle  

 børn i aldersgruppen over 26 uger og indtil barnets skolestart.  

 Socialministeren fastsætter nærmere regler om pasningsgarantien,  

 herunder om frister for anvisning af plads og om særlig forhøjet  

 forældrebetaling.
Stk. 3. Hvis kommunen ikke kan anvise en plads i et  

 dagtilbud fra den dato, hvor barnet efter de regler, der er fastsat efter  

 stk. 2, skal anvises en plads, betragtes det som brud på  

 pasningsgarantien.
Kommunen har herefter pligt til med virkning fra den 1. i  

 den følgende måned at ophøre med at opkræve den  

 forhøjede betaling efter stk. 1.
Stk. 4. I ganske særlige og enkeltstående  

 tilfælde, hvor kommunen ikke kan tilbyde en plads inden for fristerne,  

 kan kommunen uanset stk. 3 fortsat opkræve den forhøjede  

 forældrebetaling, hvis kommunen inden for yderligere én  

 måned kan anvise en plads til barnet.« § 2 Stk. 1. Loven træder i kraft den 1. januar 2000.
 Stk. 2. Uanset bestemmelsen i § 15, stk. 5, kan  

 kommunen i år 2000 fastsætte betalingen efter §§ 15 og 15 a  

 senest med udgangen af februar måned 2000. Forældrene skal have  

 meddelelse om betalingens størrelse senest 1 måned, før  

 en ændring af betalingen træder i kraft.
Bilag 2 (Fortryk) Bekendtgørelse om  

 forældrebetaling for ophold i dagtilbud til børn I medfør af § 15, § 15a, § 18 og § 118, stk. 4,  

 jf. lovbekendtgørelse nr. 581 af 6. august af lov om social service,  

 som senest ændret ved lov nr. 0 af 0. december 1999, fastsættes  

 herved følgende regler om betaling for ophold i dagtilbud til  

 børn:
Kapitel 1 Forældrebetaling for ophold i dagtilbud efter lov  

 om social service §§ 9 - 11 § 1. Forældrebetaling for ophold i dagtilbud efter lov om  

 social service §§ 9 og 10 fastsættes således, at den svarer  

 til 30 pct. af udgifterne enten i det enkelte dagtilbud eller af de  

 gennemsnitlige udgifter i dagtilbud af samme type i kommunen.
 Stk. 2. Betalingen efter stk. 1 kan fastsættes  

 således, at den varierer med barnets alder under hensyn til udgifterne  

 vedrørende pågældende aldersgruppe.
 § 2. Kommunen kan yde tilskud til nedsættelse af  

 forældrebetalingen for ophold i dagtilbud efter lov om social service  

 §§ 9 og 10, hvorved der tilstræbes en betalingsmæssig  

 udligning mellem tilbudene i kommunen.
§ 3. For ophold i dagtilbud efter §§ 9 og 10 i lov om  

 social service fastsættes betalingen af kommunen for et  

 regnskabsår ad gangen på grundlag af dagtilbudenes budgetter.  

 Kommunen kan dog allerede ved fastlæggelsen af dagtilbudsbetalingen for  

 et nyt regnskabsår beslutte betalingsændringer i løbet af  

 året.
Udgifterne opgøres inkl. merværdiafgift.
Stk. 2. Ved fastsættelse af betalingen ses der bort  

 fra ejendomsudgifter og udgifter til husleje og vedligeholdelse.
Det samme  

 gælder for befordringsudgifter til udflytterbørnehaver.
§ 4. For ophold i puljeordninger efter lov om social service  

 § 11 kan betalingen ikke overstige 30 pct. af udgifterne i den enkelte  

 ordning fastsat på grundlag af ordningens budget, jf. dog § 24.  

 Udgifterne opgøres inkl. merværdiafgift.
Ved fastsættelse  

 af betalingen ses der bort fra ejendomsudgifter og udgifter til husleje og  

 vedligeholdelse.
Det samme gælder for befordringsudgifter til  

 udflytterbørnehaver.
 § 5. Når et barn med betydelig og varigt nedsat fysisk  

 eller psykisk funktionsevne af behandlingsmæssige grunde har ophold i  

 et dagtilbud, fastsættes forældrebetalingen til halvdelen af  

 betalingen efter kapitel 1 og 2. Optagelse i en halvtidsplads eller derunder  

 er vederlagsfri.
Kapitel 2 Særlig forhøjet forældrebetaling i  

 kommuner med en pasningsgaranti efter lov om social service § 15 a § 6. Kommuner som har en pasningsgaranti efter bestemmelserne i  

 § 7 kan fastsætte en særlig forhøjet  

 forældrebetaling ud over den forældrebetaling, kommunen  

 fastsætter efter kapitel 1.
 Stk. 2. Den forhøjede forældrebetaling  

 beregnes på samme grundlag som forældrebetalingen efter kapitel 1  

 og kan af de budgetterede udgifter højst udgøre 1 pct. i  

 år 2000, 2 pct. i år 2001 og 3 pct. i år 2002 og de  

 følgende år.
 Stk. 3. Kommunen afgør, om den forhøjede  

 forældrebetaling skal omfatte alle typer af dagtilbud og alle  

 aldersgrupper, jf. §§ 1 og 4. Den forhøjede  

 forældrebetaling kan alene opkræves indtil barnets  

 skolestart.
 Stk. 4. Der kan ikke opkræves forhøjet  

 forældrebetaling af forældre, der efter kapitel 5 har fået  

 bevilget hel eller delvis friplads.
 § 7. Særlig forhøjet forældrebetaling kan  

 opkræves af kommuner, som giver garanti for optagelse i et dagtilbud  

 efter §§ 9-11 i lov om social service af alle børn i alderen over  

 26 uger svarende til udløb af den maksimale barsels- og  

 fædreorlovsperiode og indtil barnet begynder i børnehaveklasse  

 eller første klasse, hvis barnet ikke optages i  

 børnehaveklasse.
Stk. 2. Kommunen fastsætter en  

 ansøgningsfrist for forældre, som søger et barn optaget i  

 dagtilbud i direkte forlængelse af den maksimale barsels- og  

 fædreorlovsperiode på 26 uger.
For at opfylde pasningsgarantien  

 for forældre, der søger om plads inden for den fastsatte frist,  

 skal kommunen tilbyde en plads senest 4 uger efter udløb af den  

 maksimale barsels- og fædreorlovsperiode.
Stk. 3. Hvis forældrene overskrider  

 ansøgningsfristen efter stk. 2, kan kommunen forlænge perioden  

 inden for hvilken kommunen skal tilbyde en plads med en periode svarende til  

 overskridelsen.
Barnet skal dog være sikret en plads senest 3  

 måneder efter udløb af den maksimale barsels- og  

 fædreorlovsperiode.
For tilflyttere, der søger om plads efter  

 udløb af ansøgningsfristen efter stk. 2, skal barnet være  

 sikret en plads senest 3 måneder efter udløb af den maksimale  

 barsels- og fædreorlovsperiode.
 Stk. 4. I andre situationer end efter stk. 2 og 3 skal  

 barnet være sikret en plads senest 3 måneder efter  

 ansøgningstidspunktet.
 Stk. 5. Kommunen giver forældrene skriftlig  

 meddelelse om, hvilken dato deres barn senest er garanteret optagelse i  

 dagtilbud efter stk. 2-4 (garantidatoen).
 Stk. 6. Pasningsgarantien er ikke opfyldt, hvis kommunen  

 mod forældrenes ønske anviser plads i et åbent  

 pædagogisk tilbud, en legestue eller andet, som ikke udgør et  

 egentligt dagtilbud.
§ 8. Kommunen har pligt til at ophøre med eller undlade  

 at iværksætte opkrævning af den særligt  

 forhøjede forældrebetaling, hvis pasningsgarantien ikke kan  

 opfyldes.
Pasningsgarantien er brudt, hvis et barn ikke kan anvises plads fra  

 garantidatoen, jf. § 7, stk. 5.
Stk. 2. Opkrævningen af den særligt  

 forhøjede forældrebetaling skal ophøre med virkning fra  

 den 1. i måneden efter brud på pasningsgarantien.
Hvis kommunen  

 herefter fortsat opkræver den særligt forhøjede  

 forældrebetaling, skal kommunen tilbagebetale denne for den periode,  

 der uretmæssigt er foretaget opkrævning for.
Stk. 3. Uanset bestemmelserne i stk. 1 og 2 kan kommunen  

 i helt ekstraordinære og enkeltstående tilfælde trods brud  

 på pasningsgarantien fortsat opkræve særlig forhøjet  

 forældrebetaling.
Kommunen skal dog inden for én måned  

 efter bruddet på pasningsgarantien anvise plads til det eller de  

 børn, der ikke fik tilbud om plads fra garantidatoen.
Kapitel 3 Forældrebetaling for ophold i særlige  

 dagtilbud til børn med betydelig og varigt nedsat funktionsevne efter  

 lov om social service § 16 § 9. Ophold i et særligt dagtilbud er vederlagsfrit i  

 tilfælde, hvor et barn med betydelig og varigt nedsat fysisk eller  

 psykisk funktionsevne er optaget i tilbudet alene eller i hovedsagen af  

 behandlingsmæssige grunde.
Stk. 2. Såfremt optagelsen i et særligt  

 dagtilbud er sket på andet grundlag end det i stk. 1 nævnte,  

 betales for opholdet efter samme regler som for ophold i dagtilbud efter  

 § 7 i lov om social service.
Forældrebetalingen kan dog maksimalt  

 udgøre, hvad der svarer til den gennemsnitlige forældrebetaling  

 i opholdskommunens tilbud for samme aldersgruppe.
 Stk. 3. Amtskommunen træffer efter indstilling fra  

 opholdskommunen afgørelse om bortfald eller nedsættelse af  

 forældrebetalingen, jf. § 12.
Kapitel 4 Søskenderabat § 10. Der ydes søskenderabat til familier med mere end et  

 barn i dagtilbud efter lov om social service og skolefritidsordninger, jf.  

 lov om folkeskolen, excl. børn og unge optaget i klubtilbud m.v. efter  

 lov om social service § 19. Der betales fuld pris for den dyreste plads,  

 og søskenderabatten udgør 50 pct. af betalingen for  

 øvrige pladser.
Kommunen kan beslutte, at søskenderabatten skal  

 være større end 50 pct.
 Stk. 2. Søskenderabatten beregnes af  

 forældrebetalingen efter kapitel 1 og 2.
Stk. 3. Søskendebegrebet omfatter biologiske  

 søskende, adoptivsøskende og sammenbragte børn med  

 ophold i hjemmet.
Børn af ikke-samlevende forældre med  

 fælles forældremyndighed, som bor lige meget hos begge  

 forældre, medtælles som søskende hos den af  

 forældrene, hvor de er tilmeldt folkeregistret.
 § 11. Kommunen kan beslutte at yde søskenderabat til  

 børn og unge optaget i klubtilbud m.v. efter lov om social service  

 § 19.
Kapitel 5 Bortfald eller nedsættelse af betalingen  

 (økonomisk og socialpædagogisk friplads) § 12. Kommunen træffer afgørelse om bortfald eller  

 nedsættelse af betalingen, når forældrene dokumenterer, at  

 deres aktuelle indtægter ligger inden for nedennævnte  

 beløb:
Indtægt Betaling i pct. af fuld  

 takst Til og med  

 109.700 kr.
0 109.701 kr. til  

 112.126 kr.
5 112.127 kr. til  

 340.200 kr.
Betalingen forhøjes med 1 pct. for hver 2.426 kr. s  

 indtægtsstigning Over 340.200 kr.
100 Er der mere end eet barn under 18 år i hjemmet, forhøjes  

 indtægtsgrænserne med 7.000 kr. for hvert barn ud over det  

 første.
 Stk. 2. Kommunen kan i enkelttilfælde, hvor  

 betalingen ikke bortfalder eller nedsættes efter stk. 1, men hvor  

 ophold i dagtilbud må anses som særlig påkrævet af  

 sociale eller pædagogiske grunde, træffe afgørelse om  

 nedsættelse af eller fritagelse for betaling, såfremt  

 betalingsspørgsmålet vanskeliggør barnets optagelse eller  

 forbliven i dagtilbudet.
§ 13. Den aktuelle indtægt består af 1)	Personlig indkomst med tillæg af positiv nettokapitalindkomst,  

 der anvendes til beregning af indkomstskat efter personskattelovens § 7,  

 dog før de deri nævnte bundfradrag og fradrag for  

 grundbeløb og 2)	aktieindkomst, der beskattes efter personskattelovens § 8 a,  

 stk. 1 og 2, bortset fra udbytteindkomst op til 5.000 kr., hvori der er  

 indeholdt endelig udbytteskat.
Stk. 2. Hvis den faktiske indtægt, som  

 forældrene har til rådighed, er væsentlig større  

 eller mindre end den aktuelle indtægt, som beregnet efter stk. 1,  

 træffer kommunen afgørelse efter en samlet vurdering af  

 familiens økonomiske og sociale forhold.
Studielån betragtes  

 ikke som en del af indtægten.
§ 14. Bor barnet sammen med begge forældre, lægges  

 den samlede indtægt til grund.
Bor barnet kun sammen med den ene af  

 forældrene, men denne er gift eller lever i et ægteskabslignende  

 forhold med en anden person, sker der ligeledes sammenlægning af  

 indtægterne.
Bor et barn af ikke-samlevende forældre med  

 fælles forældremyndighed lige meget hos begge forældre,  

 fastsættes betalingen på grundlag af husstandsindkomsten hos den  

 af forældrene, på hvis adresse barnet er tilmeldt folkeregistret.  

 Barnets egne indtægter er uden indflydelse på betalingen.
 § 15. Ved nyoptagelse får bortfald eller  

 nedsættelse af betalingen virkning fra optagelse i dagtilbudet,  

 når forældrene dokumenterer, at deres aktuelle indtægter  

 ligger inden for de beløb, der er nævnt i § 12.
 Stk. 2. Hvis forældrenes aktuelle indtægter  

 ændrer sig efter, at barnet er optaget i dagtilbudet, får  

 bortfald eller nedsættelse af betalingen virkning fra begyndelsen af  

 den måned, der følger efter datoen for ansøgningen til  

 kommunen herom.
 Stk. 3. Kommunen giver forældrene underretning om,  

 på hvilket indtægtsgrundlag betalingen er bortfaldet eller  

 nedsat, samt om reglerne i § 16.
 § 16. Forældrene har pligt til at underrette kommunen om  

 varige stigninger i indtægten i årets løb eller andre  

 forhold, der har betydning for retten til bortfald eller nedsættelse af  

 betalingen.
Stk. 2. En indtægtsfremgang på under 10 pct.  

 giver ikke anledning til en regulering af betalingen.
Ved en  

 indtægtsfremgang på over 10 pct., kan betalingen reguleres med  

 tilbagevirkende kraft fra det tidspunkt, da forældrenes forhold har  

 ændret sig.
§ 17. Det påhviler lederen af et dagtilbud at give  

 forældrene vejledning om mulighederne for bortfald eller  

 nedsættelse af betalingen.
En meddelelse om reglerne herfor skal  

 opslås i institutionen og efter anmodning udleveres til  

 forældrene.
Kapitel 6 Opkrævning af betaling, satsregulering m.v.
§ 18. Betalingen for ophold i dagtilbud opkræves af  

 opholdskommunen efter de i opholdskommunen gældende satser.
Kommunen  

 kan træffe aftale med dagtilbudet om, at dette kan modtage betalingen  

 på kommunens vegne.
 § 19. Kommunen kan beslutte, at forældre skal betale et  

 gebyr, når betalingen for barnets ophold i dagtilbudet først  

 sker, efter at sidste rettidige indbetalingsdato er passeret.
 Stk. 2. Gebyret opkræves af kommunen, der kan  

 træffe aftale med institutionen om, at denne kan modtage gebyret  

 på kommunens vegne.
§ 20. Forældrene skal have meddelelse om betalingens  

 størrelse senest 1 måned før en ændring af  

 forældrebetalingen.
Forældrene skal endvidere have meddelelse om  

 reglerne om betaling af gebyr ved ikke-rettidig indbetaling.
 § 21. Betalingen for ophold i dagtilbud reguleres ikke som  

 følge af eventuel forskel mellem budgetterede og faktiske  

 udgifter.
§ 22. Den øvre og nedre indtægtsgrænse, der  

 er nævnt i § 12, stk. 1, reguleres én gang årligt pr.  

 1. januar med 2,0 pct. tillagt eller fratrukket en tilpasningsprocent for det  

 pågældende finansår, jf. lov om en satsreguleringsprocent,  

 afhængig af om den tilgrundliggende lønudvikling for beregning  

 af tilpasningsprocenten er højere eller lavere end 2,0 pct.
De efter  

 regulering fremkomne øvre og nedre indtægtsgrænser  

 afrundes til nærmeste kronebeløb, der er deleligt med 100.  

 Regulering foretages første gang pr. 1. januar 2001.
Stk. 2. Differencen mellem den øvre og nedre  

 indtægtsgrænse, der fremkommer efter reguleringen i stk. 1, deles  

 med 95, og det fremkomne beløb afrundes til nærmeste  

 kronebeløb.
Forældrebetalingen fastsættes til 5 pct. ved  

 den første indtægtsstigning, der svarer til dette beløb.  

 Derefter forhøjes forældrebetalingen med 1 pct. for hver  

 indtægtsstigning, der svarer til beløbet.
 Stk. 3. Størrelsen af de regulerede  

 indtægtsgrænser offentliggøres i cirkulæret om  

 regulering af satser på det sociale område.
Kapitel 7 Klageadgang § 23. Kommunens afgørelser efter § 5 og §§ 12-17  

 inkl. samt afgørelser, som angår betingelserne for at modtage  

 søskenderabat, jf. § 10, kan indbringes for det sociale  

 nævn.
Det sociale nævns afgørelse er endelig.
Den Sociale  

 Ankestyrelse kan dog optage en sag til behandling, når ankestyrelsen  

 skønner, at sagen er af principiel eller generel betydning, jf.  

 bestemmelserne i kapitel 10 i lov om retssikkerhed og administration på  

 det sociale område.
Stk. 2. Amtskommunens afgørelser efter § 9,  

 stk. 3, kan indbringes for det sociale nævn.
Det sociale nævns  

 afgørelse er endelig.
Den Sociale Ankestyrelse kan dog optage en sag  

 til behandling, når ankestyrelsen skønner, at sagen er af  

 principiel eller generel betydning, jf. bestemmelserne i kapitel 10 i lov om  

 retssikkerhed og administration på det sociale område.
Kapitel 8 Ikrafttrædelsesbestemmelser § 24. Bekendtgørelsen træder i kraft den 1. januar  

 2000.
 Stk. 2. For aftaler om tilskud til puljeordninger, jf.  

 lov om social service § 11, indgået før den 24. december  

 1993 gælder det, at forældrebetalingen efter kapitel 1 ikke kan  

 overstige 30 pct. af udgifterne i tilsvarende kommunale pasningstilbud, jf.  

 lov om social service § 144. Der kan endvidere opkræves  

 særlig forhøjet forældrebetaling efter kapitel 2.
 Stk. 3. Samtidig ophæves bekendtgørelse nr.  

 5 af 7. januar 1998.
 Stk. 4. Uanset bestemmelsen i § 3, stk. 1, kan  

 kommunen i år 2000 fastsætte betalingen efter kapitel 1 og 2  

 indtil udgangen af februar måned 2000.
Bilag 3 (Fortryk) Bekendtgørelse om ændring af  

 bekendtgørelse om betaling for deltagelse i klubtilbud og andre  

 socialpædagogiske fritidstilbud til større børn og  

 unge § 1 I Socialministeriets bekendtgørelse nr. 6 af 7. januar 1998 om  

 betaling for deltagelse i klubtilbud og andre socialpædagogiske  

 fritidstilbud til større børn, som ændret ved  

 bekendtgørelse nr. 780 af 30. oktober 1998, foretages følgende  

 ændringer:
 1. § 9, stk. 2, affattes således:
» 2. Efter § 13 indsættes:
» § 2 Bekendtgørelsen træder i kraft den 1. januar 2000.
