Nr LSF 138 Forslag til Lov om ændring af forskellige skattelove  

 (Tilbagebetalingspligtig kontanthjælp m.v.) Fremsat af skatteministeren (Carsten Koch) den 18. januar 1995 Vedtaget ved tredjebehandling den 16. marts 1995 Lov nr. 214 af 29/03/1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 3 i lov nr. 1128 af 21. december 1994, foretages følgende  

 ændringer:
 1. § 7, litra c, ophæves.
 2. § 7, litra l, ophæves.
 3. § 7, litra æ, affattes således:
»æ) Eftergivet studiegæld efter kapitel 3 i lov om tilskud til  

 afvikling af studiegæld og eftergivet for meget udbetalt uddannelsesstøtte  

 efter lov om statens uddannelsesstøtte.« 4. § 7 L affattes således:
»§ 7 L.
Ved opgørelsen af den skattepligtige indkomst  

 medregnes ikke bidrag indeholdt i medfør af § 11, stk. 10, i lov om  

 arbejdsmarkedsfonde for personer, der er omfattet af bidragspligten efter  

 lovens § 7, stk. 1, jf. § 8, stk. 1.« 5. Efter § 8 N indsættes:
» § 8 O.
Skattepligtig kontanthjælp, der er  

 tilbagebetalingspligtig efter kapitel 6 i lov om social bistand, fradrages  

 ved opgørelsen af den skattepligtige indkomst for det indkomstår, hvori  

 beløbet tilbagebetales.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 850 af 30. september 1994, foretages følgende  

 ændringer:
 1. I § 3, stk. 2, nr. 2, udgår »9 B,».
 2. I § 3, stk. 2, nr. 8, ændres ».« til:  

 »,», og efter nr. 8 indsættes som nr. 9 og 10:
»9) udgifter, der er fradragsberettigede efter ligningslovens § 9 B, 10) tilbagebetalt skattepligtig kontanthjælp i samme omfang som nævnt i  

 ligningslovens § 8 O.« 3. § 4 a, stk. 2, 1. pkt., affattes således:
»Stk. 1 omfatter ikke udbytter og fortjenester samt afståelsessummer  

 efter ligningslovens § 16 B vedrørende aktier som nævnt i  

 aktieavancebeskatningslovens § 2 a.« § 3 I skattekontrolloven, jf. lovbekendtgørelse nr. 555 af 24. juni 1994, som  

 ændret ved lov nr. 1113 af 21. december 1994, foretages følgende ændringer:
 1. I § 7, stk. 7, 1. pkt., ændres »om de i henhold til  

 stk. 1 og 6 afgivne oplysninger vedrørende ham« til: »om de til de  

 statslige told- og skattemyndigheder indberettede oplysninger om  

 indkomstmodtageren«.
 2. I § 7 A, stk. 2, nr. 1, 2. pkt., indsættes efter  

 »vederlaget«: »ikke«.
 3. Efter § 7 C indsættes:
» § 7 D.
Kommunerne skal til brug for skatteligningen hvert år  

 foretage indberetning til de statslige told- og skattemyndigheder om de i det  

 foregående kalenderår modtagne tilbagebetalinger af kontanthjælp efter  

 kapitel 6 i lov om social bistand, herunder oplysninger til identifikation  

 med CPR-nummer af den enkelte indbetaler.
 Stk. 2 . Skatteministeren kan fastsætte nærmere regler om  

 indberetningen.
Stk. 3 . Den indberetningspligtige kommune skal senest den 1.  

 februar i indberetningsåret underrette den enkelte tilbagebetaler om de til  

 de statslige told- og skattemyndigheder indberettede oplysninger om  

 denne.« 4. I § 9 A indsættes efter »§ 7 B,»: »§ 7  

 D,».
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 3, har virkning fra og med den 1. januar 1992.
 Stk. 3. § 1, nr. 4, har virkning fra og med indkomståret 1994.
 Stk. 4. § 1, nr. 5, og personskattelovens § 3, stk. 2, nr. 10, som  

 indsat ved denne lovs § 2, nr. 2, har virkning for tilbagebetaling af  

 skattepligtig kontanthjælp, der finder sted den 1. januar 1995 eller senere.
 Stk. 5. § 2, nr. 1, og personskattelovens § 3, stk. 2, nr. 9, som  

 indsat ved denne lovs § 2, nr. 2, har virkning fra og med indkomståret 1994.
 Stk. 6. § 3, nr. 2, har virkning fra den 23. december 1994.
 Stk. 7 . Indberetningspligten efter § 3, nr. 3, har virkning for  

 tilbagebetalinger, der modtages i kalenderåret 1995 og senere.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 3 i lov nr. 1128 af 21. december 1994, foretages følgende  

 ændringer:
 1. § 7, litra c, ophæves.
 2. § 7, litra l, ophæves.
 3. § 7, litra æ, affattes således:
 »æ) Eftergivet studiegæld efter kapitel 3 i lov om tilskud til  

 afvikling af studiegæld og eftergivet for meget udbetalt uddannelsesstøtte  

 efter lov om statens uddannelsesstøtte.«.
 4. Efter § 8 N indsættes:
» § 8 O.
Skattepligtig kontanthjælp, der er  

 tilbagebetalingspligtig efter kapitel 6 i lov om social bistand, fradrages  

 ved opgørelsen af den skattepligtige indkomst for det indkomstår, hvori  

 beløbet tilbagebetales.«.
§ 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 850 af 30. september 1994, foretages følgende  

 ændringer:
 1. I § 3, stk. 2, nr. 2, udgår: »9 B,».
 2. I § 3, stk. 2, nr. 8, ændres ».« til:  

 »,», og efter nr. 8 indsættes som nr. 9 og 10:
»9) udgifter, der er fradragsberettigede efter ligningslovens § 9 B, 10) tilbagebetalt skattepligtig kontanthjælp i samme omfang som nævnt i  

 ligningslovens § 8 O.«.
 3. § 4 a, stk. 2, 1. pkt., affattes således:
 »Stk. 1 omfatter ikke udbytter og fortjenester samt afståelsessummer  

 efter ligningslovens § 16 B vedrørende aktier som nævnt i  

 aktieavancebeskatningslovens § 2 a.«.
§ 3 I skattekontrolloven, jf. lovbekendtgørelse nr. 555 af 24. juni 1994, som  

 ændret ved lov nr. 1113 af 21. december 1994, foretages følgende ændringer:
 1. I § 7, stk. 7, 1. pkt., ændres »om de i henhold til  

 stk. 1 og 6 afgivne oplysninger vedrørende ham« til: »om de til de  

 statslige told- og skattemyndigheder indberettede oplysninger om  

 indkomstmodtageren«.
 2. I § 7 A, stk. 2, nr. 1, 2. pkt., indsættes efter  

 »vederlaget«: »ikke«.
 3. Efter § 7 C indsættes:
» § 7 D.
Kommunerne skal til brug for skatteligningen hvert år  

 foretage indberetning til de statslige told- og skattemyndigheder om de i det  

 foregående kalenderår modtagne tilbagebetalinger af kontanthjælp efter  

 kapitel 6 i lov om social bistand, herunder oplysninger til identifikation  

 med CPR-nummmer af den enkelte indbetaler.
 Stk. 2 . Skatteministeren kan fastsætte nærmere regler om  

 indberetningen.
 Stk. 3 . Den indberetningspligtige kommune skal senest den 1.  

 februar i indberetningsåret underrette den enkelte tilbagebetaler om de til  

 de statslige told- og skattemyndigheder indberettede oplysninger om  

 denne.«.
 4. I § 9 A indsættes efter »§ 7 B,»: »§ 7  

 D,».
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 3, har virkning fra og med den 1. januar 1992.
 Stk. 3. § 1, nr. 4, og personskattelovens § 3, stk. 2, nr. 10, som  

 indsat ved denne lovs § 2, nr. 2, har virkning for tilbagebetaling af  

 skattepligtig kontanthjælp, der finder sted den 1. januar 1995 eller senere.
 Stk. 4. § 2, nr. 1, og personskattelovens § 3, stk. 2, nr. 9, som  

 indsat ved denne lovs § 2, nr. 2, har virkning fra og med indkomståret 1994.
 Stk. 5. § 3, nr. 2, har virkning fra den 23. december 1994.
 Stk. 6 . Indberetningspligten efter § 3, nr. 3, har virkning for  

 tilbagebetalinger, der modtages i kalenderåret 1995 og senere.
Bemærkninger til lovforslaget Almindelige bemærkninger I forbindelse med gennemførelsen af skattereformen blev der vedtaget  

 regler om bruttoficering af kontanthjælp efter bistandsloven, jf. lov nr. 496  

 af 30. juni 1993 om ændring af lov om social bistand.
Ved bruttoficering  

 forstås, at kontanthjælpen, der tidligere var skattefri, men  

 personfradragsreducerende, forhøjedes til en dagpengelignende skattepligtig  

 ydelse.
De nye regler medfører, at kontanthjælp som hovedregel er skattepligtig  

 indkomst for kontanthjælpsmodtagerne.
Det gælder uanset, om der er tale om  

 ikke-tilbagebetalingspligtig kontanthjælp eller kontanthjælp, der skal  

 tilbagebetales.
De nye regler betyder, at kontanthjælpen skattemæssigt  

 behandles som alle andre former for indkomst.
Kontanthjælpen medregnes  

 således ved opgørelsen af den personlige indkomst.
 Når skattepligtig kontanthjælp, der er tilbagebetalingspligtig, senere  

 tilbagebetales, skal der ske en regulering af kontanthjælpsmodtagerens  

 indkomstopgørelse for udbetalingsåret.
 Der har fra kommunal side været rejst kritik af den skattemæssige  

 regulering i forbindelse med tilbagebetalingen af kontanthjælpen.
Tilbagebetalingspligtig kontanthjælp tilbagebetales normalt over en  

 årrække, hvilket medfører, at der som hovedregel skal foretages et stort  

 antal korrektioner af gamle årsopgørelser.
Da det er besværligt og  

 arbejdskrævende at ændre gamle årsopgørelser, medfører dette en betydelig  

 meradministration i kommunerne.
Herudover betyder de gældende skatteregler, at det krav, som  

 kontanthjælpsmodtageren får på udbetaling af overskydende skat, når den  

 tilbagebetalingspligtige hjælp tilbagebetales i et efterfølgende indkomstår,  

 udløser en rentegodtgørelse.
Det offentliges krav på tilbagebetaling af  

 kontanthjælpen forrentes derimod ikke.
De nuværende regler er svære at forstå for kontanthjælpsmodtageren.  

 Kontanthjælpsmodtageren får tildelt et bruttobeløb, men det er kun  

 nettobeløbet, der rent faktisk udbetales.
Når kontanthjælpsmodtageren senere  

 skal tilbagebetale kontanthjælpen, er det derimod hele bruttobeløbet, der  

 skal tilbagebetales.
Tilbagebetalingen medfører alt andet lige en  

 overskydende skat, men denne udbetales først med forsinket virkning.
På denne baggrund foreslås det, at der indføres regler om, at  

 tilbagebetalte skattepligtige beløb skal fradrages i den personlige indkomst  

 ved indkomstopgørelsen for det/de år, hvor tilbagebetalingen er sket i stedet  

 for ved indkomstopgørelsen for det/de år, hvor beløbet er udbetalt.
Det  

 foreslås endvidere, at kommunerne pålægges en indberetningspligt for  

 tilbagebetaling af skattepligtig kontanthjælp.
Lovforslaget indeholder herudover forslag om fradragsret for  

 erhvervsmæssige befordringsudgifter for honorarlønnede og visse lønmodtagere  

 med kundeopsøgende aktiviteter.
Efter skattereformen var det hensigten, at de  

 pågældende skulle kunne foretage fradrag for de nævnte befordringsudgifter  

 ved opgørelsen af den personlige indkomst.
Der blev imidlertid dengang kun  

 tilvejebragt lovhjemmel hertil for selvstændige erhvervsdrivende.
Det  

 foreslås derfor, at der nu gennemføres den fornødne hjemmel.
 Lovforslaget indeholder også en præcisering af, at afståelsessummer efter  

 ligningslovens § 16 B ved salg af aktier omfattet af  

 aktieavancebeskatningslovens § 2 a skal beskattes som kapitalindkomst.
 Endvidere er der medtaget forslag om konsekvensændringer i ligningsloven,  

 ophævelse af nogle forældede bestemmelser i ligningsloven samt redaktionelle  

 ændringer i skattekontrolloven.
Provenumæssige, erhvervsøkonomiske og miljømæssige konsekvenser De foreslåede regler for regulering af skatten ved tilbagebetaling af  

 kontanthjælp omfatter den del af de skattepligtige bruttoydelser, der er  

 udbetalt efter 1. januar 1994, og som skal tilbagebetales på et senere  

 tidspunkt.
For 1995 skønnes forslaget ikke at have nævneværdige provenumæssige  

 konsekvenser.
I takt med, at omfanget af de tilbagebetalingspligtige beløb  

 stiger, vil forslaget indebære en statslig besparelse som følge af, at der  

 ikke skal udbetales procent- og rentegodtgørelse ved overskydende skat for et  

 tidligere indkomstår.
 Forslaget om fradragsret i den personlige indkomst for erhvervsmæssige  

 befordringsudgifter for honorarlønnede og visse lønmodtagere med  

 kundeopsøgende aktiviteter hindrer et utilsigtet merprovenu, som skønnes at  

 være af beskedent omfang.
 Lovforslaget skønnes ikke at have erhvervsøkonomiske eller miljømæssige  

 konsekvenser.
Administrative konsekvenser Lovforslaget skønnes at ville medføre engangsudgifter til edb for  

 Told*Skat på op til 0,5 mill. kr. i 1995. Herudover skønnes lovforslaget ikke  

 at ville have nævneværdige administrative konsekvenser for Told*Skat.
 For kommunerne skønnes lovforslaget at ville medføre en administrativ  

 lettelse.
Bemærkninger til de enkelte bestemmelser Til § 1 Til nr. 1 Efter bestemmelsen i ligningslovens § 7, litra c, er der skattefrihed for  

 understøttelser, der i henhold til lov udbetales i anledning af  

 ulykkestilfælde på søen som følge af krigsbegivenheder under verdenskrigen  

 1914-18.
 Søfartsstyrelsen har oplyst, at der ikke længere lever personer, der  

 modtager sådanne understøttelser.
 Skattefrihedsbestemmelsen er derfor blevet overflødig, og det foreslås, at  

 den ophæves.
Til nr. 2 Efter bestemmelsen i ligningslovens § 7, litra l, er der skattefrihed for  

 beløb udbetalt i henhold til lov nr. 242 af 10. juni 1960 om fordeling af en  

 fra Forbundsrepublikken Tyskland i henhold til overenskomst af 24. august  

 1959 modtaget ydelse, dog at skattefriheden ikke omfatter årlige ydelser  

 ifølge en i medfør af lovens bestemmelser indkøbt livrente.
 Arbejdsskadestyrelsen har oplyst, at der ikke længere sker udbetalinger  

 efter den nævnte lov, idet det engangsbeløb, man i sin tid modtog fra  

 Tyskland, er opbrugt.
 Skattefrihedsbestemmelsen er derfor blevet overflødig, og det foreslås, at  

 den ophæves.
Til nr. 3 Efter bestemmelsen i ligningslovens § 7, litra æ, er der skattefrihed for  

 eftergivet studiegæld efter kapitel 3 og 4 i lov om tilskud til afvikling af  

 studiegæld og om eftergivelse af studiegæld.
 Kapitel 4 i den sidstnævnte lov er ophævet ved § 2 i lov nr. 951 af 27.  

 december 1991. Bestemmelsen er samtidig ved lovens § 1, nr. 3, indsat som §  

 13, stk. 4, i lov om statens uddannelsesstøtte, jf. lovbekendtgørelse nr. 336  

 af 2. maj 1994.
 Som følge heraf foreslås en konsekvensændring af ligningslovens § 7, litra  

 æ.
Til nr. 4 Efter de gældende regler skal der ved tilbagebetaling af skattepligtig  

 kontanthjælp ske en regulering af indkomstansættelsen for udbetalingsåret,  

 idet de tilbagebetalte bruttobeløb skal fratrækkes ved opgørelsen af den  

 personlige indkomst for udbetalingsåret.
 Den skattemæssige behandling af tilbagebetalingen af kontanthjælpen  

 afhænger af, om tilbagebetalingen sker i udbetalingsåret eller i et senere  

 indkomstår.
Hvis tilbagebetalingen af hele beløbet sker i udbetalingsåret, kan  

 kontanthjælpsmodtageren nøjes med at tilbagebetale det udbetalte nettobeløb,  

 det vil sige det beløb, der er udbetalt til kontanthjælpsmodtageren efter  

 skat.
De sociale myndigheder underretter skattemyndighederne herom, hvorefter  

 der ved årsopgørelsen bortses fra det udbetalte beløb.
Foretages tilbagebetalingen i efterfølgende indkomstår, skal  

 bruttobeløbet, det vil sige hele beløbet, uden hensyn til, at der er betalt  

 skat heraf, tilbagebetales.
Når tilbagebetaling af et beløb sker, skal de  

 sociale myndigheder indsende en ændring af oplysningssedlen for  

 udbetalingsåret til skattemyndighederne, således at den personlige indkomst  

 for udbetalingsåret kan blive nedsat med det tilbagebetalte bruttobeløb.  

 Herefter skal skattemyndighederne foranledige, at der sker en genoptagelse af  

 kontanthjælpsmodtagerens indkomstansættelse for udbetalingsåret, hvorved den  

 skattepligtige indkomst nedsættes.
Udskrivningen af en ny opgørelse for  

 udbetalingsåret vil alt andet lige medføre en overskydende skat.
 Fra kommunal side er der rejst kritik af de nye regler.
Tilbagebetalingen sker normalt over en årrække, og efter de nuværende  

 regler har kontanthjælpsmodtagerne normalt krav på, at årsopgørelserne skal  

 ændres hver gang, der indbetales et afdrag på den tilbagebetalingspligtige  

 kontanthjælp.
Denne regulering af de gamle årsopgørelser er administrativ  

 besværligt og arbejdskrævende.
Tilbagebetaling af kontanthjælp vil normalt medføre en overskydende skat  

 for udbetalingsåret.
Denne overskydende skat forrentes efter de almindelige  

 regler, det vil sige, at der udbetales rentegodtgørelse.
Den  

 tilbagebetalingspligtige kontanthjælp forrentes derimod ikke.
Jo længere  

 afviklingstiden for den tilbagebetalingspligtige kontanthjælp er, jo større  

 er rentefordelen for kontanthjælpsmodtagerne.
De nuværende regler er svære at forstå for kontanthjælpsmodtageren.  

 Kontanthjælpsmodtageren får tildelt et bruttobeløb, men det er kun  

 nettobeløbet, der rent faktisk udbetales.
Når kontanthjælpsmodtageren senere  

 skal tilbagebetale kontanthjælpen, er det derimod hele bruttobeløbet, der  

 skal tilbagebetales.
Tilbagebetalingen medfører alt andet lige en  

 overskydende skat, men denne udbetales først med forsinket virkning.
 På baggrund af de nævnte problemer foreslås, at fradraget for den  

 tilbagebetalingspligtige skattepligtige kontanthjælp skal gives ved  

 indkomstopgørelsen for det år, hvori beløbet rent faktisk er tilbagebetalt i  

 stedet for i det år, hvor beløbet er udbetalt.
Forslaget omfatter tilbagebetaling af skattepligtig kontanthjælp, der er  

 omfattet af reglerne i bistandslovens kapitel 6. Det drejer sig således både  

 om de situationer, hvor det tilkendegives på udbetalingstidspunktet, at den  

 modtagne kontanthjælp er tilbagebetalingspligtig, og de situationer, hvor der  

 først efterfølgende træffes beslutning om, at den modtagne hjælp skal  

 tilbagebetales.
Forslaget om fradrag for tilbagebetalte skattepligtige beløb  

 i tilbagebetalingsåret i stedet for i udbetalingsåret omfatter også tilfælde,  

 hvor tilbagebetalingskravet er begrundet i, at hjælpen er ydet under urigtige  

 forudsætninger eller mod bedre vidende.
Når hele det tilbagebetalingspligtige beløb tilbagebetales i  

 udbetalingsåret, kan kommunerne vælge at opretholde den nuværende praksis,  

 hvorefter kontanthjælpsmodtageren kun tilbagebetaler nettobeløbet.
De sociale  

 myndigheder underretter skattemyndighederne herom, hvorefter man i  

 skattemæssig henseende bortser fra det udbetalte beløb.
Denne praksis vil  

 ikke give administrative problemer.
Forslaget indebærer, at der er symmetri i den forstand, at den  

 tilbagebetalingspligtige kontanthjælp ved udbetalingen tillægges den  

 personlige indkomst i udbetalingsåret.
Den personlige indkomst er afgørende  

 for, om der kan ydes indkomstafhængige ydelser.
Modsat medfører  

 tilbagebetalingen af hjælpen et fradrag i den personlige indkomst for  

 tilbagebetalingsåret.
 Tilbagebetalingskravet gennemføres ved en betalingsordning, der fastsættes  

 af kommunalbestyrelsen under hensyn til, hvad den pågældende kan betale, jf.  

 reglerne i bistandslovens § 27.
De foreslåede regler er baseret på, at kontanthjælpsmodtageren i  

 overensstemmelse med de almindelige regler kan få ændret sin  

 forskudsregistrering, når kommunalbestyrelsen har fastsat en  

 betalingsordning.
Set fra kontanthjælpsmodtagerens side medfører forslaget  

 derfor symmetri i den forstand, at A-skattetrækket ved kontanthjælpens  

 udbetaling modsvares af en mulighed for en ændring af forskudsregistreringen,  

 når der er fastsat en tilbagebetalingsordning.
 Forslaget er endvidere baseret på, at kommunerne søger at begrænse  

 eventuelle restanceproblemer.
Kommunerne kan f.eks. informere kontanthjælpsmodtagerne om, at manglende  

 overholdelse af en tilbagebetalingsordning normalt betyder, at der oparbejdes  

 en skatterestance, og opfordre til, at forskudsregistreringen ændres, hvis  

 tilbagebetalingsordningen ikke overholdes.
Denne vejledning kan f.eks. være  

 standard i kommunens almindelige rykkerprocedure.
 Det er herudover en forudsætning for de foreslåede regler, at der  

 etableres en indberetningspligt til de statslige told- og skattemyndigheder  

 af tilbagebetalt skattepligtig kontanthjælp, jf. lovforslagets § 3.
Til § 2 Til nr. 1 og 2 Efter den gældende bestemmelse i personskattelovens § 3, stk. 2, nr. 2,  

 kan selvstændige erhvervsdrivende foretage fradrag ved opgørelsen af den  

 personlige indkomst for en række udgifter, som ved særlig lovhjemmel er gjort  

 fradragsberettigede.
Ved lov nr. 482 af 30. juni 1993 blev der i personskattelovens § 3, stk.  

 2, nr. 2, indsat en henvisning til ligningslovens § 9 B, der vedrører  

 udgifter til erhvervsmæssig befordring.
Det var hensigten, at der herved  

 skulle være tilvejebragt hjemmel til, at både selvstændige erhvervsdrivende,  

 honorarlønnede og lønmodtagere med kundeopsøgende aktiviteter, der har  

 befordring, der vedrører flere arbejdsgivere på en gang, skulle have fradrag  

 for erhvervsmæssige befordringsudgifter efter ligningslovens § 9 B ved  

 opgørelsen af den personlige indkomst.
 Da personskattelovens § 3, stk. 2, nr. 2, imidlertid kun indeholder  

 hjemmel til, at selvstændige erhvervsdrivende kan foretage fradrag for de  

 nævnte udgifter til befordring ved opgørelsen af den personlige indkomst,  

 foreslås der tilvejebragt hjemmel til, at også de honorarlønnede og de nævnte  

 lønmodtagere kan foretage fradrag for de nævnte befordringsudgifter ved  

 opgørelsen af den personlige indkomst.
 Endvidere foreslås, at skattepligtig kontanthjælp, der er  

 tilbagebetalingspligtig efter kapitel 6 i lov om social bistand, kan  

 fradrages ved opgørelsen af den personlige indkomst for det indkomstår, hvori  

 beløbet er tilbagebetalt.
 Der henvises i øvrigt til bemærkningerne til § 1, nr. 4.
Til nr. 3 Det foreslås, at det i personskattelovens § 4 a, stk. 2, præciseres, at  

 afståelsessummer efter ligningslovens § 16 B ved salg af aktier omfattet af  

 aktieavancebeskatningslovens § 2 a ikke beskattes som aktieindkomst, men  

 derimod som kapitalindkomst.
Til § 3 Til nr. 1 Forslaget er redaktionelt.
Til nr. 2 Forslaget er redaktionelt og en følge af, at ordet »ikke« ved  

 bestemmelsens overførsel fra § 7, stk. 1, nr. 7, 1. pkt., til § 7 A, stk. 2,  

 nr. 1, 2. pkt., i skattekontrolloven blev udeladt, jf. lov nr. 1113 af 21.  

 december 1994. Ændringen er derfor af systematiske grunde tillagt virkning  

 fra denne lovs ikrafttrædelsestidspunkt, jf. bemærkningerne til § 4.
Til nr. 3 Efter forslaget skal kommunerne foretage årlige indberetninger til de  

 statslige told- og skattemyndigheder om de tilbagebetalinger af kontanthjælp,  

 som kommunerne modtager efter kapitel 6 i lov om social bistand.
 Indberetningsordningen muliggør, at disse fradragsberettigede betalinger  

 kan fortrykkes på tilbagebetalerens selvangivelsesblanket.
 Endvidere er indberetningsordningen medvirkende til at sikre, at den  

 enkelte tilbagebetaler får netop det fradrag, den pågældende er berettiget  

 til, hverken mere eller mindre.
Efter forslaget kan skatteministeren eller den, ministeren bemyndiger  

 dertil, fastsætte nærmere regler for indberetningsordningen, herunder  

 forskrifter for den praktiske gennemførelse af ordningen.
Skatteministeren  

 kan endvidere fritage kommunerne for indberetningspligt i tilfælde, hvor  

 kontanthjælpen tilbagebetales i udbetalingsåret og dermed ikke påvirker  

 kontanthjælpsmodtagerens indkomstopgørelse.
Kommunen skal efter forslaget - som andre indberetningspligtige - senest  

 den 1. februar i indberetningsåret underrette den enkelte  

 kontanthjælpsmodtager om de oplysninger vedrørende dennes tilbagebetalinger,  

 som kommunen har indberettet til de statslige skattemyndigheder.
Herved  

 styrkes den pågældendes mulighed for at berigtige eventuelle fejl ved  

 indberetningen.
Til nr. 4 Efter forslaget skal kommunerne - som andre indberetningspligtige -  

 foretage indberetningen til de statslige told- og skattemyndigheder senest  

 den 20. januar i indberetningsåret eller, hvis denne dag er en lørdag eller  

 søndag, senest den følgende mandag.
Til § 4 Til stk. 2 Det foreslås, at § 1, nr. 3, skal have virkning fra og med den 1. januar  

 1992.
Til stk. 3 Det foreslås, at reglerne i § 1, nr. 4, og personskattelovens § 3, stk. 2,  

 nr. 10, som indsat ved § 2, nr. 2, om fradrag for tilbagebetalt kontanthjælp  

 skal have virkning for tilbagebetalinger, der finder sted den 1. januar 1995  

 eller senere.
Til stk. 4 Det foreslås, at reglerne i § 2, nr. 1, og personskattelovens § 3, stk. 2,  

 nr. 9, som indsat ved § 2, nr. 2, om fradrag for udgifter, der er  

 fradragsberettigede efter ligningslovens § 9 B, skal have virkning fra og med  

 indkomståret 1994.
Til stk. 5 Ændringen er tillagt virkning fra tidspunktet for ophævelsen af den  

 hidtidige § 7, stk. 1, nr. 7, 1. pkt., i skattekontrolloven.
Denne  

 bestemmelse blev ved lov nr. 1113 af 21. december 1994 indføjet som § 7 A,  

 stk. 2, nr. 1, 2. pkt., i skattekontrolloven.
 § 7 A er en bemyndigelse til administrativt at pålægge indberetningspligt.  

 Det foreslåede ikrafttrædelsestidspunkt medfører for så vidt ikke, at der  

 foreligger »tilbagevirkende kraft«.
Til stk. 6 Efter forslaget skal kommunerne ikke kun foretage indberetning om  

 tilbagebetalt kontanthjælp, der er modtaget efter lovens ikrafttræden, men af  

 al tilbagebetalt kontanthjælp, der er modtaget i hele kalenderåret 1995.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 3 i lov nr. 1128 af 21. december 1994, foretages følgende  

 ændringer:
 1. § 7, litra c, ophæves.
 2. § 7, litra l, ophæves.
 3. § 7, litra æ, affattes således:
 »æ) Eftergivet studiegæld efter kapitel 3 i lov om tilskud til  

 afvikling af studiegæld og eftergivet for meget udbetalt uddannelsesstøtte  

 efter lov om statens uddannelsesstøtte.«.
§ 7. - - - c) Understøttelser, der i henhold til lov udbetales i anledning af  

 ulykkestilfælde på søen som følge af krigsbegivenheder under verdenskrigen  

 1914-1918.
- - - l) Beløb udbetalt i henhold til lov nr. 242 af 10. juni 1960 om fordeling  

 af en fra Forbundsrepublikken Tyskland i henhold til overenskomst af 24.  

 august 1959 modtaget ydelse, dog at skatte- friheden ikke omfatter årlige  

 ydelser ifølge en i medfør af lovens bestemmelser indkøbt livrente.
- - - æ) Eftergivet studiegæld efter kapitel 3 og 4 i lov om tilskud til  

 afvikling af studiegæld og om eftergivelse af studiegæld.
- - - 4. Efter § 8 N indsættes:
»§ 8 O.
Skattepligtig kontanthjælp, der er  

 tilbagebetalingspligtig efter kapitel 6 i lov om social bistand, fradrages  

 ved opgørelsen af den skattepligtige indkomst for det indkomstår, hvori  

 beløbet tilbagebetales.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 850 af 30. september 1994, foretages følgende  

 ændringer:
 1. I § 3, stk. 2, nr. 2, udgår: »9 B,».
 2. I § 3, stk. 2, nr. 8, ændres ».« til:  

 »,», og efter nr. 8 indsættes som nr. 9 og 10:
»9) udgifter, der er fradragsberettigede efter ligningslovens § 9 B, 10) tilbagebetalt skattepligtig kontanthjælp i samme omfang som nævnt i  

 ligningslovens § 8 O.«.
§ 3. - - - Stk. 2. - - - 2) udgifter, som nævnt i ligningslovens §§ 8, stk.1,8 B,8 C,8 I,8 J, 8 K,8  

 L,8 N,9 B,14, stk.1, og § 14 F og overført indkomst efter kildeskattelovens §  

 25 A, stk.3-5, ved selvstændig erhvervsvirksomhed.
- - - 3. § 4a, stk. 2, 1. pkt., affattes således:
 » Stk. 1 omfatter ikke udbytter og fortjenester samt  

 afståelsessummer efter ligningslovens § 16 B vedrørende aktier som nævnt i  

 aktieavancebeskatningslovens § 2 a.«.
§ 4 a. - - - Stk. 2. Stk. 1 omfatter ikke udbytter og fortjenester vedrørende  

 aktier som nævnt i aktieavancebeskatningslovens § 2 a.
Stk.1 omfatter heller  

 ikke fortjeneste og tab ved afståelse af medlemsbeviser m.v. i foreninger  

 m.v., der er skattepligtige efter selskabsskattelovens § 1, stk.1, nr. 6, med  

 undtagelse af fortjeneste ved afståelse 3 år eller mere efter erhvervelsen af  

 omsættelige investeringsbeviser i investeringsforeninger, der udelukkende  

 investerer i aktier m.v. som omhandlet i aktieavancebeskatningsloven, dog  

 ikke konvertible obligationer og retten til at tegne sådanne.
- - - § 3 I skattekontrolloven, jf. lovbekendtgørelse nr. 555 af 24. juni 1994, som  

 ændret ved lov nr. 1113 af 21. december 1994, foretages følgende ændringer:
 1. I § 7, stk. 7, 1. pkt., ændres »om de i henhold til  

 stk. 1 og 6 afgivne oplysninger vedrørende ham« til: »om de til de  

 statslige told- og skattemyndigheder indberettede oplysninger om  

 indkomstmodtageren«.
§ 7. - - - Stk. 7. Den oplysningspligtige skal underrette indkomstmodtageren  

 eller dennes dødsbo om de i henhold til stk. 1 og 6 afgivne oplysninger  

 vedrørende ham.
Underretningen til indkomstmodtageren eller dennes dødsbo  

 skal ske senest 1. februar i året efter det kalenderår, oplysningerne  

 vedrører.
 2. I § 7 A, stk. 2, nr. 1, 2. pkt., indsættes efter  

 »vederlaget«: »ikke«.
§ 7 A. - - - Stk. 2. - - - 1) Honorar, provision og andet vederlag for personlig arbejds- eller  

 tjenesteydelse, når beløbet er B-indkomst og der efter merværdiafgiftsloven  

 ikke skal svares merværdiafgift af beløbet, herunder beløb, der er ydet som  

 godtgørelse for afholdte udgifter ved indkomstens erhvervelse.
Tilsvarende  

 gælder, når modtageren ikke er skattepligtig her til landet og vederlaget er  

 erhvervet ved selvstændig erhvervsvirksomhed.
 3. Efter § 7 C indsættes:
» § 7 D.
Kommunerne skal til brug for skatteligningen hvert år  

 foretage indberetning til de statslige told- og skattemyndigheder om de i det  

 foregående kalenderår modtagne tilbagebetalinger af kontanthjælp efter  

 kapitel 6 i lov om social bistand, herunder oplysninger til identifikation  

 med CPR-nummmer af den enkelte indbetaler.
 Stk. 2. Skatteministeren kan fastsætte nærmere regler om  

 indberetningen.
 Stk. 3. Den indberetningspligtige kommune skal senest den 1.  

 februar i indberetningsåret underrette den enkelte tilbagebetaler om de til  

 de statslige told- og skattemyndigheder indberettede oplysninger om  

 denne.«.
 4. I § 9 A indsættes efter »§ 7 B,»: »§ 7  

 D,».
§ 9 A.
Indberetning til skattemyndighederne efter § 7, § 7 A, § 7  

 B, § 8 B, § 8 E, § 8 F, § 8 H, § 8 P, § 8 Q, § 8 T, § 8 U, § 10 A eller § 10  

 B skal foretages senest den 20. januar eller, hvis denne dag er en lørdag  

 eller søndag, senest den følgende mandag.
Efter 2. behandling den 14. marts 1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 3 i lov nr. 1128 af 21. december 1994, foretages følgende  

 ændringer:
 1. § 7, litra c, ophæves.
 2. § 7, litra l, ophæves.
 3. § 7, litra æ, affattes således:
»æ) Eftergivet studiegæld efter kapitel 3 i lov om tilskud til  

 afvikling af studiegæld og eftergivet for meget udbetalt uddannelsesstøtte  

 efter lov om statens uddannelsesstøtte.« 4. § 7 L affattes således:
»§ 7 L.
Ved opgørelsen af den skattepligtige indkomst  

 medregnes ikke bidrag indeholdt i medfør af § 11, stk. 10, i lov om  

 arbejdsmarkedsfonde for personer, der er omfattet af bidragspligten efter  

 lovens § 7, stk. 1, jf. § 8, stk. 1.« 5. Efter § 8 N indsættes:
» § 8 O.
Skattepligtig kontanthjælp, der er  

 tilbagebetalingspligtig efter kapitel 6 i lov om social bistand, fradrages  

 ved opgørelsen af den skattepligtige indkomst for det indkomstår, hvori  

 beløbet tilbagebetales.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 850 af 30. september 1994, foretages følgende  

 ændringer:
 1. I § 3, stk. 2, nr. 2, udgår »9 B,».
 2. I § 3, stk. 2, nr. 8, ændres ».« til:  

 »,», og efter nr. 8 indsættes som nr. 9 og 10:
»9) udgifter, der er fradragsberettigede efter ligningslovens § 9 B, 10) tilbagebetalt skattepligtig kontanthjælp i samme omfang som nævnt i  

 ligningslovens § 8 O.« 3. § 4 a, stk. 2, 1. pkt., affattes således:
»Stk. 1 omfatter ikke udbytter og fortjenester samt afståelsessummer  

 efter ligningslovens § 16 B vedrørende aktier som nævnt i  

 aktieavancebeskatningslovens § 2 a.« § 3 I skattekontrolloven, jf. lovbekendtgørelse nr. 555 af 24. juni 1994, som  

 ændret ved lov nr. 1113 af 21. december 1994, foretages følgende ændringer:
 1. I § 7, stk. 7, 1. pkt., ændres »om de i henhold til  

 stk. 1 og 6 afgivne oplysninger vedrørende ham« til: »om de til de  

 statslige told- og skattemyndigheder indberettede oplysninger om  

 indkomstmodtageren«.
 2. I § 7 A, stk. 2, nr. 1, 2. pkt., indsættes efter  

 »vederlaget«: »ikke«.
 3. Efter § 7 C indsættes:
» § 7 D.
Kommunerne skal til brug for skatteligningen hvert år  

 foretage indberetning til de statslige told- og skattemyndigheder om de i det  

 foregående kalenderår modtagne tilbagebetalinger af kontanthjælp efter  

 kapitel 6 i lov om social bistand, herunder oplysninger til identifikation  

 med CPR-nummer af den enkelte indbetaler.
 Stk. 2 . Skatteministeren kan fastsætte nærmere regler om  

 indberetningen.
Stk. 3 . Den indberetningspligtige kommune skal senest den 1.  

 februar i indberetningsåret underrette den enkelte tilbagebetaler om de til  

 de statslige told- og skattemyndigheder indberettede oplysninger om  

 denne.« 4. I § 9 A indsættes efter »§ 7 B,»: »§ 7  

 D,».
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 3, har virkning fra og med den 1. januar 1992.
 Stk. 3. § 1, nr. 4, har virkning fra og med indkomståret 1994.
 Stk. 4. § 1, nr. 5, og personskattelovens § 3, stk. 2, nr. 10, som  

 indsat ved denne lovs § 2, nr. 2, har virkning for tilbagebetaling af  

 skattepligtig kontanthjælp, der finder sted den 1. januar 1995 eller senere.
 Stk. 5. § 2, nr. 1, og personskattelovens § 3, stk. 2, nr. 9, som  

 indsat ved denne lovs § 2, nr. 2, har virkning fra og med indkomståret 1994.
 Stk. 6. § 3, nr. 2, har virkning fra den 23. december 1994.
 Stk. 7 . Indberetningspligten efter § 3, nr. 3, har virkning for  

 tilbagebetalinger, der modtages i kalenderåret 1995 og senere.
