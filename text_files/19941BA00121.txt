Nr BSF 121 Forslag til folketingsbeslutning om nedsættelse af beskatningen på  

 motorcykler Fremsat af Kristian Thulesen Dahl (FP) Ole Donner (FP) Pia Kjærsgaard (FP)  

 Poul Nødgaard (FP) den 23. maj 1995 Folketinget opfordrer regeringen til i folketingsåret 1995-96 at fremsætte  

 lovforslag, der nedsætter registreringsafgiften på motorcykler samt mindsker  

 beskatningen af sikkerhedsudstyr til motorcykler.
Bemærkninger til forslaget Efter at skattereformen siden 1993 nu har haft tid til at virke igennem et  

 par år, er tiden på en række områder inde til at revurdere konsekvenserne af  

 den gennemførte reform.
 Disse revurderinger har for en dels vedkommende betydet, at et flertal i  

 Folketinget har fundet det rigtigst at ændre eller lappe på gældende  

 lovgivning.
 Forslagsstillerne har igennem den seneste tid fået mange henvendelser fra  

 mulige motorcykelkøbere, der ikke vil købe, fordi afgiftsniveauet på specielt  

 store motorcykler er ekstremt højt.
 Det får paradoksalt nok den konsekvens, at den forhøjede  

 registreringsafgift, der skulle betyde flere penge i statskassen, i stedet  

 betyder færre i statskassen, fordi færre vil købe.
 Skattereformen fik nemlig den uheldige konsekvens, at motorcykler med en  

 listepris på over 20.000 kr. beskattes hårdere end en bil med en tilsvarende  

 listepris.
Forslagsstillerne finder dette urimeligt og ulogisk.
Registreringsafgiften  

 er reelt diskriminerende over for motorcykler som helhed og ikke mindst over  

 for de store motorcykler.
Men kan ikke komme uden om, at motorcykler på mange måder er langt mindre  

 ressourcekrævende end biler.
Det gælder fremstilling, brug og skrotning.
 Til afhjælpning af disse urimelige tilstande for mulige købere af  

 motorcykler er der to muligheder, som forslagsstillerne ser det.
1) Indførelse af samme afgiftsregler for motorcykler som for  

 personbiler Personbiler og motorcykler købes af de samme årsager og til de samme  

 formål.
Endvidere er provenuet ved mc-afgiften i den store sammenhæng uden  

 betydning for statens indtægter, selv om en nedsættelse formodentlig ville  

 betyde større indtægter på grund af større salg. Økonomiske hensyn taler  

 således ikke for den eksisterende hårdere beskatning af motorcykler end af  

 biler.
2) Indførelse af stykafgifter på motorcykler Den eksisterende 180 pct.-registreringsafgift (minus et fast fradrag)  

 afløses af en gradueret stykafgift, som man kender det fra lastbiler.
 Satserne kunne f.eks. være:
 Et sådant system ville være simpelt og langt mere rimeligt for  

 interesserede købere af motorcykler.
 Forslagsstillerne er under udvalgsbehandlingen naturligvis villige til at  

 drøfte andre måder, hvorpå beskatningen af motorcykler kan lettes, men  

 afgørende er det, at der hurtigst muligt træffes beslutninger i den retning,  

 som beslutningsforslaget tilsiger.
 Forslagsstillerne ønsker samtidig at henlede opmærksomheden på, at der med  

 de nuværende regler sker en uhensigtsmæssigt høj beskatning af  

 sikkerhedsudstyr, hvilket absolut ikke øger motorcyklisters motivation til at  

 få installeret ekstra sikkerhedsudstyr på motorcyklerne.
Det danske afgiftsniveau er absolut i top, når det gælder motorcykler,  

 hvilket betyder, at mange vælger at købe reservedele til deres motorcykel i  

 udlandet og dermed ombygger deres motorcykel til en næsten ny.
Herved mister  

 den danske stat afgiftsindtægter og arbejdspladser.
 Siden skattereformens gennemførelse i 1993 er det blevet stadig mere  

 tydeligt, at registreringsafgifterne på motorcykler er urimeligt høje og  

 alligevel ikke tilfører den danske stat nogen væsentlig indtægt.
 Derfor er det vigtigt, at der fordomsfrit igen ses på det høje  

 afgiftsniveau på motorcykler.
