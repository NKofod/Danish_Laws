Arbejdsskadestyrelsen tilkendte 100 pct i erhvervsevnetabserstatning SAGEN:
 En nu 27 årig mand blev i 1987 udsat for en arbejdsulykke, hvor han fik  

 sprøjtet læsket kalk i øjnene.
 Synsstyrken blev på begge øjne reduceret meget væsentligt og pågældende  

 blev tilkendt højeste førtidspension.
 Efter Arbejdsskadestyrelsens opfattelse var synsstyrken så meget nedsat,  

 at pågældende i praksis måtte anses for blind på begge øjne.  

 Erhvervsevnetabserstatningen blev fastsat til 100 pct og med revision om 3  

 år, da der var mulighed for en forbedring af synsstyrken ved  

 hornhindetransplantation.
 Arbejdsskadestyrelsen har fornylig haft afgørelsen om 100 pct  

 erhvervsevnetabserstatning til revision og har truffet ny afgørelse om 100  

 pct i erstatning og med ny revision om 3 år.
Siden den første afgørelse om erstatning var der ved  

 hornhindetransplantationer på begge øjne sket en forbedring af synsstyrken,  

 men da denne forbedring ikke kunne anses for varig, blev der truffet uændret  

 afgørelse om 100 pct.
Da der fortsat er mulighed for ændringer i synstyrken,  

 vil Arbejdsskadestyrelsen tage sagen op til ny revision om 3 år.
 KOMMENTAR:
 Når en arbejdsulykke medfører en så alvorlig synsnedsættelse, at den  

 tilskadekomne i praksis må anses for blind på begge øjne vil  

 Arbejdsskadestyrelsen som udgangspunkt fastsætte erhvervsevnetabserstatningen  

 til 100 pct.
 Når det som i denne sag er uafklaret, om der er mulighed for en forbedring  

 af synsstyrken og dermed af erhvervsevnen, kan Arbejdsskadestyrelsen ikke i  

 første omgang træffe den endelige afgørelse, men må tage sagen op til  

 revision efter en vis tid.
 Arbejdsskadestyrelsen vil dog ved revisionsafgørelsen, træffe uændret  

 afgørelse om 100 pct erhvervsevnetabserstatning, selv om der er sket en  

 midlertidig forbedring af synet.
 Først på det tidspunkt, hvor tilstanden varigt kan vurderes, vil  

 Arbejdsskadestyrelsen kunne fastsætte det varige erhvervsevnetab og dermed  

 den varige erstatning.
 Yderligere oplysninger kan fås hos kontorchef Christen Christensen.
