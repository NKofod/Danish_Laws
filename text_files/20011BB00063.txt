Fremsat den 23. oktober 2001 af  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF), Svend Aage Fauerholdt (DF) og  

 Aase D.
Madsen (DF) Forslag til folketingsbeslutning om bedre muligheder for at foretage tilbygninger og  

 større ombygninger til eksisterende virksomheder i det åbne  

 land Folketinget opfordrer regeringen til at fremsætte  

 lovforslag om ændring af lov om planlægning, således at der  

 skabes betydelig bedre muligheder for at foretage tilbygninger og  

 større ombygninger til eksisterende virksomheder i det åbne  

 land.
Bemærkninger til forslaget Beslutningsforslaget er en  

 genfremsættelse.
Se beslutningsforslag nr.
B 131 fra  

 folketingsåret 1996-97, Folketingstidende 1996-97, forhandlingerne s.  

 7179 og tillæg A s. 5413 og 5415, beslutningsforslag nr.
B 82 fra  

 folketingsåret 1998-99, Folketingstidende 1998-99, forhandlingerne s.  

 4087 og 7132, tillæg A s. 3882 og 3884 og tillæg B s. 835 og  

 beslutningsforslag nr.
B 56 fra folketingsåret 1999-2000,  

 Folketingstidende 1999-2000, forhandlingerne s. 3910 og 7638, tillæg A  

 s. 3460 og 3462 og tillæg B s. 670 samt beslutningsforslag nr.
B 92 fra  

 folketingsåret 2001-01, Folketingstidende 2000-01, forhandlingerne s.  

 4487 og 7708, tillæg A s. 3588 og 3590 og tillæg B s. 1046.
Som reglerne er i dag, skal erhverv som hovedprincip  

 placeres i dertil udlagte områder i byzonen.
Dette gælder dog  

 ikke for landbrug, skovbrug og fiskeri.
§ 37 i lov om planlægning giver mulighed for,  

 at overflødiggjorte landbrugsbygninger under visse betingelser kan  

 anvendes til andre erhverv.
Eksisterende virksomheder i det åbne land  

 kan alene foretage til- og ombygninger med en landzonetilladelse efter § 35 i  

 lov om planlægning.
Ved ansøgninger om udvidelse af lovligt  

 bestående virksomheder i landzonen kan der dog næppe tales om en  

 fast praksis.
Det vil sige, at Naturklagenævnet har foretaget en  

 konkret vurdering, hver gang nævnet har fået en sådan sag  

 forelagt.
Der er også eksempler på, at de enkelte amtsråd  

 kan have besluttet at følge en bestemt praksis.
Hensigten med beslutningsforslaget er at sørge for,  

 at der skabes bedre muligheder for at foretage tilbygninger og større  

 ombygninger til eksisterende virksomheder i det åbne land.
Dette vil  

 bl.a. skabe bedre muligheder for at fastholde befolkningen i  

 landdistrikterne.
Det første eksempel opstod i forbindelse med  

 stormen i slutningen af januar 2000. I 1999 godkendte Århus Amt, at  

 ejeren af en ejendom nær Søften Ådal kunne renovere en  

 bygning samt udvide bygningen med 40 m2. Ejeren af ejendommen  

 ville anvende bygningen til maskinhal for en VVS-virksomhed.
Bygningen var  

 opført i 1972 og tidligere anvendt som snedkerværksted.
Da  

 byggeriet var i kategorien »en væsentlig om- og tilbygning«, var det  

 nødvendigt med amtets tilladelse.
Amtet lagde bl.a. vægt  

 på, at bygningen tidligere var blevet anvendt til  

 snedkerværksted.
Amtet mente også, at om- og tilbygningen skulle  

 sikre, at bygningen levede op til tidens krav.
Derfor gav amtet  

 tilladelse.
Bygningens højde og bredde skulle øges.  

 Derfor var det kun gavlene, der kunne genbruges, af det daværende  

 murværk.
Tilladelsen blev givet med en række restriktioner.  

 Ejeren accepterede, og byggeriet gik i gang.
Natten mellem den 29. og 30.  

 januar 2000 stod kun gavlene tilbage.
Det øvrige murværk var  

 brækket ned som aftalt med amtet.
Stormen var meget hård den nat.  

 Næste dag stod det klart, at gavlene var ødelagt.
Arbejdet med  

 udbedringen blev straks sat i gang.
Amtet blev hurtigt opmærksom  

 på, at gavlene var væltet.
Derfor meddelte amtet, at den  

 tidligere tilladelse ikke kunne bruges.
Byggeriet skulle nu opfattes som et  

 nybyggeri og ikke som en omfattende renovering.
Amtet påbød den  

 14. februar 2000 standsning af byggeriet og varslede påbud om fjernelse  

 af det påbegyndte byggeri.
Efterfølgende blev der afholdt en række  

 møder.
Men den 4. juli 2000 gav amtet afslag på  

 genopførelse af erhvervsbygningen.
Det kunne ejeren ikke forstå.  

 Han mente, at forudsætningerne for tilladelsen fortsat blev overholdt.  

 Bygningerne blev fortsat bragt i overensstemmelse med tidens krav.
De blev  

 ikke udvidet i forhold til det ansøgte.
De fik ikke en anden  

 fremtoning.
Anvendelsen blev ikke ændret, og omfanget af færdsel  

 til ejendommen blev ikke påvirket.
Men det hjalp ikke.
Derfor ankede  

 ejeren afgørelsen til Naturklagenævnet og anførte det  

 urimelige i, at en storm skulle få så stor betydning for en  

 tilladelse, der allerede var givet.
Naturklagenævnet gav ejeren af  

 ejendommen medhold.
Dermed blev amtets afslag ændret til en tilladelse.  

 Ejeren fik medhold i sagen, men amtet formåede at forlænge  

 varigheden af byggeriet med 4 måneder.
Maskinhallen blev opført.  

 (Naturklagenævnet, j.nr. 97-31/700-0337).
Selv om ejeren til sidst fik tilladelse til at  

 opføre maskinhallen, kan det ikke være meningen, at man skal  

 igennem hele dette bureaukrati.
Det er bl.a. derfor, der er behov for at  

 få vedtaget dette beslutningsforslag så hurtigt som muligt.
Som et andet konkret eksempel kan nævnes en mand,  

 der fra en 40 m2 stor garage på sin ejendom drev en  

 enkeltmandsvirksomhed med opførelse af malkeanlæg og  

 gårdkøletanke samt reparation heraf.
Garagen blev også  

 benyttet til opmagasinering af reservedele.
Omkring ejendommens bebyggelse  

 var der opstillet køletanke, ligesom firmabilen også stod  

 udendørs.
Manden ønskede nu at opføre en 250-300  

 m2 stor lagerhal på et 999 m2 stort areal af  

 naboejendommen, der samtidig skulle udstykkes og overføres til hans  

 ejendom.
Lagerhallen skulle bruges til opbevaring af reservedele til  

 malkeanlæg og køletanke samt garage for bilen.
Reparationerne  

 skulle stadig foregå fra garagen.
For manden var det vigtigt, at  

 virksomheden foregik fra ejendommen og ikke fra byen, der lå 7 km fra  

 ejendommen.
Hvis han ikke kunne få tilladelse til at foretage en  

 tilbygning, var alternativet at søge om at få tilladelse til at  

 opføre en lagerhal i byzonen.
Manden blev ofte akut kaldt ud til  

 landmænd, hvis malkeanlæg var gået i stykker.
Det var  

 derfor nødvendigt at have firmabilen og reservedelene ved  

 bopælen.
I denne sag gav kommunen tilladelse, men amtet gav afslag, og  

 derved blev det (Naturklagenævnet, j.nr. 31/500-0082).
Som et tredje eksempel kan nævnes en mand, der  

 søgte om tilladelse til at opføre en 1.000 m2  

 montagehal i forbindelse med et eksisterende smede- og maskinværksted,  

 som var indrettet i overflødiggjorte landbrugsbygninger.
Der var tale  

 om en solid og driftig virksomhed, som først og fremmest arbejdede med  

 reparation og fremstilling af maskiner til gyllebehandling.
Det betød,  

 at der ofte var en stærk lugt af gylle, som ikke generer folk på  

 landet.
Når en gyllevogn var til reparation, var der altid en gyllerest  

 i vognen.
Den blev fordelt på smedens egen mark, hvor den kun gjorde  

 gavn.
I byområder kunne den kun skade.
Virksomheden var beliggende i et  

 landbrugsområde, hvor en stor del af kunderne fandtes, og ved en  

 udvidelse af virksomheden bidrog man ligeledes til en styrkelse af  

 lokalområdet.
På grund af manglende klarhed i lovgivningen tog  

 det 7 år for smeden at få sin tilladelse (Naturklagenævnet,  

 j.nr. 31/800-0160).
Et fjerde eksempel handler om tilladelse til at  

 opføre en 345 m2 lagerhal ved en tømrervirksomhed,  

 som var indrettet i en tidligere driftsbygning på en landbrugsejendom.  

 Også her var der tale om en driftig virksomhed i vækst, som i  

 løbet af dens levetid på seks år havde udvidet  

 omsætningen, så der ved sagens ansøgningstidspunkt var syv  

 ansatte i firmaet.
Virksomheden opererede udelukkende i lokalområdet,  

 inden for en radius af 10 km fra værkstedet, og ca. 90 pct. af arbejdet  

 foregik mindre end 5 km derfra.
Ansøgeren anførte, at der  

 derfor var behov for et lager ved værkstedet, så transport til de  

 nærliggende købstæder kunne undgås.
Ansøgeren  

 anførte tillige, at han ville opleve en stærk nedgang i  

 ordrebeholdningen, hvis han skulle flytte.
Kommunen meddelte tilladelse til  

 at opføre lagerhallen, men amtet afviste ansøgningen med  

 henvisning til de vedtagne retningslinjer for udbygning af  

 erhvervsvirksomheder i landzonen, hvorefter der normalt højst meddeles  

 landzonetilladelse til opførelse af 250 m2   

 erhvervsbygninger i tilknytning til eksisterende bygninger, og at der i denne  

 sag i øvrigt ikke var forhold, der gjorde, at man kunne afvige fra  

 retningslinjerne.
Sagen ankedes til Naturklagenævnet.
Her  

 anførte kommunen til støtte for sagen, at amtet ikke havde  

 foretaget en konkret vurdering, som er gældende praksis.
Det gjorde  

 kommunen med henvisning til, at amtet ikke havde argumenteret for, at  

 lagerhallen var i strid med hensynet til landskab, trafik eller miljø.  

 Således var afslaget   ifølge kommunen   alene givet med  

 henvisning til lagerhallens størrelse.
I sin behandling af sagen var  

 Naturklagenævnet enig i kommunens opfattelse og meddelte tilladelse til  

 at opføre lagerhallen. (Naturklagenævnet, j.nr.  

 97-31/500-0034).
Eksemplerne viser, at det er nødvendigt med bedre  

 muligheder for at foretage tilbygninger og større ombygninger til  

 eksisterende virksomheder i det åbne land.
Derfor skal planloven i sin  

 udformning tage større hensyn til små erhvervsvirksomheders ret  

 til/muligheder for at udvide deres produktion.
Det er endvidere klart  

 utilfredsstillende, at loven i sin nuværende form kan forsinke  

 erhvervsvirksomheder i op til syv år i at udvide en produktion.
Loven  

 skal udformes således, at den ikke forhindrer mindre  

 erhvervsvirksomheder i at udvide, når produktionen kræver  

 det.
Forslagsstillerne ønsker med beslutningsforslaget  

 ikke at give alle virksomheder i det åbne land fri mulighed for at  

 foretage til- og ombygninger.
Det er alene hensigten at sikre, at  

 iværksættere og mindre virksomheder ikke tvinges til at bremse  

 produktionen eller lukke, når der kommer lidt medvind.
Når  

 virksomheder skal udvide med mange tusinde kradratmeter, skal det normalt  

 være i et industriområde, udvidelsen skal foregå.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre muligheder  

 for at foretage tilbygninger og større ombygninger til eksisterende  

 virksomheder i det åbne land.
(Beslutningsforslag nr.
B 63).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
