 I medfør af §§ 30 og 37 i lov nr. 199 af 2. april 1974 om banker og  

 sparekasser med senere ændringer fastsættes:
 § 1.  Der skal udarbejdes  

 månedsbalance/månedsstatistik m.v. samt foreløbig resultatopgørelse og status  

 m.v. og endeligt årsregnskab, affattet i overensstemmelse med den i bilag 1  

 indeholdte vejledning og fællesformerne A, B og C.
Fællesform A: Månedsbalance med bilag/månedsstatistik Fællesform B: Foreløbig resultatopgørelse og status m.v.
Fællesform C: Endeligt årsregnskab § 2.  Månedsbalance med bilag/månedsstatistik  

 indsendes senest 7 arbejdsdage efter udløbet af den foregående måned i et af  

 direktionen underskrevet eksemplar.
De månedsbalancer, der i henhold til  

 bank- og sparekasseloven skal offentliggøres, kan anføres med hele tusinde  

 kroner.
§ 3.  Foreløbig resultatopgørelse og status m.v. samt  

 eventuelle ekstra noter indsendes så vidt muligt inden udgangen af januar  

 måned underskrevet af direktionen i to eksemplarer.
Tilsynet underrettes,  

 såfremt pengeinstituttet foretager ændringer i det allerede indsendte,  

 foreløbige materiale vedrørende resultatopgørelse og status ved indsendelse  

 af to eksemplarer af de sider, hvorpå der er foretaget rettelser med  

 angivelse af datoen for rettelsen.
 § 4.  Tilsynet med banker og sparekasser kan træffe  

 bestemmelse om, at oplysningerne i månedsbalance med bilag/månedsstatistik og  

 foreløbig resultatopgørelse og status m.v. skal indberettes på magnetbånd.
 § 5.  Det reviderede og godkendte endelige årsregnskab  

 indsendes - i to eksemplarer - tillige med afskrift af revisionsprotokollen  

 vedrørende årsregnskabet til Tilsynet inden 10 dage efter godkendelsen af  

 generalforsamlingen/repræsentantskabet og senest 4 måneder efter  

 regnskabsårets udløb.
 Sammen med det endelige årsregnskab indsendes en af direktionen  

 underskrevet erklæring om, at det endelige årsregnskab er i overensstemmelse  

 med den indsendte, foreløbige resultatopgørelse og status, eller såfremt  

 dette ikke er tilfældet en redegørelse for, hvilke ændringer der er foretaget  

 med angivelse af dato for rettelsen.
Såfremt pengeinstituttet lader årsregnskabet trykke, skal dette omfatte  

 hele det endelige årsregnskab og årsberetningen.
De anførte tal kan afrundes  

 til hele tusinde kroner.
Sammenlignende tal fra det forrige år skal anføres.
Et eventuelt trykt  

 regnskab skal indsendes.
Ved offentliggørelsen i dagspressen kan man undlade  

 årsberetningen og de noter, der er angivet på FC 8-12, og de anførte tal kan  

 afrundes til hele tusinde kroner.
 Ønsker et pengeinstitut efter at have opfyldt lovens krav om  

 offentliggørelse af årsregnskabet i dagspressen herudover at give  

 regnskabsoplysninger i forkortet form, er dette tilladt under forudsætning  

 af, at det af såvel overskriften som offentliggørelsens helhedsindtryk klart  

 fremgår, at der er tale om et sammendrag af regnskabstal.
 Offentliggørelse af filialregnskaber er tilladt under forudsætning af, at  

 det klart fremgår, at der er tale om et filialregnskab, og at  

 pengeinstituttets regnskab tillige er gengivet fuldt ud.
 Et eventuelt trykt årsregnskab skal, hvis der foreligger koncernforhold,  

 indeholde et koncernregnskab - jfr. bekendtgørelse om pengeinstitutters  

 aflæggelse af koncernregnskab af 20. december 1985. Offentliggørelse af  

 regnskaber på fremmed sprog skal ske i overensstemmelse med en af Tilsynet  

 godkendt form.
 § 6.  Sparekasser, hvis arbejdende kapital (indlån +  

 ansvarlig indskudskapital + egenkapital) ved regnskabsårets udgang er under  

 25 mill.kr., eller som har opnået særlig tilladelse af Tilsynet med Banker og  

 Sparekasser, skal kun, jfr. lov om banker og sparekasser § 37, stk. 1, sidste  

 pkt., indsende kvartalsbalance med bilag/kvartalsstatistik (Fællesform A). De  

 her nævnte sparekasser skal ikke indsende foreløbig resultatopgørelse og  

 status m.v. (fællesform B), men skal samtidig med indsendelse af endeligt  

 årsregnskab (Fællesform C) - i to eksemplarer - suppleret med specifikation  

 over obligationer og aktier, anvendelse af gavefondsmidler, bevægelse på  

 reserver og hensættelser, indsende bilag til kvartalsbalance og  

 kvartalsstatistik udarbejdet på basis af statustallene.
 For disse sparekasser er der i årsregnskabet valgfrihed mellem at postere  

 den samlede kursregulering på obligationer under kursgevinst/tab eller at  

 foretage en opdeling af kursregulering i løbetidsafhængig kursregulering og  

 renteniveauafhængig kursregulering.
 Bestemmelserne i denne paragraf finder ligeledes anvendelse på  

 andelskasser med en arbejdende kapital på under 25 mill.kr. ved  

 regnskabsårets udløb, for så vidt disse ikke er omfattet af § 7 i denne  

 bekendtgørelse.
 § 7.  Andelskasser, der indgår i en sammenslutning af  

 andelskasser omfattet af kapitel 4D i lov om banker og sparekasser m.v., skal  

 kun indsende endeligt årsregnskab (Fællesform C) i to eksemplarer.
 § 8.  Indsendelse af månedsbalance med  

 bilag/månedsstatistik i den her foreskrevne form finder for pengeinstitutter  

 første gang sted for oktober måned 1986.
 Årsregnskabet i den her foreliggende form aflægges for pengeinstitutter  

 første gang for regnskabsåret 1986.
§ 9.  For filialer i udlandet oprettet af her i landet  

 etablerede pengeinstitutter skal indsendes månedsbalance/månedsstatistik og  

 status for hver enkelt filial, uanset at tallene i forvejen indgår i  

 pengeinstituttets indberettede totaltal.
Pengeinstituttet skal desuden  

 indsende månedsbalance/månedsstatistik og status opgjort excl. udenlandske  

 filialer. (Fællesform A excl. bilag).
 § 10.  Denne bekendtgørelse træder i kraft den 22.  

 oktober 1986.
 Bekendtgørelse om bankers og sparekassers regnskabsaflæggelse af 2. marts  

 1981 som senest ændret ved bekendtgørelse af 19. december 1985 ophæves  

 samtidig.
Tilsynet med banker og sparekasser København, den 17. oktober 1986 E.
Mølgaard C.Aa.
Otholm Bilag 1 Bilag til bekendtgørelse om pengeinstitutters regnskabsaflæggelse m.v.
 Der må ikke oprettes nye poster/underposter udover de i fællesformerne A,  

 B og C angivne, medmindre dette foreskrives af Tilsynet. Ønsker et  

 pengeinstitut yderligere specifikation af en post, skal dette ske ved en  

 note.
I.
MÅNEDSBALANCE MED BILAG/MÅNEDSSTATISTIK (Fællesform A).
Ved udenlandske mellemværender forstås mellemværender med valutaudlændinge  

 såvel i danske kroner som i fremmed valuta samt fast ejendom eller anlæg  

 beliggende i udlandet.
Mellemværender med valutaindlændinge i fremmed valuta  

 er således indenlandske mellemværender.
En garanti stillet i forbindelse med  

 optagelse af et udlandslån i et udenlandsk pengeinstitut (valutaudlænding)  

 til en dansk kunde (valutaindlænding) skal bogføres i debetsiden som et  

 indenlandsk mellemværende og i kreditsiden som et udenlandsk mellemværende.  

 Såfremt garantien for udlandslånet stilles over for et formidlende dansk  

 pengeinstitut, vil garantien også i kreditsiden blive et indenlandsk  

 mellemværende.
Angående definition af valutaudlænding henvises til § 2 i  

 Industriministeriets bekendtgørelsen af 18. marts 1981 om valutaforhold.  

 Pengeinstituttets udenlandske filialers balanceposter indgår som udenlandsk  

 mellemværende i månedsbalancen/månedsstatistikken.
 I øvrigt henvises til Danmarks Nationalbanks til enhver tid gældende  

 valutabestemmelser.
I fodnoter til månedsbalancen skal angives såvel debet- som kreditbeløb af  

 de udenlandske mellemværender, der indgår i opgørelsen af Danmarks  

 internationale likviditet.
Fodnoten angives som »Pengeinstituttet har  

 mellemværender, der indgår i Danmarks internationale likviditet med .......  

 kr.« Ved spotforretninger forstås valutaforretninger, der afvikles senest 2  

 bankdage efter indgåelsesdatoen.
 Ved terminsforretninger forstås valutaforretninger, der afvikles 3  

 bankdage efter indgåelsesdatoen eller senere.
 Forretninger i fremmed valuta med såvel valutaudlændinge som  

 valutaindlændinge skal bogføres på dispositionsdagen.
I månedsbalancen/månedsstatistikken bogføres forretninger i fremmed valuta  

 til de pr. ultimo måneden af Danmarks Nationalbank ved den officielle  

 notering fastsatte kurser (middelkurser) med undtagelse af ansvarlig  

 indskudskapital, aktier og obligationer, maskiner og inventar m.v., fast  

 ejendom samt prioritetsgæld i fast ejendom.
For ikke dagligt noterede  

 valutaer anvendes en skønnet kurs.
 Ved agio (ultimo måneden) forstås forskellen mellem værdien af ovennævnte  

 poster omregnet til kroner efter middelkursen pr. ultimo og den bogførte  

 værdi.
 Agio opføres som et nettobeløb under kreditpost 7. Renter og provision  

 (netto) m.v., udenlandske mellemværender.
 Uafviklede terminsforretninger skal særskilt fremgå som fodnoter til  

 månedsbalancen.
 Udækkede terminsforretninger - jfr. debetpost 12. Andre debetposter -  

 indgår i balancen og kursreguleres som anført ovenfor.
 Uafviklede dækkede terminsforretninger anføres til afviklingskurser.
Debet Debetpost 1. Kassebeholdning 1.1. Sedler og mønt.
 1.2. Indestående på postgiro.
 1.3. Checks (excl. checks på Danmarks Nationalbank).
 1.4. Kuponer og udtrukne obligationer (forfaldne).
Indløste forfaldne kuponer fra kunder placeres også i sidstnævnte  

 underpost.
Det samme gælder udtrukne obligationer, hvor  

 indfrielsestidspunktet er kommet.
Udtrukne, men endnu ikke forfaldne  

 obligationer posteres under fondsbeholdningen.
Debetpost 2. Tilgodehavender i Danmarks Nationalbank 2.1. Checks.
 2.2. Folio.
 2.3. Indlånsbeviser.
 2.4. Særlige indskud.
2.5. Andet.
Debet- post 3. Tilgodehavender i indenlandske pengeinstitutter 3.1. Anfordring.
 3.2. Med kortere opsigelsesvarsel end 1 måned.
 3.3. På 1 måned til under 3 måneder.
 3.4. På 3 måneder og derover.
 Under denne post, men som udenlandsk mellemværende, posteres også  

 tilgodehavender hos (andre) danske pengeinstitutters i udlandet virkende  

 filialer, hvorimod tilgodehavender hos filialer af udenlandske  

 pengeinstitutter, der virker her i landet, posteres som indenlandsk  

 mellemværende, under debetpost 4. Tilgodehavender i udenlandske  

 pengeinstitutter m.v.
Ved opgørelse af pengeinstitutternes månedsbalance/månedsstatistik og  

 status i henhold til § 9 skal tilgodehavender i egne filialer i udlandet  

 posteres under denne post som et udenlandsk mellemværende.
Tilgodehavende i  

 en udenlandsk datterbank her i landet posteres under denne post som  

 indenlandsk mellemværende.
Tilgodehavende i en dansk datterbank i udlandet  

 posteres som et udenlandsk mellemværende under debetpost 4. Tilgodehavender i  

 udenlandske pengeinstitutter m.v.
Ved anfordringstilgodehavender forstås  

 beløb, der kan hæves uden noget opsigelsesvarsel, herunder også  

 »dag-til-dag indskud (overnight)».
 Bankoverførsler (»slips«) skal, når overførslen trækkes på et  

 bestemt pengeinstitut, bogføres direkte på dettes konto.
 I alle øvrige tilfælde, herunder pengeinstitutter, der trækker  

 bankoverførsler på egne afdelinger, skal bankoverførsler bogføres under  

 kreditpost 3.1. Anfordring.
 Tilskrevne renter af tilgodehavender hos korrespondenter skal bogføres på  

 de pågældende konti og indgå i posterne i månedsbalancen/månedsstatistikken.  

 Modposten skal posteres i kreditsiden under kreditpost 7. Renter og provision  

 (netto) m.v.
Betalinger til og fra Pengeinstitutternes Betalingsformidlingscenter A/S  

 (PBC) og lignende overførsler skal bogføres på dispositionsdagen, uanset om  

 valideringen foretages senere.
Modposten til PBC-overførsler skal bogføres  

 under indenlandske pengeinstitutter.
 Mellemværende med vekselerere m.v. må ikke posteres her, men skal bogføres  

 under udlån eller indlån.
 Debetpost 4. Tilgodehavender i udenlandske pengeinstitutter m.v.
 4.1. Anfordring.
 4.2. Med kortere opsigelsesvarsel end 1 måned.
 4.3. På 1 måned til under 3 måneder.
 4.4. På 3 måneder og derover.
 Udenlandske pengeinstitutter kan foruden banker og sparekasser omfatte  

 andre former for kreditinstitutter.
 Under denne post, men som indenlandsk mellemværende, posteres også  

 tilgodehavender hos udenlandske pengeinstitutters her i landet virkende  

 filialer, men ikke tilgodehavender hos filialer af danske pengeinstitutter,  

 der virker i udlandet - se debetpost 3. Tilgodehavender i indenlandske  

 pengeinstitutter.
 Tilgodehavende i en dansk datterbank i udlandet posteres som et udenlandsk  

 mellemværende.
 Indlånsbeviser (certificates of deposit) og bankaccepter (banker's  

 acceptances) udstedt af udenlandske pengeinstitutter bogføres under denne  

 post.
 Tilgodehavender i udlandet vedrørende accepter afgivet på et udenlandsk  

 pengeinstituts vegne bogføres også her.
 Der henvises i øvrigt til bemærkningerne under indenlandske  

 korrespondenter, herunder også for så vidt angår reglerne om bogføring af  

 tilskrevne renter.
Debetpost 5. Obligationer 5.1. Noteret på Københavns Fondsbørs.
 5.2. Noteret på udenlandsk børs.
 5.3. Andre.
 5.4. Egne obligationer.
 Køb og salg af fonds skal bogføres til de kurser, hvortil transaktionerne  

 har fundet sted.
 Såfremt en obligation er noteret både på en dansk og en udenlandsk børs,  

 skal den placeres under »Noteret på Københavns Fondsbørs«, enten  

 under indenlandske eller udenlandske mellemværender afhængig af, om  

 obligationen er udstedt af en valutaindlænding eller en valutaudlænding, og  

 uanset om obligationen lyder i danske kroner, i fremmed valuta eller i anden  

 regningsenhed.
 Udenlandske skatkammerbeviser (treasury bills) og lignende udenlandske  

 værdipapirer bogføres også under debetpost 5.
Vedhængende renter må ikke indgå i »Obligationer«, men skal  

 bogføres under kreditpost 7. Renter og provision (netto). Fonds af egen  

 beholdning, solgt på termin, skal forblive bogført i fondsbeholdningen indtil  

 afviklingsdagen.
Vedrørende postering af terminsforretninger henvises til det  

 under debetpost 12 anførte.
Ved forfald af en obligation mindskes den post, hvor obligationen er  

 posteret med obligationens indløsningsværdi.
En udtrukken, men endnu ikke  

 forfalden, obligation skal forblive på den post, hvor den hører til indtil  

 forfald.
Under denne post bogføres konvertible obligationer bortset fra konvertible  

 obligationer, der er udstedt som ansvarlig indskudskapital, der posteres  

 under debetpost 7. Aktier m.v. eller under debetpost 8. Udlån (jvf. det under  

 debetpost 7. anførte). Under obligationer posteres endvidere  

 partialobligationer, der er uopsigelige og til fast rente.
Andre  

 partialobligationer posteres under debetpost 8. Udlån.
 Under post 5.4. Egne obligationer posteres beholdningen i pengeinstituttet  

 af de obligationer, pengeinstituttet selv står som udsteder af, uanset om  

 disse er børsnoterede eller ej.
Debetpost 6. Uopsigelige pantebreve til fast rente Herunder posteres alle uopsigelige pantebreve til fast rente bortset fra  

 partialobligationer og de under debetpost 8.4 anførte pantebreve.
 Køb og salg af pantebreve skal bogføres til de kurser, hvortil  

 transaktionen har fundet sted.
 En ikke indtægtsført underkurs skal være fratrukket aktivet.
 Debetpost 7. Aktier m.v.
 7.1. Noteret på Københavns Fondsbørs.
 7.2. Noteret på udenlandsk børs.
 7.3. Andre aktier m.v.
 7.4. Egne aktier.
 7.5. Ansvarlig indskudskapital i andre pengeinstitutter.
 7.6. Egne beviser for ansvarlig indskudskapital.
 I månedsbalancen/månedsstatistikken skal køb og salg af aktier bogføres  

 til de kurser, hvortil transaktionerne har fundet sted.
 Vedrørende postering af aktier, der såvel er noteret på Københavns  

 Fondsbørs som på udenlandsk børs, gælder samme regler som for obligationer.
 Under post 7.3. Andre aktier m.v. posteres f.eks. andelsbeviser,  

 anpartsbeviser og beviser for indbetalt garantikapital samt unoterede  

 certifikater i investeringsforeninger.
 Ved ansvarlig indskudskapital forstås indskud, som ved likvidation træder  

 tilbage for de øvrige kreditorer, men som fyldestgøres for egenkapital.  

 Ansvarlig indskudskapital i andre pengeinstitutter bogføres under post 7.5.,  

 hvorimod ansvarlig indskudskapital i andre virksomheder føres under post 8.5.  

 Andre udlån.
 Der henvises i øvrigt til de generelle bemærkninger til debetpost 5.  

 Obligationer.
Debetpost 8. Udlån 8.1. Udlånskonti med adgang til variabel udnyttelse.
 8.2. Veksler.
 8.3. Byggelån.
 8.4. Prioritetslån.
 8.5. Andre udlån.
 Fordringer til retslig incasso forbliver posteret under de respektive  

 udlånsposter.
 Hensættelser på udlån fratrækkes de respektive udlånsposter.
ad 8.1. Herunder bogføres indlånskonti i debet.
Endvidere posteres her  

 bl.a. eksportkreditter og kontraktdiskonteringskreditter.
Udenfor falder således lånesagskonti (omprioriteringskonti) individuelle  

 kontraktlån o.lign., selv om de formelt måtte være etableret som  

 kassekreditter.
Disse lån skal posteres under 8.5. Andre udlån.
 ad. 8.2. Herunder bogføres også overliggende veksler og protesterede  

 veksler.
 Ved udenlandske veksler forstås alene veksler, der er trukket på og  

 accepteret af valutaudlændinge, uanset om vekslerne lyder på danske kroner  

 eller fremmed valuta.
 Alle andre veksler bogføres som indenlandske veksler, uanset om de lyder i  

 danske kroner eller fremmed valuta, således også veksler, som er trukket på  

 valutaudlændinge, men accepteret af valutaindlændinge.
 ad 8.3. Ved byggelån forstås lån, der uanset etableringsform i  

 byggeperioden anvendes til finansiering af nybyggeri eller ombygning af  

 eksisterende fast ejendom.
 ad 8.4. Uopsigelige pantebreve til fast rente posteres under debetpost 6.  

 Uopsigelige pantebreve til fast rente. Øvrige pantebreve, herunder pantebreve  

 udstedt til eller tiltransporteret pengeinstituttet, samt andre lån med  

 oprindelig aftalt løbetid på 10 år og derover, hvor lånet er baseret på andet  

 pant i debitors faste ejendom (ejerpantebrev, skadesløsbrev), posteres her.
Uopsigelige pantebreve til variabel rente, hvor det på grund af  

 rentefastsættelsesvilkårene i pantebrevet ikke er muligt at bringe renten op  

 på den til enhver tid værende markedsrente, posteres her.
Endvidere posteres  

 lån omfattet af bank- og sparekasseloven (BSL) § 56, stk. 14, under denne  

 post.
ad 8.5. Herunder posteres øvrige udlån med stipuleret afdragsordning,  

 studielån, lånesagskonti, leasingaktiver og i øvrigt alle udlån, der ikke kan  

 henføres til posterne 8.1. til 8.4. Leasingaktiver, der erhverves i årets  

 løb, skal forblive bogført til anskaffelsesprisen indtil regnskabsårets  

 udløb.
Herunder bogføres endvidere ansvarlig indskudskapital i andre  

 virksomheder end pengeinstitutter, jvf det under debetpost 7. anførte.
Debetpost 9. Garantidebitorer Uafregnede remburser bogføres under garantier.
En remburs skal fra det  

 tidspunkt, den åbnes, respektive adviseres, indtil den udgår, bogføres efter  

 følgende retningslinier:
Samtlige importremburser og samtlige bekræftede eksportremburser skal  

 bogføres.
Konto for lange remburser bogføres under debetpost 12. Andre  

 debetposter.
 Der henvises i øvrigt til omtalen af modsvarende kreditpost 5. Afgivne  

 garantier.
Debetpost 10. Faste ejendomme Såfremt pengeinstituttet midlertidigt har overtaget en ejendom i  

 forbindelse med afvikling af et engagement, skal denne medtages på  

 ejendomskonto med et beløb svarende til ejendommens kontante friværdi  

 (differencen mellem handelsværdien og prioritetsgælden omregnet til  

 kontanter) med tillæg af eventuel prioritetsgæld.
Den kontante friværdi  

 krediteres debetpost 8. Udlån, og prioritetsgælden posteres under kreditpost  

 6.2. Prioritetsgæld i faste ejendomme.
 Med hensyn til postering af ejendomsinteresser henvises til bemærkningerne  

 under aktivpost 10. Faste ejendomme.
 Debetpost 11. Maskiner og inventar m.v.
 Denne post omfatter f.eks. pengeinstituttets inventar, kontormaskiner,  

 transportmidler, edb-anlæg, boksanlæg og aktiverede ombygningsomkostninger i  

 lejede lokaler.
Debetpost 12. Andre debetposter Herunder posteres forskellige debitorer, tilgodehavende renter, goodwill,  

 børs- og stempelmærker m.v., forudbetalt skat i form af fratrukket kuponskat  

 vedrørende pengeinstituttets værdipapirporteføljer, lejebinding i  

 Grundejernes Investeringsfond, bogføringsdifferencer, udækkede  

 terminsforretninger, såvel valutaterminsforretninger som  

 fondsterminsforretninger samt midlertidige udgiftskonti, hvor der senere skal  

 ske hel eller delvis aktivering.
Herudover må der ikke posteres  

 udgiftsposter, der skal tages til udgift i resultatopgørelsen.
Konto for lange remburser bogføres her.
Valutaterminsforretningerne  

 medtages kun med deres nettoposition (af køb og salg) opgjort for hver enkelt  

 valuta for sig og kun i nedennævnte omfang.
 Er nettopositionen af terminsforretningerne i en bestemt valuta salg,  

 medtages i balancen under indenlandske mellemværender den del heraf, som ikke  

 modsvares af pengeinstituttets nettotilgodehavende i og beholdning af samme  

 valuta.
 Er nettopositionen i en valuta køb, medtages i balancen under indenlandske  

 mellemværender den del heraf, som ikke modsvares af pengeinstituttets  

 nettogæld i den samme valuta.
De herefter bogføringspligtige beløb opgøres i en samlet post under  

 henholdsvis denne debetpost og under kreditposten 6 »Andre  

 kreditposter«.
I månedsstatistikken anføres beløbet altid som  

 indenlandske mellemværender.
 En valutaterminsforretning kan dækkes ved en modpost i ansvarlig  

 indskudskapital i udenlandsk valuta, som har et opsigelsesvarsel fra  

 pengeinstituttets side på et år eller derunder, eller hvor  

 tilbagebetalingsfristen er eet år eller derunder.
 En valutaterminsforretning anses for dækket af en modgående  

 valutaterminsforretning, modtaget eller afgivet deposit, såfremt den  

 tidsmæssige forskel mellem de to forretningers løbetid ikke overstiger et år.
 For fondsterminsforretninger gælder tilsvarende regler som for  

 valutaterminsforretninger.
I en fodnote til de offentliggjorte månedsbalancer og årsregnskaber gives  

 oplysning om beløbet for samtlige terminsforretninger, særskilt for valuta-  

 og for fondsterminsforretninger og særskilt for købs- og  

 salgsterminsforretninger.
Valuta og fonds købt og solgt på termin optages til  

 de faktisk aftalte kurser.
Debetpost 13. Omkostninger Her posteres de udgifter og omkostninger, som indgår i resultatopgørelsen,  

 jfr. det under resultatopgørelsens post 5 anførte.
Kredit Kreditpost 1. Indlån 1.1. På anfordring eller med kortere opsigelsesvarsel end 1 måned 1.1.1. På anfordring.
 1.1.1.1. Konti med checks.
 1.1.1.2. Konti uden checks.
 1.1.2. Med kortere opsigelsesvarsel end 1 måned.
 1.2. Med opsigelsesvarsel på 1 måned til under 12 måneder.
 1.3. Med opsigelsesvarsel på 12 måneder og derover.
 1.4. Obligationer og gældsbeviser.
 1.4.1. Med løbetid på 2 år eller derunder.
 1.4.2. Med løbetid på over 2 år.
 1.5. Særlige indlånsformer.
 Under post 1.1.1.1. Konti med checks, posteres udlånskonti i kredit.
 Deponerede beløb, der vedrører f.eks. ejendomshandler og deponeringer med  

 frigørende virkning i forbindelse med huslejeindbetalinger, posteres, såfremt  

 der ikke er anført opsigelsesvarsel, under post 1.1.1. På anfordring.
 Sikringskonti oprettet i forbindelse med forhåndslån og lignende posteres  

 under post 1.2.
Under post 1.4. Obligationer og gældsbeviser, posteres som et indenlandsk  

 mellemværende, obligationer (det vil sige massegældsbreve, der tillige er  

 omsætningsgældsbreve) udstedt af pengeinstituttet.
Disse obligationer  

 bogføres til kurs pari.
Under samme post posteres, som et udenlandsk  

 mellemværende, gældsbeviser udstedt af pengeinstituttet bestemt for udlandet.  

 I tilfælde, hvor et dansk pengeinstitut erhverver et andet dansk  

 pengeinstituts i udlandet emitterede gældsbeviser, posteres disse under  

 debetpost 3. Tilgodehavender i indenlandske pengeinstitutter, indenlandske  

 mellemværender.
 Ved særlige indlånsformer - post 1.5. - forstås udelukkende indlånskonti,  

 som er oprettet i medfør af særlig lovgivning, f.eks. kontoformer, hvortil  

 der er knyttet skattebegunstigelse.
 Posten omfatter følgende:
 1. Indekskonti, opfyldte og uopfyldte, i  

 opsparingsperioden samt i udbetalingsperioden.
 2. Kapitalpensionskonti incl. kapitalkonti vedrørende  

 obligationer og i øvrigt kun indtil bindingsperiodens udløb.
 3. Børneopsparingskonti, dog kun indtil  

 bindingsperiodens ophør.
 4. Selvpensioneringskonti, dog kun indtil  

 bindingsperiodens ophør.
 5. Investeringsfondskonti - alt hvad der indestår,  

 dvs. incl. renter, som ikke er skattebegunstigede, indtil kontoen opgives og  

 uanset kontoens forrentning.
 6. Etableringskonti, jfr. pkt. 5.
 7. Boligsparekontrakter.
 8.Ratepensionskonti.
Uden for posten falder derimod konti, der ikke længere indestår i medfør  

 af særlig lovgivning.
Tillæg, der ydes i forbindelse med tilbagebetaling af  

 indlån, posteres under kreditpost 1. Indlån, i takt med udgiftsføringen af  

 tillægget.
Kreditpost 2. Gæld til Danmarks nationalbank 2.1. Lån på indlånsbeviser.
 2.2. Pengemarkedet.
 2.3. Andet.
Kreditpost 3. Gæld til indenlandske pengeinstitutter 3.1. Anfordring.
 3.2. Med kortere opsigelsesvarsel end 1 måned.
 3.3. På 1 måned til under 3 måneder.
 3.4. På 3 måneder og derover.
 Der henvises i øvrigt til det under debetpost 3. Tilgodehavender i  

 indenlandske pengeinstitutter anførte.
 Kreditpost 4. Gæld til udenlandske pengeinstitutter m.v.
 4.1. Anfordring.
 4.2. Med kortere opsigelsesvarsel end 1 måned.
 4.3. På 1 måned til under 3 måneder.
 4.4. På 3 måneder og derover.
 Herunder posteres veksler, der rediskonteres hos udenlandske  

 pengeinstitutter.
 Der henvises i øvrigt til det under debetpost 4. Tilgodehavender i  

 udenlandske pengeinstitutter m.v. anførte.
Kreditpost 5. Afgivne garantier 5.1. Finansgarantier.
 5.1.1. Over for de i Danmark beliggende pengeinstitutter.
 5.1.2. For valutaudlændinge.
 5.1.3. Pantebrevsgarantier.
 5.1.4. Kreditformidlingsgarantier.
 5.1.5. Andre finansgarantier (finanslån m.v.).
 5.2. Øvrige garantier.
 ad 5.1. Ved finansgarantier forstås garantier for lån/indlån, der  

 optages/indskydes af en af det garanterede pengeinstituts kunder andetsteds.
 Under post 5.1.1. posteres finansgarantier stillet over for  

 pengeinstitutter, der i henhold til valutabestemmelserne betragtes som  

 valutaindlændinge.
 Under post 5.1.2. bogføres som udenlandsk mellemværende garantier for lån  

 optaget af valutaudlændinge hos valutaudlændinge.
 Under post 5.1.3. posteres garantier for pantebreve  

 (»pengeinstitutgaranterede pantebreve«).
 Under post 5.1.4. bogføres garantier vedrørende formidling af indlån  

 direkte til udlånskunder (»markedslån«), avalforpligtelser samt  

 garantier for indskud i andre finansielle institutioner end pengeinstitutter.  

 Som udenlandsk mellemværende under denne post medtages garantier vedrørende  

 optagelse af kommercielle lån i udlandet (import- og eksportlån optaget af  

 valutaindlændinge hos valutaudlændinge).
Under post 5.1.5. posteres garantier for forhåndslån samt andre garantier  

 for lån i realkredit- og erhvervsfinansieringsinstitutter - herunder  

 forskrivninger for egenkapital.
Som udenlandske mellemværender medtages  

 garantier vedrørende andre lån end de under 5.1.2. og 5.1.4. nævnte  

 (finanslån m.v.).
ad 5.2. Under denne post bogføres arbejds- og tilbudsgarantier, garantier  

 for toldkreditter, remburser samt alle øvrige garantier, der ikke er  

 finansgarantier.
Vedrørende behandlingen af remburser henvises til  

 bemærkningerne til debetpost 9. Garantidebitorer.
Kreditpost 6. Andre kreditposter 6.1. Acceptkonto.
 6.2. Prioritetsgæld i faste ejendomme.
 6.3. Andet.
 Under post 6.1. bogføres bl.a. accepter afgivet vedrørende lange  

 importremburser. (Når et udenlandsk pengeinstitut accepterer på foranledning  

 af et dansk pengeinstitut, bogføres beløbet under udenlandske korrespondenter  

 i kredit).
 Under post 6.2. skal kun posteres prioritetsgæld i ejendomme,  

 pengeinstitutter har erhvervet i eget navn.
 Under post 6.3. bogføres bl.a. solgte checks trukket på pengeinstituttet  

 selv (trasseringer i danske kroner) og noterede checks.
Under denne post skal i månedsbalancen f.eks. bogføres ikke hævet udbytte  

 og tantieme samt bogføringsdifferencer.
Uafregnede mellemværender mellem  

 hovedsæde og filialer posteres her eller under den tilsvarende debetpost.
Under post 6.3. bogføres også kapitaliserede pensionsforpligtelser og  

 skyldige feriepenge og eventuel skyldig husleje m.v.
Der henvises til  

 bemærkningerne under passivpost 6. Andre passiver.
 Under denne post må i månedsbalancen/månedsstatistikken kun medtages  

 egentlige kreditorkonti, altså ikke indtægtsposter, der ved årsopgørelsen  

 skal føres til indtægt i resultatopgørelsen.
 Kreditpost 7. Rente og provision (netto) m.v.
Agio vedrørende Danmarks internationale likviditet og mellemværender med  

 filialer i udlandet oprettet af her i landet etablerede pengeinstitutter  

 posteres som udenlandsk mellemværende.
Alle andre mellemværender posteres som  

 indenlandske mellemværender.
Foruden rente- og provisionsindtægter og  

 renteudgifter bogføres her rente af obligationer og udbytte af aktier, rente  

 af ansvarlig indskudskapital m.v. samt andre indtægter.
Endvidere posteres  

 herunder tilbagebetalt skat og fordringer, der er endeligt tabt, såfremt der  

 ikke er foretaget hensættelser på disse fordringer.
 I månedsbalancen/månedsstatistikken skal »Årets nettoresultat« i  

 tiden indtil regnskabets godkendelse på  

 generalforsamlingen/repræsentantskabsmødet posteres under denne post, men  

 uden særskilt specifikation.
 I de månedsbalancer, der indsendes pr. 31. januar, og indtil årsregnskabet  

 er godkendt i banken respektive i andelskassen af generalforsamlingen og i  

 sparekassen af repræsentantskabet, må der således ikke være foretaget  

 overskudsfordeling.
 Foretages opskrivning af faste ejendomme i forbindelse med  

 regnskabsaflæggelsen, skal opskrivningsbeløbet posteres under kreditpost 7.  

 Rente og provision (netto) m.v. indtil godkendelsen på  

 generalforsamlingen/repræsentantskabet.
Regulering af en vedtægtshjemlet kursreguleringsfond og investeringsfond  

 kan dog ske før generalforsamlin- gens/repræsentantskabets godkendelse.
Dette  

 gælder også overkurs ved aktieudvidelse, der skal henlægges til lovpligtig  

 reservefond.
 Bortset fra disse reguleringer skal reserverne stå uændret, indtil  

 overskudsfordelingen er vedtaget af generalforsamlingen eller  

 repræsentantskabet.
 De her nævnte reguleringer skal fremgå af resultatopgørelsen for det år,  

 hvori de er foretaget.
Kreditpost 8. Ansvarlig indskudskapital 8.1. Der ikke kan ligestilles med egenkapital.
 8.2. Der kan ligestilles med egenkapital.
 Vedrørende den nærmere opgørelse af ansvarlig indskudskapital, der kan  

 ligestilles med egenkapital, henvises til BSL § 22, stk. 3, 4 og 5. I øvrigt  

 henvises til bemærkningerne under passivpost 7. Ansvarlig indskudskapital.
 Tillæg, der ydes i forbindelse med tilbagebetaling af ansvarlig  

 indskudskapital, posteres under kreditpost 6. Andre kreditposter, i takt med  

 udgiftsføringen af tillægget.
 Ansvarlig indskudskapital i form af ihændehaverpapirer posteres som et  

 indenlandsk respektiv udenlandsk mellemværende, afhængig af, om de er  

 emitteret her i landet eller i udlandet.
 Såfremt konvertibel ansvarlig indskudskapital ombyttes med et nominelt  

 aktiebeløb, der overstiger den ansvarlige indskudskapital, skal denne  

 difference behandles på tilsvarende måde som ved udstedelse af fondsaktier.
Kreditpost 9. Egenkapital 9.1. Aktiekapital/andelskapital/indbetalt garantikapital.
 9.2. Reserver.
 9.2.1. Lovpligtig reservefond.
 9.2.2. Opskrivningsfond.
 9.2.3. Vedtægtshjemlet kursreguleringsfond.
 9.2.4. Investeringsfond (ubeskattet).
 9.2.5. Øvrige reservefonds.
Se i øvrigt bemærkninger under status.
Månedsbalan- cen/Månedsstatistikken iøvrigt Som supplement til månedsstatistikken skal indsendes en opgørelse, hvor  

 pengeinstituttet specificerer sit mellemværende med pengemarkedet,  

 terminsmarkedet og markedet vedrørende aftaleindlån.
Endvidere skal  

 pengeinstituttet indsende en opgørelse af beholdningen af danske  

 statsobligationer og statsgældspapirer til bogført værdi ultimo måneden (FA  

 14) samt et skema til måling af ændringer i kursværdi på pengeinstituttets  

 børsnoterede obligationer (FA 14 A), som udfyldes i overensstemmelse med de i  

 underbilag 1 anførte retningslinier.
 Sammen med månedsbalance/månedsstatistik indsendes kontrolskemaer til  

 Tilsynet med Banker og Sparekasser, indeholdende:
 1. En opgørelse i henhold til BSL § 21 (soliditet).
 2. En opgørelse i henhold til BSL § 28 (likviditet).
 3. En opgørelse over ansvarlig indskudskapital, jfr.  

 BSL § 22 (ansvarlig indskudskapital).
 4. En opgørelse over beholdning af og belånte egne  

 aktier m.v.
II.
STATUS Idet der i øvrigt med hensyn til de enkelte posters indhold henvises til  

 bemærkningerne under månedsbalance med bilag/månedsstatistik, skal følgende  

 anføres.
Aktiver Aktivpost 5. Obligationer Vedrørende værdioptagelse henvises til BSL § 32, stk. 1.
 Udtrukne obligationer optages til en skønnet værdi (en tilbagediskontering  

 fra forfaldstidspunktet til opgørelsestidspunktet foretages med en rentefod,  

 der svarer til den gennemsnitlige obligationsrente pr. 31. december).  

 Udtrukne obligationer med forfald 2. januar optages dog til pari på  

 statusbalancen ultimo det foregående år.
 Obligationer i beholdningen, der er solgt på termin, optages højst til en  

 kurs, der svarer til børskursen ved terminsforretningens indgåelse tillagt  

 den periodeafgrænsede kursgevinst/tab.
 For udækkede fondsterminsforretninger skal der tages hensyn til den  

 risiko, der hviler på disse forretninger, jfr. bemærkningerne til post 3.1.  

 Avance og kursregulering af fremmed valuta, i resultatopgørelsen.
 Vedrørende postering af terminsforretninger henvises til debetpost 12.  

 Andre debetposter.
Aktivpost 6. Uopsigelige pantebreve til fast rente Værdien af de pantebreve, der er opført under denne post, skal reguleres i  

 overensstemmelse med kursudviklingen for sådanne pantebreve.
Vedrørende  

 værdioptagelse henvises i øvrigt til BSL § 32, stk. 5.
 Aktivpost 7. Aktier m.v.
 Vedrørende værdioptagelse henvises til BSL § 32, stk. 1.
Aktivpost 8. Udlån ad 8.4. En ikke-indtægtsført underkurs skal være fratrukket aktivet.
ad 8.5. Leasingaktiver må højst optages til værdien i handel og vandel,  

 jfr.
BSL § 32, stk. 5. Er posten leasingaktiver optaget til en værdi  

 væsentligt under den skønnede handelsværdi, skal der i en note redegøres  

 herfor, medmindre der er tale om et ubetydeligt beløb.
Aktivpost 10. Faste ejendomme Vedrørende værdioptagelse henvises til BSL § 31.
 Der skal ved værdiansættelsen bl.a. tages hensyn til ejendommens  

 prioritering.
 Alle ejendomme, som pengeinstituttet har erhvervet i eget navn, skal  

 bogføres på ejendomskonto.
 Aktiver i ejendomsselskaber posteres under aktivpost 7. Aktier m.v.
 Lån til disse selskaber posteres under aktivpost 8. Udlån.
Aktivpost 12. »Andre aktiver« Herunder posteres tilgodehavende agio, renter og provision.
Passiver Passivpost 6. Andre passiver Herunder posteres bl.a. forudbetalt og skyldig agio, rente, diskonto og  

 akkumuleret udskudt skat vedrørende børsnoterede værdipapirer og  

 indlåns-/udlånsrenter.
Under denne post bogføres kapitaliserede pensionsforpligtelser.
Om disse  

 gælder:
 Ubetingede pensionstilsagn, der ikke dækkes ved tegning af forsikring  

 eller på anden aktuarmæssige måde, skal opføres i balancen med den  

 kapitaliserede værdi.
 Indeholder pensionstilsagnet alene en ret til en ydelse, der træder  

 tilbage for kreditorer, men som skal fyldestgøres før egenkapitalen i  

 tilfælde af likvidation, kræves der ingen henlæggelse til en pensionsfond,  

 men oplysning - i form af en note til regnskabet - om ydelsens kapitaliserede  

 beløb.
Passivpost 7. Ansvarlig indskudskapital Med hensyn til opgørelsen af ansvarlig indskudskapital, der kan  

 ligestilles med egenkapitalen, henvises til BSL § 22, stk. 3, 4 og 5, og  

 særligt indberetningsskema.
Passivpost 8. Egenkapital Under denne post må foruden indbetalt aktiekapital og garantikapital kun  

 posteres virkelige reserver, dvs. reserver, hvis fulde pålydende skønnes i  

 behold.
Konti, der skal virke som korrektiver til de under aktiverne opførte  

 værdier, må ikke opføres under reserver eller i øvrigt blandt passiver, men  

 skal fradrages vedkommende aktivgruppe, således at aktiverne i de  

 offentliggjorte månedsbalancer og status fremtræder med deres reelle værdi.
 Et eventuelt underskud skal fratrækkes egenkapitalen.
 Bevægelser på egenkapitalkonti skal altid passere resultatopgørelsen.
Når et pengeinstitut sammensluttes med et andet pengeinstitut, skal den  

 egenkapital, der tilgår det overtagende pengeinstitut, ikke passere  

 resultatopgørelsen.
I en note skal oplyses, hvilket beløb egenkapitalen i den  

 anledning er øget med og navnet på det selskab, der overtages.
Tilsvarende  

 oplysninger skal gives i årsberetningen.
 Noter til status:
 Udover de noter, der kræves i fællesform C og noter vedrørende ændrede  

 vurderings- og regnskabsprincipper, skal der gives følgende særlige  

 oplysninger som noter til de regnskabsposter, hvortil de hører:
 1. Såfremt en realisation af pengeinstituttets aktiver  

 til den i status angivne værdi vil udløse en beskatning, skal dette oplyses i  

 overensstemmelse med de i aktieselskabslovgivningen gældende regler.
2. Størrelse og løbetid samt valuta for den ansvarlige  

 indskudskapital.
For konvertibel ansvarlig indskudskapital angives desuden  

 ombytningskurs samt det beløb, de frie reserver eventuelt måtte blive  

 reduceret med, hvis alle obligationer bliver konverteret til aktier.
 3. Er der optaget lån mod obligationer eller mod andre  

 gældsbreve med ret til rente, hvis størrelse helt eller delvis er afhængig af  

 det udbytte, som selskabets aktier afkaster, eller af årets overskud, skal  

 for hvert lån angives det udestående lånebeløb samt den aftalte forrentning.
 4. Fondstransaktioner omkring ultimo regnskabsåret,  

 såfremt den 31. december bogførte beholdning på afgørende måde afviger fra  

 beholdningen opgjort efter et dispositionsprincip.
 5. Beløbet for de af pengeinstituttet pantsatte  

 obligationer, aktier, pantebreve o.lign.
 6. Moderselskaber i koncerner skal angive den samlede  

 værdi i moderselskabets status af kapitalandele i de selskaber, der indgår i  

 koncernen, jfr. § 1 i bekendtgørelse om pengeinstitutters aflæggelse af  

 koncernregnskab af 20. december 1985. Det skal ligeledes angives, efter  

 hvilke principper disse kapitalandele er værdiansat.
 7. Sammenslutninger af andelskasser omfattet af  

 kapitel 4D i lov om banker og sparekasser m.v. skal i årsregnskabet anføre  

 den totale sum af reserver ultimo året fordelt på de af sammenslutningen  

 omfattede andelskasser.
 Noten vedrørende opgørelsen af mellemværender i udenlandsk valuta i aktiv-  

 og passivsiden skal omfatte samtlige mellemværender, der er angivet i  

 udenlandsk valuta incl. garantier, uanset om disse mellemværender medtages  

 ved opgørelsen af Danmarks internationale likviditet.
 Unoterede valutaer optages til skønnet værdi.
 I fodnoterne til aktiv- og passivsiden indgår kun mellemværender, der  

 indgår i Danmarks internationale likviditet.
III.
RESULTATOPGØRELSEN Alle indtægter og udgifter skal periodeafgrænses.
 Der må ikke finde nettoposteringer sted, medmindre det direkte er  

 foreskrevet.
 1. Renteindtægter m.v.
 1.1. Rente og provision af udlån.
 1.2. Rente m.v. af pantebreve.
 1.3. Rente af obligationer og udbytte af aktier m.v.
 1.4. Rente af tilgodehavender i indenlandske pengeinstitutter.
 1.5. Rente af tilgodehavender i udenlandske pengeinstitutter m.v.
 1.6. Øvrige renteindtægter.
 ad 1.1. Herunder føres alle indtægter hidrørende fra aktivpost 8. Udlån  

 incl. stiftelsesprovision.
 Indtægter af leasingaktiver opgøres efter fradrag af afskrivninger.
I tilfælde, hvor et pengeinstitut yder lån til en kurs under pari, må en  

 efter omstændighederne passende del af kursforskellen - dog højst 3 pct. af  

 lånets pålydende - tages til indtægt for det regnskabsår, hvori lånet er  

 ydet.
Resten tages til indtægt i de følgende års regnskaber i forhold til  

 lånets restgæld og restløbetid, jfr.
BSL § 33. Posten indeholder således  

 såvel stiftelsesprovision vedrørende lån stiftet det pågældende regnskabsår  

 som stiftelsesprovision hidrørende fra tidligere regnskabsår.
ad 1.2. Herunder føres rente og indtægtsført underkurs af uopsigelige  

 pantebreve til fast rente - jfr. omtalen under debetpost 6. Uopsigelige  

 pantebreve til fast rente.
Underkursen indtægtsføres efter samme regler som  

 anført ovenfor, dog uden den nævnte begrænsning på 3 pct.
 ad 1.3. Herunder føres direkte rente, løbetidsafhængig kursregulering og  

 indeksregulering af obligationer, samt udbytte af aktier m.v., uanset om  

 disse værdipapirer indgår i pengeinstituttets puljeordninger eller ikke.  

 Endvidere posteres herunder renteindtægter af garantikapital og ansvarlig  

 indskudskapital, samt terminstillæg for fondsterminsforretninger.
Den løbetidsafhængige kursregulering (incl. udtrækning) beregnes for  

 børsnoterede danske kroneobligationer, bortset fra indeks- og  

 præmieobligationer.
Beregningen foretages på grundlag af de på Københavns  

 Fondsbørs dagligt noterede kurser, jfr. de i underbilag 2 foreskrevne  

 retningslinier.
Udbytte af aktier kan først indtægtsføres, når udbyttet er  

 forfaldent.
 ad 1.4. Herunder føres alle renteindtægter vedrørende aktivposterne:
 2. Tilgodehavende i Danmarks Nationalbank.
 3. Tilgodehavende i indenlandske pengeinstitutter.  

 Endvidere føres rente af giro under denne post.
 Rente af tilgodehavender hos vekselerere m.v. må ikke posteres her, men  

 skal posteres under 1.1. Rente og provision af udlån.
 ad 1.5. Herunder føres alle renteindtægter vedrørende aktivpost 4.  

 Tilgodehavender i udenlandske pengeinstitutter m.v.
2. Renteudgifter 2.1. Rente til indlån.
 2.2. Rente til indenlandske pengeinstitutter.
 2.3. Rente til udenlandske pengeinstitutter m.v.
 2.4. Rente til ansvarlig indskudskapital og garantikapital.
 2.5. Øvrige renteudgifter.
 ad 2.1. Herunder føres alle renteudgifter vedrørende passivpost 1. Indlån.
 Posten omfatter således rente til indlån med fradrag af dekortrenter.  

 Endvidere posteres her sparepræmie og alt, hvad der kan ligestilles med  

 renter, dog ikke bonus, der henhører under overskudsfordelingen.
Under posten føres endvidere den del af renteudgiften til puljeordninger,  

 som modsvares af det nominelle renteafkast samt den løbetidsafhængige  

 kursregulering på de obligationer, der indgår i pengeinstituttets  

 puljeordninger.
Udbytter respektive renter af øvrige værdipapirer m.v., der  

 indgår i puljeordninger, føres ligeledes her.
 ad 2.2. Herunder føres alle renteudgifter vedrørende passivposterne:
 2. Gæld til Danmarks Nationalbank.
 3. Gæld til indenlandske pengeinstitutter.
 ad 2.3. Herunder føres alle renteudgifter vedrørende passivpost 4. Gæld  

 til udenlandske pengeinstitutter m.v.
Såfremt der ved tegning af indlån eller ansvarlig indskudskapital er givet  

 løfte om et tillæg, f.eks. i forbindelse med tilbagebetaling af den  

 ansvarlige kapital, skal der under henholdsvis post 2.1. og 2.4. udgiftsføres  

 en forholdsmæssig andel af dette tillæg.
Det er dog en forudsætning herfor,  

 at indskyderne kun f.eks. i forbindelse med likvidation eller fusion har krav  

 på en forholdsmæssig del af tillægget.
 ad 2.5. Herunder posteres øvrige renteudgifter, dog ikke renter af  

 prioritetsgæld, der skal posteres under 3.2. Nettoresultat af drift af fast  

 ejendom.
3. Avance og kursregulering af fremmed valuta Herunder posteres alle kursavancer/-tab på handel med fremmed valuta,  

 kurssikringsfradrag/-tillæg i forbindelse med valutaterminsforretninger samt  

 valutakursreguleringer af aktiver og passiver i fremmed valuta.
 Avancen ved kursregulering fremkommer som forskellen mellem primokursen  

 eller en senere anskaffelseskurs og den pr. 31. december gældende middelkurs.
 Såfremt nettoresultatet bliver negativt, skal avancen på fremmed valuta  

 anføres med et negativt fortegn, og ordet »tab« skal anføres i  

 parentes efter teksten.
For terminsforretninger gælder der følgende: Såfremt forretninger, indgået  

 til dækning af valutarisiko på terminsforretninger, er medtaget i ovennævnte  

 kursregulering, foretages en tilsvarende kursregulering af de dækkede  

 terminsforretninger, idet der skal foretages en efterfølgende  

 periodeafgrænsning af kurssikringsgebyrer/valutaterminstillæg forholdsmæssigt  

 efter terminsforretningernes løbetid.
Såfremt de anførte  

 »dækningsforretninger« ikke indgår i ovennævnte kursregulering,  

 skal der heller ikke ske en kursregulering af de dækkede terminsforretninger.  

 Periodeafgrænsning af kurssikringsgebyrer/-tillæg skal ske forholdsmæssigt  

 efter terminsforretningernes løbetid og omregnes til de på opgørelsesdagen  

 gældende kurser.
 For udækkede terminsforretninger skal der tages hensyn til den kursrisiko,  

 der hviler på disse forretninger, således at forskellen mellem de aftalte  

 kurser og gældende kurser på opgørelsesdagen skal posteres under denne post.  

 For udækkede terminsforretninger kan der som gældende kurser på  

 opgørelsesdagen bruges enten terminskurser for restløbetid af indgåede  

 forretninger eller opgørelsesdagens middelkurs (for ikke dagligt noterede  

 valutaer skønnet kurs), idet der så herefter skal foretages en  

 periodeafgrænsning af kurssikringsgeby- rer/valutaterminstillæg  

 forholdsmæssigt efter terminsforretningernes løbetid.
 Den opgjorte nettoavance på terminsforretninger, der indgår i  

 resultatopgørelsen, skal i status modposteres under aktivpost 12. Andre  

 aktiver eller passivpost 6. Andre passiver, på tilsvarende måde som  

 tilgodehavende og skyldige renter.
Kurssvingninger på værdipapirer i udenlandsk valuta som følge af  

 valutakursændring posteres under denne post.
Den resterende regulering i form  

 af svingninger i selve kursen for værdipapiret posteres under kursregulering  

 tilsvarende som for et værdipapir i danske kroner.
 Kursreservationer foretaget af banken eller sparekassen posteres under  

 11.2. Opskrivning/nedskrivning af valutamellemværender.
 Posten omfatter ikke rente af tilgodehavende i fremmed valuta, der føres  

 under indtægtspost 1. Renteindtægter m.v.
 Endelig føres under denne post valutakursregulering af ansvarlig  

 indskudskapital udstedt af pengeinstituttet.
4. Andre ordinære indtægter 4.1. Garantiprovision.
 4.2. Nettoresultat af drift af fast ejendom (+/-).
 4.3. Øvrige ordinære indtægter.
ad 4.1. Herunder føres indtægter vedrørende aktivpost 9. Garantidebitorer,  

 herunder rembursprovision og provision i forbindelse med garantistillelse for  

 udlandslån.
Videregivelse af garantiprovision til andre pengeinstitutter  

 fratrækkes denne post.
ad 4.2. Nettoresultat af drift af fast ejendom omfatter overskud af  

 ejendomme anført under post 10. Faste ejendomme, og prioritetsrenter.
Se i  

 øvrigt post 5.3. Husleje og intern lejeværdi af lokaler i egne ejendomme m.v.
 ad 4.3. Posten omfatter øvrige ordinære indtægter, f.eks. kurtage ved  

 handel med værdipapirer (angivet som nettobeløb), boksleje, depotafgifter,  

 præskriberede indlån, præskriberet udbytte og andre årligt tilbagevendende  

 ordinære indtægter ved pengeinstitutvirksomhed.
 Provisioner i forbindelse med betalinger til og fra udlandet og i  

 forbindelse med formidling af udlandslån posteres under denne post.
 Endvidere posteres her inkassoprovision m.v.
5. Omkostninger 5.1. Lønninger og vederlag til bestyrelse og direktion samt til  

 repræsentantskab (i banker og andelskasser).
 5.2. Lønninger m.v. til personale.
 5.3. Husleje og intern lejeværdi af lokaler i egne ejendomme m.v.
 5.4. Kontorudgifter.
 5.5. Reparation og vedligeholdelse.
 5.6. Annoncer, reklame, rejser og kursusudgifter m.v.
 5.7. Øvrige omkostninger.
ad 5.1. Denne post omfatter lønninger og vederlag incl. eventuelt  

 pensionsbidrag til repræsentantskab, bestyrelse og direktion.
Posten skal  

 indeholde eventuelt tantieme.
 Honorarer, som bestyrelsesmedlemmer måtte oppebære i forbindelse med  

 udførelse af særlige bestyrelsesopgaver, posteres også her.
 ad 5.2. Herunder føres foruden den egentlige løn, feriepenge (se  

 passivpost 6. Andre passiver), ATP, beløb ydet til Lønmodtagernes  

 Garantifond, beløb ydet til sygedagpengeordningen, arbejdsgivernes  

 overenskomstmæssige pensionsbidrag til endnu ikke pensionerede medarbejdere,  

 løbende bidrag til pensionerede medarbejdere, jubilæumsgratiale samt løn til  

 ledelsesorganer, der ikke er lovhjemlede, f.eks. lokalråd m.v., der ikke er  

 medlem af bestyrelsen i pengeinstituttet eller af repræsentantskabet i  

 banker.
ad 5.3. Herunder posteres husleje af lejede lokaler, ligesom  

 pengeinstituttet skal beregne husleje af lokaler i egen ejendom.
Den  

 tilsvarende indtægt føres under post 4.2. Nettoresultat af drift af fast  

 ejendom.
Den beregnede husleje fastsættes ud fra markedslejen, dvs. hvad  

 tilsvarende lokaler af samme kvalitet og med samme beliggenhed måtte koste.  

 Her posteres ligeledes belysning, opvarmning, rengøring m.v.
Såfremt  

 pengeinstituttet selv har ansat rengøringspersonale, føres lønudgifter under  

 post 5.2. Lønninger m.v. til personale.
 ad 5.4. Posten omfatter f.eks. kontorartikler, tryksager, porto, telefon,  

 telex, leje af edb-anlæg og udgifter til edb-servicekørsel.
 Endvidere kan der under denne post foretages sådanne afskrivninger på  

 driftsmidler, der af skattevæsenet accepteres som omkostninger, og som  

 udgiftsføres i det pågældende regnskabsår.
ad 5.5. Posten omfatter reparation og vedligeholdelse af løsøre (biler,  

 inventar m.v.) og reparation af lokaler.
Såfremt der ved reparation sker en  

 værdiforbedring af lokalerne, skal der foretages en aktivering (enten på  

 ejendomskonto eller ved lejede lokaler på inventarkonto), hvorefter beløbet  

 afskrives under resultatopgørelsesposterne 6.4. Faste ejendomme eller 6.3.  

 Maskiner og inventar m.v., efter de i BSL § 31 angivne regler.
 ad 5.6. Herunder posteres udgifter til annoncer, reklame, rejser,  

 undervisning samt i øvrigt omkostninger, der har karakter af  

 udviklingsomkostninger.
 ad 5.7. »Øvrige omkostninger« omfatter f.eks. stempelafgifter  

 (erlagt ved køb af værdipapirer til egenbeholdning, køb af fast ejendom o.l.,  

 gebyrer, diæter, kørselsgodtgørelse, honorarer til eksterne revisorer,  

 kassedifferencer, repræsentation, forsikringer af enhver art, herunder  

 vagttjeneste og alarmsystemer, afgift til organisationer og Tilsynet med  

 Banker og Sparekasser.
6. Afskrivninger og hensættelser 6.1. Udlån og garantidebitorer.
 6.2. Korrespondentmellemværender.
 6.3. Maskiner og inventar m.v.
 6.4. Faste ejendomme.
 6.5. Andre aktiver.
 Afskrivninger og hensættelser skal ske i overensstemmelse med god  

 regnskabsskik og under hensyntagen til værdioptagelsesreglerne.
I forbindelse med udarbejdelsen af resultatopgørelsen skal der foretages  

 en nøje gennemgang af samtlige udestående fordringer og en individuel  

 bedømmelse af den risiko, som de enkelte engagementer måtte rumme.
Herefter  

 foretages sådanne afskrivninger eller hensættelser til tab på disse  

 fordringer, som pengeinstituttets ansvarlige ledelse skønner nødvendig.
Afskrivninger og hensættelser skal ikke alene ske for så vidt angår  

 konstaterede, men også for sandsynliggjorte tab.
I det omfang der er tale om  

 en hensættelse og ikke et endeligt afskrevet tab, skal pengeinstituttet  

 bogføre beløbet på en hensættelseskonto.
Denne konto fratrækkes den  

 debet/aktivpost, hvor hensættelsen er foretaget, således at aktiverne  

 fremtræder med deres virkelige værdi.
Ved hensættelse på garantier overføres en til hensættelsen svarende andel  

 af garantien til post 12. Andre aktiver, og post 6. Andre passiver.
Herefter  

 krediteres andre aktiver for den foretagne hensættelse, der udgiftsføres  

 under post 6.1. Udlån og garantidebitorer.
 Overførsel af hensættelser kan finde sted fra en individuel fordring til  

 en anden og fra en lånekategori til en anden, uden at beløbet behøver at  

 passere resultatopgørelsen.
Tilbageføring af tilskrevne renter må ikke finde sted.
For debitorer, der  

 har standset betalingerne eller er erklæret konkurs, kan indtægtsføring af  

 renter ophøre i det omfang, renten kan anses som uerholdelig.
Indgår renten  

 alligevel på et senere tidspunkt, skal den indtægtsføres under post 1.1.  

 Rente og provision af udlån.
 ad 6.1. Herunder føres alle afskrivninger og hensættelser på udestående  

 fordringer incl. garantier samt afskrivninger på fordringer til retslig  

 inkasso.
 ad 6.2. Herunder posteres afskrivninger og hensættelser på  

 korrespondentmellemværender (derimod ikke kursreguleringer affødt af  

 svingninger i de officielt noterede kurser, der bogføres under post 3.1.  

 Avance og kursregulering af fremmed valuta eller kursreservationer på fremmed  

 valuta, der posteres under post 11.2. Opskrivning/nedskrivning af  

 valutamellemværender).
 ad 6.3. Posten omfatter afskrivninger på maskiner, inventar,  

 transportmidler, edb-anlæg, indretning af lejede lokaler og boksanlæg i det  

 omfang, det ikke er bygget sammen med ejendommen, dvs. at det lader sig  

 flytte til anvendelse andre steder.
 ad 6.4. Afskrivning på fast ejendom inkluderer ombygningsomkostninger, der  

 er aktiveret, jfr. bemærkningerne under udgiftspost 5.5. Reparation og  

 vedligeholdelse.
 ad 6.5. Herunder foretages afskrivninger på goodwill, der i henhold til  

 BSL § 32, stk. 4, årligt afskrives med et rimeligt beløb, dog mindst 25 pct.
 Goodwill, der ikke erhverves i forbindelse med overtagelse af  

 pengeinstitutvirksomhed, (eksempelvis afståelsesvederlag), skal dog  

 udgiftsføres fuldt ud i anskaffelsesåret under post 7.3. Ekstraordinære  

 udgifter.
7. Ekstraordinære indtægter og udgifter 7.1. Indgået på tidligere afskrevne fordringer.
 7.2. Øvrige ekstraordinære indtægter.
 7.3. Ekstraordinære udgifter.
 ad 7.1. Herunder posteres beløb indgået på tidligere afskrevne fordringer,  

 såvel beløb, der tages til indtægt fra korrektivkonto, som beløb, der har  

 været endeligt afskrevet.
 ad 7.2. Herunder føres alle indtægter, der ikke er årligt tilbagevendende,  

 f.eks. fortjeneste ved salg af fast ejendom.
Endvidere posteres her kursgevinst som følge af indfrielse af  

 prioritetsgæld.
Kursgevinsten henlægges ikke til en eventuel vedtægtshjemlet  

 kursreguleringsfond.
 Under ekstraordinære indtægter bogføres endvidere den del af  

 kursreguleringen vedrørende puljeordninger, som modsvares af den  

 renteniveauafhængige del af kursreguleringen på de børsnoterede obligationer,  

 der indgår i pengeinstituttets puljeordninger i de tilfælde, der konstateres  

 kurstab.
 Kurstab på aktier, pantebreve og andre værdipapirer, som indgår i  

 puljeordninger, posteres ligeledes her.
ad 7.3. Ekstraordinære udgifter omfatter f.eks. tab ved salg af  

 pengeinstituttets egne ejendomme, samtlige omkostninger i forbindelse med  

 pengeinstituttets eget jubilæum, omkostninger ved et pengeinstituts  

 stiftelse, provision til trediemand i forbindelse med optagelse af ansvarlig  

 indskudskapital, ved forhøjelse af aktie-, andels- eller garantikapitalen  

 eller ved erhvervelse af ansvarlig indskudskapital, jfr.
BSL § 32, stk. 3,  

 hvorefter disse omkostninger ikke må opføres som et aktiv.
Endvidere alle  

 udgifter, der ikke er årligt tilbagevendende.
Beløb, der af sparekassen respektive andelskassen anvendes til  

 almennyttige eller velgørende formål, posteres under denne post.
Den  

 tilsvarende overførsel fra gavefonden posteres under post 14.3. Fra frie  

 reserver.
 Under ekstraordinære udgifter bogføres endvidere den del af  

 kursreguleringen vedrørende puljeordninger, som modsvares af den  

 renteniveauafhængige del af kursreguleringen på de børsnoterede obligationer,  

 der indgår i pengeinstituttets puljeordninger i de tilfælde, der konstateres  

 kursgevinst.
 Kursgevinster på aktier, pantebreve og andre værdipapirer, som indgår i  

 pengeinstituttets puljeordninger, posteres ligeledes her.
8. Kursreguleringer 8.1. Kursgevinst/kurstab på obligationer (+/-).
 8.2. Kursgevinst/tab på aktier m.v. (+/-).
 8.3. Kursgevinst/tab på pantebreve m.v. (+/-).
 ad 8.1. Under denne post føres den del af den samlede kursregulering på  

 obligationer, såvel realiseret som urealiseret gevinst og tab, der fremkommer  

 efter en henføring af den løbetidsafhængige kursregulering og  

 indeksregulering til post 1.3. Rente af obligationer og udbytte af aktier  

 m.v., jfr. de i underbilag 2 foreskrevne retningslinier herfor.
 ad 8.2. Den samlede kursregulering på aktier, såvel realiseret som  

 urealiseret gevinst og tab, føres under denne post.
Kursregulering af aktier i ejendomsdatterselskaber som følge af  

 opskrivning/nedskrivning af aktiver, der er bestemt til vedvarende eje eller  

 brug, jfr.
BSL § 31, skal foretages under kapitalbevægelser som forlods  

 regulering.
 ad 8.1. og 8.2. Ved beregning af årets kursgevinst eller kurstab skal  

 udgangspunkt tages i de officielt noterede kurser henholdsvis primo og ultimo  

 regnskabsåret (eller købskurs henholdsvis salgskurs for papirer anskaffet  

 henholdsvis solgt i regnskabsåret). For unoterede papirers vedkommende skal  

 primo- og ultimokursen fastsættes i overensstemmelse med BSL § 32, stk. 1,  

 dvs. højst den skønnede værdi.
Pengeinstitutter, der har vedtægtshjemlet kursreguleringsfond, skal også  

 anvende ovennævnte beregningsmåde.
Den modgående regulering i henhold til  

 vedtægterne foretages under post 10. Overført fra/til vedtægtshjemlet  

 kursreguleringsfond (et urealiseret kurstab dækkes ved overførsel fra den  

 vedtægtshjemlede kursreguleringsfond, en urealiseret kursgevinst overføres  

 til den vedtægtshjemlede kursreguleringsfond).
 Vedrørende værdioptagelse og periodisering af fondsterminsforretninger  

 henvises til bemærkningerne under aktivpost 5. Obligationer, og til de under  

 post 3.1. Avance og kursregulering af fremmed valuta, i resultatopgørelsen  

 givne retningslinier for værdioptagelse og periodisering af  

 valutaterminsforretninger.
ad 8.3. Herunder føres kursreguleringer af uopsigelige pantebreve til fast  

 rente - jfr. aktivpost 6. Uopsigelige pantebreve til fast rente og pantebreve  

 med variabel rente i det omfang, pantebrevene ikke fuldt ud kan følge  

 markedsrenten - jfr. aktivpost 8.4. Prioritetslån.
Der henvises i øvrigt til  

 bemærkningen under resultatopgørelsespoaterne 8.1. og 8.2.
 ad 8.1., 8.2. og 8.3. Kursreguleringerne på alle pengeinstituttets  

 værdipapirer posteres her, og dette uanset om disse værdipapirer indgår i  

 pengeinstituttets puljeordninger eller ikke.
9. Skatter 9.1. Beregnet skat af årets indkomst.
 9.2. Efterregulering af tidligere års beregnet skat (+/-).
 9.3. Udskudt skat af årets indkomst (+/-).
 ad 9.1. Her posteres beregnet skat af årets indkomst.
 ad 9.2. Såfremt der måtte opstå difference mellem faktisk betalt skat og  

 beregnet skat, foretages efterregulering under denne post.
 ad 9.3. Her posteres udskudt skat vedrørende børsnoterede værdipapirer og  

 indlåns/udlånsrenter.
10. Overførsel fra/til vedtægtshjemlet kursreguleringsfond De pengeinstitutter, der har vedtægtshjemlet kursreguleringsfond, skal  

 dække urealiseret kurstab på fondsbeholdningen ved overførsel fra den  

 vedtægtshjemlede kursreguleringsfond i det omfang, den tilstrækker, mens en  

 urealiseret kursgevinst på fondsbeholdningen overføres til den  

 vedtægtshjemlede kursreguleringsfond.
 Der må ikke henlægges til den vedtægtshjemlede kursreguleringsfond af  

 årets overskud.
11. Kursreservationer 11.1. Opskrivning/nedskrivning af noterede obligationer og aktier (+/-).
 11.2. Opskrivning/nedskrivning af valutamellemværender (+/-).
 ad 11.1. Denne post skal fremstå som resultat af ændring i  

 vurderingsprincippet ved opgørelsen af fondsbeholdningen i forhold til det  

 foregående år, dvs. foretages der en reservation eller en ændring i en  

 allerede foretagen reservation, skal denne regulering posteres her.
 ad 11.2. Under denne post posteres reservationer på gæld eller  

 tilgodehavender i udenlandsk valuta eller ændringer af tidligere års  

 foretagne reservationer.
12. Beløb til forlods henlæggelse 12.1. Overkurs ved aktieudvidelse.
 12.2. Opskrivning af anlægsaktiver.
 12.3. Overførsel fra opskrivningsfond.
 12.4. Øvrige beløb, der skal henlægges forlods.
 ad 12.1. Overkurs ved aktieudvidelse skal, såfremt omkostningerne ikke  

 tages over driften, med fradrag af omkostninger ved bankens stiftelse eller  

 aktiekapitalens forhøjelse henlægges til lovpligtig reservefond.
 ad 12.2. Med hensyn til opskrivning af anlægsaktiver henvises til BSL §  

 31, stk. 4.
 ad 12.4. Under øvrige beløb, der skal henlægges forlods, posteres bl.a.  

 overførsel fra een reserve til en anden og overførsel fra reserver til  

 aktiekapitalen (fondsaktier) og beløb, der overføres til dækning af tidligere  

 års udskudt skat.
13. Forlods henlagt 13.1. Til nedskrivning på andre til vedvarende brug bestemte aktiver.
 13.2. Til passivering af tidligere års udskudt skat.
 13.3. Fondsaktieemission.
 13.4. Henlæggelse til opskrivningsfond.
 13.5. Henlæggelse til lovpligtig reservefond.
 13.6. Henlæggelse til andre reserver.
 Herunder angives, til hvilke reserver (eventuelt aktie- respektive  

 andelskapital) eller formål de forlods henlæggelser er foretaget.
Post 13.1. »Til nedskrivning på andre til vedvarende brug bestemte  

 aktiver« kan kun anvendes, såfremt der er sket en pludselig og  

 uforudseelig forringelse af anlægsaktivets værdi.
Ordinære og ekstraordinære  

 afskrivninger posteres under post 6. Afskrivninger og hensættelser.
 Post 13.2. Her posteres beløb til passivering af tidligere års udskudt  

 skat vedrørende børsnoterede værdipapirer og indlåns-/udlånsrenter.
 Post 12. Beløb til forlods henlæggelse, skal stemme med post 13. Forlods  

 henlagt.
14. Overførsler 14.1. Fra forrige år.
 14.2. Fra investeringsfond.
 14.3. Fra frie reserver.
 14.4. Fra lovpligtig reservefond.
15. Underskud 15.1. Årets underskud.
 15.2. Underskud fra tidligere år.
 Såfremt årets resultat efter overførsel fra/til vedtægtshjemlet  

 kursreguleringsfond og efter opskrivning/nedskrivning af obligationer og  

 aktier viser underskud, skal dette om muligt dækkes ved overførsler under  

 post 14. Overførsler.
 Underskud, der ikke kan dækkes af overførsler, skal overføres til næste  

 år.
Til disposition Med hensyn til fordelingen af det til disposition værende beløb gælder,  

 foruden pengeinstituttets vedtægter, bestemmelserne i BSL §§ 38 og 39.  

 Anvendelsen af det til disposition værende beløb skal fremgå af  

 resultatopgørelsen.
For sparekasser og andelskasser gælder, at beløb, der anvendes til  

 almennyttige eller velgørende formål, og som der ikke disponeres over straks,  

 skal henlægges til en gavefond.
Gavefonden medregnes til egenkapitalen, og  

 bevægelserne på den fond skal passere resultatopgørelsen (udgiftsføres under  

 post 7.3. Ekstraordinære udgifter), og overførslen fra gavefonden posteres  

 under post 14.3. Overførsler fra frie reserver.
Sparekasser kan af  

 dispositionsbeløbet kun henlægge til egenkapitalen.
Henlæggelser til andre  

 formål er ikke tilladt - jfr.
BSL § 39.
Noter til resultatopgørelsen I noter til resultatopgørelsen gives følgende oplysninger:
 1. Valutakursregulering af egen ansvarlig  

 indskudskapital(+/-).
 2. Avance og kursregulering af fremmed valuta (+/-).
 3. Det beløb under de ekstraordinære poster, der kan  

 henføres til pengeinstituttets puljeordninger.
 4. Pengeinstituttets pensionsforpligtelser samt det  

 samlede beløb til lønninger og vederlag m.v. angivet for følgende 3 grupper:  

 medlemmer af bestyrelse, medlemmer af direktion samt medlemmer af  

 repræsentantskab i banker og andelskasser (cfr. det om pensionstilsagn  

 anførte under passivpost 6 Andre passiver).
 5. Lønninger, pensioner og udgifter til social sikring  

 til andre i pengeinstituttet ansatte personer.
 6. Tantieme til bestyrelsen i banker.
Årsberetningen Med hensyn til reglerne for udarbejdelse af årsberetningen henledes  

 opmærksomheden på bestemmelserne i BSL §§ 34 og 35, idet det bemærkes, at §  

 35 foreskriver, at der i årsberetningen skal gives oplysninger om det  

 gennemsnitlige antal beskæftigede i regnskabsåret.
Koncernregler Vedrørende koncernregnskab henvises til bekendtgørelse om  

 pengeinstitutters aflæggelse af koncernregnskab af 20. december 1985. Dette  

 indsendes sammen med det foreløbige årsregnskab.
Datterselskaber I de årsregnskaber, som pengeinstitutters datterselskaber skal indsende  

 jfr.
BSL § 48a, stk. 3, skal de datterselskaber, hvor en væsentlig del af  

 aktivitetsområdet består i leasingaktiviteter, specificere post 1.1. rente og  

 provision af udlån på følgende måde:
 Leasingafgifter .................................
- ordinære af- og nedskrivninger på leasingaktiver/-kontrakter....................
------------------------------------------------------------ Renteindtægt af leasingaktivitet .................
+ Anden rente og provision af udlån. ------------------------------- Avancer på salg af leasingaktiver/-kontrakter anføres under post 4.3.  

 Øvrige ordinære indtægter.
I en note til resultatopgørelsen angives avancens  

 størrelse.
Endvidere føres ekstraordinære af- respektive nedskrivninger på  

 leasingaktiver/-kontrakter under post 6.1. Udlån og garantidebitorer.
I en  

 note til resultatopgørelsen angives størrelsen af disse reguleringer.
 Endelig anføres som en note til post 8.5 Andre udlån summen af  

 leasingaktiver.
Bilag 1 Underbilag 1 VEJLEDNING VEDRØRENDE UDFYLDELSE AF SKEMA FA 14A 1. Beregningerne omfatter samtlige kroneobligationer  

 noteret på Københavns Fondsbørs bortset fra indeksobligationer, variabelt  

 forrentede obligationer, aktiekonvertible obligationer, udtrukne obligationer  

 samt præmieobligationer.
2. Beregningen af kursrisiko finder sted for hver  

 fondskode ved anvendelse af den af Københavns Fondsbørs beregnede  

 kurskorrektionsfaktor.
De konkrete beregninger er anskueliggjort under punkt  

 4.
 For hver fondskode baseres beregningen på pengeinstituttets bogførte  

 beholdning til pålydende værdi ultimo måneden, og hertil lægges indgåede, men  

 endnu uafviklede købsforretninger (spot/termin) og fratrækkes indgåede, men  

 endnu uafviklede salgsforretninger (spot/termin).
 Resultatet herefter divideres med den af Københavns Fondsbørs opgjorte  

 kurskorrektionsfaktor for den pågældende fondskode multipliceret med 100, og  

 dette resultat, summeret over samtlige fondskoder, indføjes i posterne 1.7.  

 og 2.7. Den matematiske beregningsformel er følgende:
hvor - I betegner antallet af fondskoder i beholdningen.
 3. Pengeinstitutterne skal ved beregningerne anvende  

 ultimokorrektionsfaktoren, således som den beregnes af Københavns Fondsbørs.
 De pengeinstitutter (d.v.s. de mindre sparekasser og andelskasser), som  

 kun indsender kvartalsbalancer med bilag/kvartalsstatistikker på Fællesform  

 A, kan ved beregningerne anvende de korrektionsfaktorer, der ultimo kvartalet  

 angives i de officielle kurslister fra Københavns Fondsbørs.
4. Regneeksempel Det antages, at et pengeinstituts fondsbeholdning samt indgåede, men endnu  

 uafviklede købs- og salgsforretninger ultimo måneden kan specificeres på  

 følgende måde:
 På grundlag af ovenstående specifikationer indføres følgende beløb under  

 posterne 1.1. - 1.7. på skema FA 14A:
 For de af pengeinstituttets kroneobligationer, der indgår i  

 puljeordninger, gennemføres en helt tilsvarende beregning, jfr. post 2 på FA  

 14A.
 5. Under post 3 på FA 14A anføres den ansvarlige  

 kapital, således som den på FA 3 er opgjort i overensstemmelse med bank- og  

 sparekasselovens § 21.
 6. Under post 4 på FA 14A anføres 8 pct. af  

 pengeinstituttets reducerede gælds- og garantiforpligtelser, således som  

 disse er opgjort på FA 3.
Bilag 1 Underbilag 2 RETNINGSLINIER VEDRØRENDE OPDELING AF KURSREGULERING I LØBETIDSAFHÆNGIG  

 KURSREGULERING OG RENTENIVEAUAFHÆNGIG KURSREGULERING FOR BØRSNOTEREDE  

 OBLIGATIONER.
Opdeling af kursreguleringen på børsnoterede obligationer bygger på en  

 dagsbaseret metode, hvor løbetidsforkortelsen er beregnet dagligt for dagens  

 beholdning ved anvendelse af opskrivningsfaktorer.
Med udgangspunkt i dagens  

 kurs og under forudsætning af uforandret effektivt renteniveau beregnes den  

 kurs, en obligation vil have opnået den følgende dag på grund af  

 løbetidsforkortelsen.
Forskellen mellem den herefter beregnede kurs og den  

 faktiske kurs er udtryk for den kursregulering, der følger af ændring i  

 renteniveauet.
Beregningerne foretages, uanset om der har været bevægelser i  

 beholdningen, og for hver fondskode i kurslisten.
I princippet simulerer  

 metoden, at hele obligationsbeholdningen sælges og genkøbes hver dag.
De beregnede opskrivningsfaktorer m.v. vil dagligt kunne leveres til  

 pengeinstitutternes edb-centraler i forbindelse med leveringen af den  

 elektroniske kursliste fra Københavns Fondsbørs.
Edb-centralerne kan på  

 baggrund heraf foretage beregningen af den del af kursreguleringen, der er  

 afledt af løbetidsforkortelse.
 Man skal særligt henlede opmærksomheden på følgende forhold:
 1. Beregningerne omfatter samtlige børsnoterede danske  

 kroneobligationer bortset fra indeksobligationer og præmieobligationer.
2. Beregningen af opskrivningsfaktorer vil blive  

 foretaget hver børsdag.
Ved ikke-børsdage foretages den foregående børsdag  

 een beregning, der dækker perioden frem til den følgende børsdag.
Hvis  

 ultimodagen falder på en ikke-børsdag, skal der foretages en forholdsmæssig  

 opdeling af opskrivningsfaktoren.
 3. Beregning af den løbetidsafhængige kursregulering  

 skal foretages på grundlag af dagens beholdning efter bogføring af  

 effektuerede handler.
4. De ved beregningen af opskrivningsfaktorer anvendte  

 kurser fastsættes efter samme regler, som gælder ved beregning af kurslistens  

 effektive renter, dvs. der forudsættes en afviklingsperiode på 3 dage.
De på  

 en given dag opgjorte opskrivningsfaktorer vil således blive anvendt ved  

 beregningen af løbetidsforkortelse på obligationsbeholdningen 3 dage senere.
 Ved beregningerne regnes med 30 rentedage i en måned.
5. For udtrukne obligationer beregnes  

 løbetidsforkortelse også efter ovenstående principper, dog således, at der  

 fra publiceringsdagen frem til indfrielsesdagen anvendes særskilt beregnede  

 opskrivningsfaktorer.
Disse faktorer vil blive beregnet med udgangspunkt i  

 den effektive rente for den ikke-udtrukne del af beholdningen.  

 Opskrivningsfaktorer for udtrukne obligationer vil indgå i det materiale, der  

 dagligt kan leveres til pengeinstitutternes edb-centraler.
6. For fondsterminsforretninger beregnes  

 løbetidsforkortelse i den periode, terminsforretningen løber.
Den ved køb  

 henholdsvis salg på termin beregnede kursregulering, der er afledt af  

 løbetidsforkortelse, tillægges henholdsvis fratrækkes den beregnede  

 løbetidsgevinst af obligationsbeholdningen.
Bilag ikke tastet, skærmstruktur vedlagt (* 1) Beregnet som ((10.000.000 + 50.000 + 150.000 - 50.000 -  

 100.000)/1.000 = 10.050)) + ((8.000.000 + 100.000 + 200.000 - 0 -  

 100.000)/1.000 = 8.200).
 (* 2) Beregnet som ((10.000.050.000/(100 x 0,20)) + (8.200.000/(100 x  

 0,51)))/1.000.
