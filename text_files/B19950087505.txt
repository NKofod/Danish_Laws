 I medfør af § 9c, stk. 3, i lov nr. 54 af 25. februar 1976 om elforsyning,  

 som senest ændret ved lov nr. 409 af 14. juni 1995, fastsættes:
 § 1.  Ved elforsyningsvirksomhed forstås i denne  

 bekendtgørelse elforsyningsvirksomheder, der alene eller sammen med andre  

 udøver sideordnet virksomhed, som omhandlet i § 9c i elforsyningsloven.
 § 2.  Elprisudvalgets udgifter ved udøvelsen af tilsyn  

 med elforsyningsvirksomhedens sideordnede virksomhed beregnes på grundlag af  

 en opgørelse over det antal timer, der er medgået til udøvelsen af den  

 enkelte tilsynsopgave, og den efter stk. 2 fastsatte timesats.
 Stk. 2.  Timesatsen fastsættes på grundlag af den  

 gennemsnitlige lønudgift til de medarbejdere, der deltager i udøvelsen af  

 tilsynet, tillagt en forholdsmæssig andel af de øvrige administrative  

 omkostninger forbundet med tilsynets udøvelse i det pågældende regnskabsår.
 § 3.  Til opfyldelse af elforsyningsvirksomhedens  

 betalingsforpligtelse, som opgjort efter § 2, udsender Elprisudvalget efter  

 udløbet af hvert kvartal foreløbige opkrævninger over udgifterne til  

 tilsynets udøvelse.
§ 4.  Efter udløbet af hvert regnskabsår udarbejder  

 Elprisudvalget på grundlag af den i medfør af § 2, stk. 2, endeligt afregnede  

 timesats en opgørelse over de beløb, som elforsyningsvirksomheden skal betale  

 for det pågældende år.
Dette beløb reguleres med de efter § 3 foreløbigt  

 indbetalte beløb.
Slutopgørelsen fremsendes senest 6 måneder efter  

 regnskabsårets udløb til elforsyningsvirksomheden.
§ 5.  Betaling af de i denne bekendtgørelse nævnte  

 udgifter skal erlægges 30 dage efter, at opkrævning heraf er fremsendt til  

 elforsyningsvirksomheden.
Betaler en elforsyningsvirksomhed ikke det skyldige  

 beløb rettidigt, påløber rente i overensstemmelse med bestemmelserne i § 5 i  

 lov om rente ved forsinket betaling (lovbekendtgørelse nr. 583 af 1.  

 september 1986, som ændret ved lov nr. 1098 af 21. december 1994).
 § 6.  Bekendtgørelsen træder i kraft den 1. december  

 1995.
