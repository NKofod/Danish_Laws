Skrivelse om bemyndigelse i en række  

 sager vedrørende løn- og ansættelsesforhold for personale  

 ved Sorø Akademis Skole Undervisningsministeriet bemyndiger herved Sorø  

 Akademis Skole til at træffe afgørelse, herunder indgå  

 aftale, i de sager vedrørende løn- og  

 ansættelsesforhold for skolens personale, der er angivet  

 nedenfor.
Punkterne 1 og 2 gælder kun for  

 overenskomstansatte, ikke for tjenestemænd.
Punkterne 3, 4 og 5  

 gælder for alle ansatte, bortset fra rektor.
 1. Ansættelse, herunder fastsættelse af  

 lønanciennitet og jubilæumsanciennitet.
 2. Afskedigelse, herunder aftaler om frivillig  

 fratræden.
 Der henvises til Personaleadministrativ Vejledning,  

 herunder kapitlerne 17 (ansættelse), 18 (lønanciennitet), 35  

 (frivillig fratræden) og 36 (afskedigelse).
3 a.
Tjenestefrihed uden løn eller med  

 lønfradrag samt nedsat tjenestetid mod tilsvarende  

 lønnedsættelse.
 Perioder med tjenestefrihed uden løn kan ikke  

 medregnes i lønancienniteten eller i pensionsalderen, medmindre der er  

 fastsat særskilt bestemmelse herom i gældende regler.
3 b.
Tjenestefrihed med hel eller delvis løn i den  

 udstrækning, der efter gældende regler og aftaler er tilvejebragt  

 særlig hjemmel for det.
 4. Kørselsbemyndigelse, jubilæumsgratiale og  

 flyttegodtgørelse i henhold til gældende regler.
 5. Andre forhold, der knytter sig til ansættelsen  

 (fx forhold i forbindelse med sygdom, barsel, befordringsgodtgørelse,  

 time- og dagpenge mv.) i henhold til gældende regler.
