 I henhold til § 4, jfr. § 43, i lov nr. 258 af 28. juni 1920 om indførelse  

 af dansk personret, familieret og arveret i de sønderjyske landsdele og efter  

 forhandling med kirkeministeriet fastsættes følgende:
Almindelige bestemmelser § 1.  I de sønderjyske landsdele sker registrering af  

 fødsel, navn og dødsfald med borgerlig gyldighed i personregistrene.
 § 2.  Hver kommune (primærkommune), Christiansfeld  

 kommune dog bortset fra Hejls, Taps og Vejstrup sogne, danner et  

 registreringsdistrikt, jfr. dog stk. 2.
 Stk. 2.  I Ribe kommune danner Hviding, Roager og  

 Spandet sogne et registreringsdistrikt.
Anmeldelse af fødsel og navn § 3.  Enhver fødsel, der finder sted i de sønderjyske  

 landsdele, skal senest 2 hverdage efter fødslen anmeldes til  

 personregisterføreren i den kommune, hvor moderen har bopæl.
Stk. 2.  Har moderen ikke bopæl i de sønderjyske  

 landsdele, skal fødslen dog anmeldes til ministerialbogsføreren i det sogn,  

 hvor hun har bopæl.
I de i § 4, stk. 2, nævnte tilfælde kan anmeldelsen  

 indgives gennem personregisterføreren i den kommune, hvor fødslen har fundet  

 sted.
Personregisterføreren videresender i så fald anmeldelsen til  

 ministerialbogsføreren i det sogn, hvor moderen har bopæl.
 Stk. 3.  Finder fødslen sted om bord i skib eller  

 luftfartøj, hvis første ankomststed efter fødslen er havn eller lufthavn i de  

 sønderjyske landsdele, skal fødslen senest 2 hverdage efter skibets eller  

 luftfartøjets ankomst til de sønderjyske landsdele anmeldes til den i stk. 1  

 henholdsvis stk. 2 nævnte myndighed.
Stk. 4.  Har moderen bopæl i udlandet, skal fødslen  

 senest 2 hverdage efter fødslen anmeldes til personregisterføreren i den  

 kommune, hvor fødslen har fundet sted.
I det i stk. 3 nævnte tilfælde skal  

 anmeldelsen ske til personregisterføreren i den kommune, hvor den pågældende  

 havn eller lufthavn er beliggende.
Finder fødslen sted på vej til klinik  

 eller sygehus, skal anmeldelsen ske til personregisterføreren i den kommune,  

 hvor klinikken eller sygehuset er beliggende.
 § 4.  Anmeldelsen skal foretages af en af barnets  

 forældre eller af en person, der af disse er bemyndiget til at foretage  

 anmeldelsen.
 Stk. 2.  Ved fødsler, der finder sted i sygehuse,  

 fødeklinikker eller lignende, påhviler anmeldelsespligten udelukkende den  

 pågældende institution.
 Stk. 3.  Har fødslen fundet sted om bord i skib eller  

 luftfartøj, og findes der ingen tilstedeværende anmeldelsespligtig efter stk.  

 1, der er i stand til at foretage anmeldelsen, skal denne foretages af  

 skibets eller luftfartøjets fører eller dennes stedfortræder.
§ 5.  Anmeldelsen foretages på blanketter, der er  

 godkendt af justitsministeriet.
Blanketterne udleveres uden betaling af  

 jordemoderen (lægen) eller personregisterføreren.
Vedrører anmeldelsen et  

 dødfødt barn, sker anmeldelse udelukkende efter de i kapitel 3 omhandlede  

 regler, jfr. stk. 4.
Stk. 2.  Ved anmeldelse skal forældrenes fødselsattester  

 og eventuelle navneattester medfølge.
Ved ægtebarn skal desuden forældrenes  

 vielsesattest medfølge.
Fører moderen ikke samme slægtsnavn som barnets  

 fader, skal dokumentation for navnet medfølge.
 Stk. 3.  Er moderen fraskilt, frasepareret eller enke,  

 skal endvidere dokumentation herfor (bevilling, domsudskrift eller  

 dødsattest) medfølge.
 Stk. 4.  Vedrører anmeldelsen et dødfødt barn, skal  

 jordemoderattest og dødsattest medfølge.
 § 6.  Er barnets fornavn ikke bestemt på  

 anmeldelsestidspunktet, skal det skriftligt anmeldes til det i § 3 nævnte  

 personregister senest 2 måneder efter fødslen.
Anmeldelse af dødsfald § 7.  Ethvert dødsfald, der finder sted i de  

 sønderjyske landsdele, skal senest 2 hverdage efter dødsfaldet anmeldes til  

 begravelsesmyndigheden.
Begravelsesmyndighed er sognepræsten på afdødes  

 bopælssted.
Havde afdøde ikke bopæl her i landet, er sognepræsten på  

 dødsstedet begravelsesmyndighed.
 Stk. 2.  Finder dødsfaldet sted om bord i skib eller  

 luftfartøj, hvis første ankomststed efter dødsfaldet er havn eller lufthavn i  

 de sønderjyske landsdele, skal dødsfaldet anmeldes til begravelsesmyndigheden  

 senest 2 hverdage efter skibets eller luftfartøjets ankomst til de  

 sønderjyske landsdele.
§ 8.  Anmeldelsen skal foretages af afdødes ægtefælle,  

 børn over 18 år eller forældre i den nævnte rækkefølge.
Hvis sådanne ikke  

 findes eller er forhindret i at foretage anmeldelsen, skal denne foretages af  

 den person, i hvis bolig dødsfaldet har fundet sted.
 Stk. 2.  Har dødsfaldet fundet sted om bord i skib eller  

 luftfartøj, og findes der ingen tilstedeværende anmeldelsespligtig efter stk.  

 1, der er i stand til at foretage anmeldelsen, skal denne foretages af  

 skibets eller luftfartøjets fører eller dennes stedfortræder.
Stk. 3.  Er der ingen anmeldelsespligtig efter stk. 1  

 eller 2, påhviler anmeldelsespligten afdødes bopælskommune.
Havde afdøde ikke  

 bopæl her i landet, påhviler anmeldelsespligten kommunen på dødsstedet.
 § 9.  Anmeldelsen foretages på blanketter, der er  

 godkendt af kirkeministeriet efter forhandling med justitsministeriet.  

 Blanketterne udleveres uden betaling af begravelsesmyndigheden.
 Stk. 2.  Ved anmeldelsen skal dødsattest medfølge.  

 Endvidere skal så vidt muligt afdødes fødselsattest og eventuelle  

 vielsesattest medfølge.
§ 10.  Havde afdøde bopæl i de sønderjyske landsdele,  

 videresender begravelsesmyndigheden anmeldelsen til personregisterføreren i  

 den kommune, hvor afdøde havde bopæl.
Personregisterføreren foretager  

 herefter registrering af dødsfaldet, jfr. § 1.
Stk. 2.  Havde afdøde ikke bopæl her i landet, eller kan  

 der ikke tilvejebringes oplysning herom, videresender begravelsesmyndigheden  

 anmeldelsen til personregisterføreren i den kommune, hvor dødsfaldet har  

 fundet sted.
Finder dødsfaldet sted på vej til sygehus, skal anmeldelsen dog  

 videresendes til personregisterføreren i den kommune, hvor sygehuset er  

 beliggende.
I det i § 7, stk. 2, nævnte tilfælde videresendes anmeldelsen til  

 personregisterføreren i den kommune, hvor den pågældende havn eller lufthavn  

 er beliggende.
Er dødsstedet ikke fastslået, videresendes anmeldelsen til  

 personregisterføreren i den kommune, hvor liget er fundet.
 § 11.  Når et dødsfald er registreret, skal  

 personregisterføreren på begæring udstede attest om anmeldelse af dødsfaldet.
Fælles bestemmelser § 12.  Kan foreskrevne dokumenter ikke straks medfølge  

 en anmeldelse, skal anmeldelse alligevel ske inden for de fastsatte frister.  

 Der gives da anmelderen en passende frist til dokumenternes fremskaffelse.
 § 13.  Er en anmeldelse ikke fyldestgørende, eller har  

 personregisterføreren anledning til at betvivle dens rigtighed, kan han  

 pålægge den anmeldelsespligtige inden for en nærmere fastsat frist at afgive  

 personlig forklaring til ham.
Udskrifter § 14.  Personregistret er ikke offentligt  

 tilgængeligt.
 Stk. 2.  Personregisterføreren kan skriftligt eller  

 mundtligt give oplysninger om indholdet af tilførsler om fødsel og navn, når  

 tilførslerne er 50 år gamle, og om indholdet af tilførsler om dødsfald, når  

 disse er 10 år gamle.
 Stk. 3.  Enhver kan rekvirere udskrifter (fotokopier) af  

 tilførsler vedrørende personer, som på tidspunktet for rekvisitionen er eller  

 ville være fyldt 100 år.
 Stk. 4.  Attester efter de i stk. 2 nævnte tilførsler  

 kan rekvireres af den, der i henhold til § 15 kan få udstedt attester eller  

 udskrifter vedrørende personer, som ikke er eller ville være fyldt 100 år.
 Stk. 5.  Udskrifter og attester udleveres uden betaling.
 § 15.  Attester efter eller udskrifter (fotokopier) af  

 tilførsler vedrørende personer, som ikke er eller ville være fyldt 100 år, må  

 kun udstedes, når begæring herom er fremsat af:
 1. En offentlig myndighed.
2. Den, hvem tilførslen angår.
For ugifte personer  

 under 18 år fremsættes begæringen af forældremyndighedens indehaver.
Er den,  

 hvem tilførslen angår, umyndig, kan begæringen tillige fremsættes af værgen.  

 Er den pågældende afgået ved døden, kan begæringen fremsættes af ægtefælle,  

 forældre eller efterkommere, der er over 18 år, samt af den, der som værge  

 for eller indehaver af forældremyndigheden over efterkommere varetager disses  

 interesser.
Attest eller udskrift (fotokopi) vedrørende et barn, der er  

 bortadopteret, kan ikke rekvireres af barnets naturlige forældre.
 3. Den, der har fuldmagt til at rekvirere den  

 pågældende attest eller udskrift (fotokopi) fra en person, der i henhold til  

 de under 2 nævnte regler er berettiget til at rekvirere attesten eller  

 udskriften.
 4. Advokater, der ved fremlæggelse af bevilling eller  

 beskikkelse legitimerer sig som executores testamenti, medhjælpere for  

 skifteretten eller som beskikkede til udførelse af en offentlig eller  

 beneficeret sag, samt endvidere advokater, der skriftligt erklærer at have  

 den fornødne bemyndigelse til at indhente attesten eller udskriften fra en  

 med navn og adresse betegnet person, der er rette vedkommende.
 5. Den, der har opnået amtets eller  

 justitsministeriets tilladelse til at rekvirere attesten eller udskriften  

 (fotokopien).
 6. Den, der ønsker attester eller udskrifter  

 (fotokopier) til retlig brug, herunder navneændring og navnerettelse.  

 Rekvirenten må nærmere redegøre for, at han eller hun har en retlig interesse  

 i at erhverve de ønskede attester eller udskrifter (fotokopier).
 Er både hoved- og biregister afleveret til landsarkivet, rettes begæringen  

 dertil.
 Stk. 2.  Personregisterføreren kan give skriftlige eller  

 mundtlige oplysninger om de tilførsler, som den pågældende har ret til at få  

 attest efter eller udskrift (fotokopi) af.
Straf og ikrafttræden § 16.  Overtrædelse af §§ 3, 4, 6, 7 og 8 straffes med  

 bøde.
Strafforfølgning finder dog ikke sted, når anmeldelsen er sket  

 rettidig, selv om den ikke er foretaget af en, der er forpligtet dertil.
 § 17.  Bekendtgørelsen træder i kraft den 1. januar  

 1978.
 Stk. 2.  Bekendtgørelse nr. 375 af 22. december 1961  

 ophæves.
