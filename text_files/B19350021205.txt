 § 8  i Lov Nr. 72 af 14. Marts 1934 om Udøvelse af  

 Lægegerning bestemmer:
 EN LÆGE SKAL VED UDFÆRDIGELSE AF ERKLÆRINGER, SOM HAN AFGIVER I SIN  

 EGENSKAB AF LÆGE, UDVISE OMHU OG UHILDETHED OG NØJE FØLGE DE HEROM GIVNE  

 ALMINDELIGE OG SÆRLIGE REGLER.
INDENRIGSMINISTEREN UDFÆRDIGER EFTER INDSTILLING AF SUNDHEDSSTYRELSEN  

 ALMINDELIGE REGLER FOR AFGIVELSE AF LÆGEATTESTER.
KRÆVES EN I LOVGIVNINGEN  

 FORESKREVEN ELLER FORUDSAT LÆGEATTEST AFGIVET PAA SÆRLIG BLANKET, ELLER  

 ØNSKER EN STATSINSTITUTION IØVRIGT AT BENYTTE EN SÆRLIG ATTESTBLANKET, SKAL  

 SUNDHEDSSTYRELSEN FORINDEN HAVE LEJLIGHED TIL AT UDTALE SIG ANGAAENDE  

 BLANKETTENS AFFATTELSE; HERFRA UNDTAGES DOG SIMPLE SYGE- OG  

 RASKMELDINGSATTESTER, F.EKS.
SKOLEATTESTER.
EN LÆGE ER FORPLIGTET TIL PAA BEGÆRING AF EN OFFENTLIG MYNDIGHED I DET  

 EFTER ØJEMEDET FORNØDNE OMFANG AT AFGIVE ATTEST TIL OFFENTLIG BRUG OM DE  

 LÆGELIGE IAGTTAGELSER, SOM HAN ER I STAND TIL AT MEDDELE OPLYSNING OM,  

 VEDRØRENDE EN AF HAM UNDERSØGT ELLER BEHANDLET PERSON, DER SØGER ELLER  

 OPPEBÆRER PENSION, UNDERSTØTTELSE ELLER ANDEN OFFENTLIG HJÆLP, HERUNDER HJÆLP  

 I HENHOLD TIL FORSIKRINGS- OG FORSØRGELSESLOVENE.
SAMME PLIGT PAAHVILER  

 SYGEHUSE OG LIGNENDE INSTITUTIONER.
DE I HENHOLD TIL DENNE BESTEMMELSE  

 MODTAGNE OPLYSNINGER ER AT BETRAGTE SOM TJENESTEHEMMELIGHEDER.
 I Henhold hertil fastsætter Indenrigsministeriet herved følgende  

 almindelige Regler, der skal iagttages ved Afgivelse af Lægeerklæringer.
§ 1 Ved Afgivelse af Lægeerklæringer bør Lægen stadig erindre, at  

 Lægeerklæringer er Dokumenter, der kan faa afgørende Betydning saavel i  

 offentlige som i private Retsforhold.
Lægen skal derfor nøje iagttage, at han  

 ikke i denne sin Egenskab afgiver Erklæringer om Sygdomme eller Forhold, som  

 han ikke har fornødent lægeligt Kendskab til.
§ 2 En Lægeerklæring skal indeholde tilstrækkelig Oplysning til Identifikation  

 af den Person, hvem Erklæringen omfatter, saasom Navn, Stilling, Alder og  

 Adresse, samt Oplysning om, hvorvidt den paagældende er kendt af Lægen og  

 sædvanlig benytter ham som Læge.
Erklæringen skal være udfærdiget med tydelig Skrift, være nøjagtig dateret  

 og forsynet med læselig Underskrift samt Angivelse af Lægens Bopæl.
Lægens  

 Navn skal saavidt muligt tillige være anført med Stempel.
 Erklæringen skal udstedes paa dertil egnet Papir; forsaavidt offentlig  

 autoriseret Attestblanket foreligger, skal saadan benyttes.
§ 3 I Lægeerklæringer, der udstedes til Brug for Personer eller Institutioner,  

 der ikke kan forudsættes at være i Besiddelse af lægelig Viden, skal, hvor  

 særlige Grunde ikke taler derimod, i videst muligt Omfang benyttes danske  

 eller dog almenfattelige Betegnelser for Sygdomme, anatomiske Forhold m.m.
§ 4 De i Erklæringen indeholdte Oplysninger skal være saa fyldige og tydelige,  

 at Formaalet med Erklæringen opfyldes, og at den, for hvem Erklæringen er  

 bestemt, derved sættes i stand til selv at danne sig et Skøn.
 Det skal tydeligt fremgaa, hvilke af de i Erklæringen givne Oplysninger  

 der beror paa Lægens egen Undersøgelse eller Iagttagelse af den paagældende,  

 og hvilke der skyldes Angivelser fra den undersøgte eller Trediemand eller  

 beror paa Journaler o.l.
 I Erklæringen skal anføres Dato for Lægens sidste personlige Undersøgelse  

 af den paagældende; er ingen personlig Undersøgelse foretaget, skal dette  

 udtrykkeligt anføres.
§ 5 Ved Erklæringer, der udfærdiges efter bestemte Formularer, er det  

 tilstrækkeligt, at Attesten giver de i Formularen forlangte Oplysninger.
§ 6 Ved simple Syge- og Raskmeldingsattester, f.
Eks.
Skoleattester, finder de  

 i §§ 2-4 omhandlede Bestemmelser om Erklæringers detaillerede Udfærdigelse  

 ikke Anvendelse.
§ 7 Efter stedfunden Undersøgelse af den paagældende maa Lægens Afgivelse af  

 Erklæringen ikke unødig forhales.
§ 8 I Henhold til Lov Nr. 72 af 14. Marts 1934 om Udøvelse af Lægegerning § 22  

 straffes Overtrædelser af denne Bekendtgørelse med Bøder.
§ 9 Denne Bekendtgørelse træder i Kraft straks.
 INDENRIGSMINISTERIET, DEN 20. JUNI 1935.
 Bertel Dahlgaard.
 /Egede Larsen.
 Fm.
