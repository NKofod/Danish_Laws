Vedtaget af Folketinget ved 3. behandling den 23. marts  

 1999 Forslag til Lov om ændring af søloven (Gennemførelse af 1996-protokollen til  

 Globalbegrænsningskonventionen af 1976 m.v.) § 1 I søloven, jf. lovbekendtgørelse nr. 39 af 20. januar 1998,  

 som ændret senest ved § 1 i lov nr. 901 af 16. december 1998, foretages  

 følgende ændringer:
 1. § 111, stk. 1, 3. pkt., affattes  

 således:
»Renten svarer til den procesrente, der følger af  

 renteloven.« 2. Efter § 169 indsættes som kapitel 8 a:
»Kapitel 8 a Om ansvarsbegrænsning § 170. Reglerne i kapitel 9 finder anvendelse i alle  

 tilfælde, hvor begrænsning af ansvaret påberåbes ved  

 dansk domstol.
Stk. 2. Dog finder reglerne i kapitel 9 a anvendelse, hvis  

 den, der begrænser sit ansvar, begærer det og på  

 tidspunktet for begæringens fremsættelse havde sin bopæl  

 eller sit hovedforretningssted i en stat, som er bundet af Londonkonventionen  

 af 1976 om begrænsning af ansvaret for søretlige krav  

 (1976-konventionen), men ikke af 1996-protokollen hertil.« 3. Overskriften til kapitel 9 affattes således:
»Kapitel 9 Om ansvarsbegrænsning efter reglerne i  

 Londonkonventionen af 1976, som ændret ved 1996-protokollen hertil  

 (1996-protokollen)«.
 4. § 173, nr. 1, affattes således:
 »1)	krav på bjærgeløn, herunder krav på  

 særligt vederlag efter § 449, vederlag i henhold til kontrakt for  

 forholdsregler som nævnt i § 172, stk. 1, nr. 4, 5 eller 6,  

 eller groshavaribidrag,«.
 5. § 175, stk. 1-3, affattes således:
 »For krav som følge af, at skibets egne passagerer dør eller  

 kommer til skade, er ansvarsgrænsen 175.000 SDR multipliceret med det  

 antal passagerer, som skibet ifølge dets certifikat har tilladelse til  

 at medføre.
Stk. 2. For andre krav i anledning af dødsfald eller  

 personskade er ansvarsgrænsen 2 mio.
SDR for skibe med en tonnage  

 på 2.000 tons og derunder.
For et skib med en større tonnage  

 forhøjes ansvarsgrænsen således:
1)	For hvert ton fra 2.001 til 30.000 tons med 800 SDR, 2)	for hvert ton fra 30.001 til 70.000 tons med 600 SDR og 3)	for hvert ton over 70.000 tons med 400 SDR.
Stk. 3. Ansvarsgrænsen for alle andre krav, samt en  

 eventuel udækket del af krav som nævnt i stk. 2, er 1 mio.  

 SDR for skibe med en tonnage på 2.000 tons og derunder.
For et skib med  

 en større tonnage forhøjes ansvarsgrænsen  

 således:
1)	For hvert ton fra 2.001 til 30.000 tons med 400 SDR, 2)	for hvert ton fra 30.001 til 70.000 tons med 300 SDR og 3)	for hvert ton over 70.000 tons med 200 SDR.« 6. I § 175, stk. 5, ændres »1.500 tons« til:  

 »2.000 tons«.
 7. I § 175 indsættes som stk. 7:
»Stk. 7. Erhvervsministeren kan ændre  

 ansvarsgrænserne i stk. 1-3 i overensstemmelse med vedtagelser  

 truffet i henhold til artikel 8 i 1996-protokollen.
Erhvervsministeren kan  

 endvidere fastsætte særlige ansvarsgrænser for skibe under  

 300 tons.« 8. I § 177, stk. 2, 1. pkt., ændres »samme  

 ansvarsgrænse« til: »ansvarsbegrænsning« og  

 »ansvarsgrænsen« til: »ansvarsbegrænsningen«.
 9. § 178, stk. 4, affattes således:
»Stk. 4.  

Reglerne i stk. 1-3 gælder tilsvarende, hvis en  

 begrænsningsfond er oprettet i Danmark i henhold til kapitel 9 a eller  

 i en anden stat, der er bundet af 1976-konventionen.
Reglerne i stk. 1 og 3  

 kan anvendes tilsvarende, såfremt det godtgøres, at en  

 begrænsningsfond, som er oprettet i en stat, som ikke er  

 konventionsstat, kan sidestilles med en begrænsningsfond som  

 nævnt i § 177.« 10. § 178, stk. 6, affattes således:
»Stk. 6. Ved 1996-protokollen forstås i dette kapitel  

 1996-protokollen til Londonkonventionen af 1976 om begrænsning af  

 ansvaret for søretlige krav.
Ved en konventionsstat forstås i  

 dette kapitel en stat, som er bundet af 1996-protokollen.« 11. I § 180, stk. 1, ændres »samme  

 ansvarsgrænse« til: »ansvarsbegrænsning«.
 12. § 182, stk. 1, 1. pkt., affattes  

 således:
»§§ 171-181 finder anvendelse i alle tilfælde, hvor  

 begrænsning af ansvaret påberåbes ved dansk domstol, jf.  

 § 170, stk. 1.« 13. Efter § 182 indsættes som kapitel 9 a:
»Kapitel 9 a Om ansvarsbegrænsning efter reglerne i  

 Londonkonventionen af 1976 om begrænsning af ansvaret for  

 søretlige krav (1976-konventionen) § 183. For skader, der er omfattet af  

 ansvarsbegrænsningerne i dette kapitel, jf. § 170, stk. 2,  

 finder §§ 171-174, § 175, stk. 4-6, og § 177 tilsvarende  

 anvendelse.
Dog beregnes den i § 175, stk. 5 anførte  

 ansvarsgrænse på grundlag af en tonnage på 1.500 tons.
 § 184. For krav som følge af, at skibets egne  

 passagerer dør eller kommer til skade, er ansvarsgrænsen 46.666  

 SDR multipliceret med det antal passagerer, som skibet ifølge dets  

 certifikat har tilladelse til at medføre, dog højst 25 mio.  

 SDR.
Stk. 2. For andre krav i anledning af dødsfald eller  

 personskade er ansvarsgrænsen 333.000 SDR.
For skibe med en tonnage  

 på mere end 500 tons forhøjes ansvarsgrænsen  

 således:
1)	For hvert ton fra 501 til 3.000 tons med 500 SDR, 2)	for hvert ton fra 3.001 til 30.000 tons med 333 SDR, 3)	for hvert ton fra 30.001 til 70.000 tons med 250 SDR og 4)	for hvert ton over 70.000 tons med 167 SDR.
Stk. 3. Ansvarsgrænsen for alle andre krav samt en  

 eventuel udækket del af krav som nævnt i stk. 2 er 167.000  

 SDR.
For skibe med en tonnage på mere end 500 tons forhøjes  

 ansvarsgrænsen således:
1)	For hvert ton fra 501 til 30.000 tons med 167 SDR, 2)	for hvert ton fra 30.001 til 70.000 tons med 125 SDR og 3)	for hvert ton over 70.000 tons med 83 SDR.
 § 185. § 176, stk. 1, 3 og 4, finder tilsvarende  

 anvendelse ved fordeling af begrænsningsbeløb efter  

 § 184.
 Stk. 2. Såfremt beløbet i medfør af  

 § 184, stk. 2, ikke er tilstrækkeligt til at dække de  

 dér nævnte fordringer, dækkes den udækkede del i  

 lige forhold med andre krav af det i § 184, stk. 3, nævnte  

 begrænsningsbeløb.
 § 186. § 178, stk. 1-3, stk. 4, 2. pkt., og  

 stk. 5, om virkningen af oprettelsen af en begrænsningsfond finder  

 tilsvarende anvendelse.
 Stk. 2. Ved en konventionsstat forstås i dette kapitel  

 en stat, som er bundet af 1976-konventionen.
§ 187. Bestemmelserne i kapitel 9 a finder anvendelse i alle  

 tilfælde, hvor begrænsning af ansvaret påberåbes ved  

 dansk domstol og betingelserne i § 170, stk. 2, er opfyldt.
For så vidt  

 angår krav som nævnt i § 173, nr. 5, skal  

 spørgsmålet om, hvorvidt ansvaret er begrænset og i  

 bekræftende fald til hvilket beløb, afgøres efter  

 lovgivningen i det land, hvis lovgivning finder anvendelse på  

 tjenesteaftalen, såfremt det pågældende land er en  

 konventionsstat, jf. § 186.
Stk. 2. Bestemmelserne i dette kapitel er ikke til hinder for  

 anvendelsen af ellers gældende regler om adgang til at lempe en  

 skadevolders ansvar over for en skadelidt.« 14. I § 194 indsættes som stk. 5:
»Stk. 5.  

Erhvervsministeren kan ændre ansvarsgrænsen i stk. 1  

 i overensstemmelse med vedtagelser truffet i henhold til artikel 15 i  

 1992-ansvarskonventionen, jf. kapitel 10.« 15. § 231, stk. 1, affattes således:
»Reglerne i dette kapitel gælder  

 begrænsningsfonde oprettet efter §§ 177, 183 og 195.« 16. § 232, stk. 1, affattes således:
»En begrænsningsfond efter § 177 eller  

 § 183 skal svare til det fulde begrænsningsbeløb efter  

 henholdsvis § 175 og § 184 for de krav, med hensyn til hvilke  

 ansvarsbegrænsningen gøres gældende, og som er  

 opstået ved samme hændelse.
Fonden skal tillige omfatte renter af  

 begrænsningsbeløbet fra den ansvarspådragende  

 hændelse og indtil oprettelsen af fonden med et beløb, der  

 svarer til den procesrente, der følger af renteloven.« 17. § 232, stk. 2, affattes således:
»Stk. 2. En begrænsningsfond efter § 195 skal svare  

 til begrænsningsbeløbet efter § 194.« 18. I § 234, stk. 2, indsættes efter »§ 177«: »eller §  183«.
 19. I § 235, stk. 1, indsættes efter  

 »§§ 177, stk. 3,«: »183,«.
 20. § 244, stk. 1, affattes således:
»Når samtlige tvister er afgjort, skal retten ved  

 dom fordele fonden efter §§ 176, 183 eller 195.« § 2 Stk. 1. Erhvervsministeren sætter loven eller dele  

 heraf i kraft i det omfang, det ikke strider mod internationale  

 forpligtelser.
 Stk. 2. Erhvervsministeren kan ved nærmere  

 bekendtgørelse herom ophæve kapitel 8 a, § 178, stk. 4, 1. pkt.,  

 og kapitel 9 a i søloven som affattet ved denne lovs § 1, nr. 2, 9 og  

 13.
§ 3 Loven gælder ikke for Grønland og Færøerne, men  

 kan ved kongelig anordning sættes i kraft for disse landsdele med de  

 afvigelser, som de særlige grønlandske og færøske  

 forhold tilsiger.
