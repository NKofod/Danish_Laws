 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Fiskeriministeren kan inden for en ramme, der  

 fastsættes på de årlige bevillingslove, yde ophørsstøtte til erhvervsfiskere.
 Stk. 2.  Ophørsstøtten kan ydes til de i stk. 1 nævnte  

 personer, der ophører med fiskeri i perioden fra den 1. januar 1994 til den  

 31. december 1998.
§ 2.  Ophørsstøtte kan ydes til ansøgere, der på  

 ophørstidspunktet Stk. 2.  Fiskeriministeren fastsætter nærmere regler om  

 de i stk. 1 nævnte betingelser.
 § 3.  Ophørsstøtten udgør årligt 89.800 kr. pr.  

 støttemodtager.
 Stk. 2.  Beløbet efter stk. 1 følger reguleringen af  

 ophørsstøtten til jordbrugere, jf. § 10, stk. 3, i lov om ophørsstøtte til  

 jordbrugere.
 Stk. 3.  Fiskeriministeren kan regulere ophørsstøtten  

 efter stk. 1.
 § 4.  Ophørsstøtte udbetales i 10 år, dog kun indtil  

 støttemodtageren fylder 67 år.
Stk. 2.  Ophørsstøtten udbetales dog i mere end 10 år,  

 hvis ansøger ikke er fyldt 57 år på ophørstidspunktet.
Det samlede  

 støttebeløb kan højst udgøre et beløb svarende til den samlede  

 støtteudbetaling efter stk. 1.
 § 5.  I det omfang ophørsstøtte, arbejdsindkomst og  

 dagpenge ved sygdom sammenlagt overstiger højeste dagpengesats, jf. lov om  

 arbejdsformidling og arbejdsløshedsforsikring m.v., reduceres ophørsstøtten.
 Stk. 2.  I det omfang støttemodtageren modtager anden  

 indkomst fra det offentlige, der ikke er arbejdsindkomst, dagpenge ved  

 sygdom, jf. lov om dagpenge ved sygdom eller fødsel, eller kontanthjælp, jf.  

 lov om social bistand, reduceres ophørsstøtten.
 Stk. 3.  Fiskeriministeren fastsætter nærmere regler om  

 reduktion af ophørsstøtten efter stk. 1 og 2.
 § 6.  Fiskeriministeren kan fastsætte regler om  

 indgivelse af ansøgning om ophørsstøtte og om ophørsstøttens udbetaling,  

 herunder at udbetalingen skal ske til en af ansøger oprettet konto i et  

 pengeinstitut.
 § 7.  Fiskeriministeren kan efter ansøgning tillade,  

 at støttemodtagerens efterlevende ægtefælle overtager ophørsstøtten.
 § 8.  Aftaler om overdragelse af krav på ophørsstøtte  

 er ugyldige.
 Stk. 2.  Ophørsstøtten og krav herpå kan ikke gøres til  

 genstand for kreditorforfølgning eller anden retsforfølgning, medmindre der  

 er forløbet 3 måneder fra den dag, beløbet kunne kræves udbetalt.
 Stk. 3.  Den udbetalende myndighed kan ikke notere  

 transport i ophørsstøtten.
 § 9.  Fiskeriministeren kan efter aftale med  

 landbrugsministeren henlægge administrationen af loven til  

 Jordbrugsdirektoratet og kan bemyndige dette til at udøve de beføjelser, der  

 i loven er henlagt til fiskeriministeren.
 Stk. 2.  Fiskeriministeren kan fastsætte regler om  

 adgang til at påklage afgørelser, der er truffet i henhold til bemyndigelse i  

 stk. 1, herunder at disse afgørelser ikke kan indbringes for anden  

 administrativ myndighed.
 § 10.  Med henblik på at kontrollere gennemførte  

 foranstaltninger efter loven kan fiskeriministeren indhente fornødne  

 oplysninger om støttemodtagerne hos skatte- og afgiftsmyndighederne.
 § 11.  Har støttemodtageren givet urigtige eller  

 vildledende oplysninger eller fortiet oplysninger af betydning for sagens  

 afgørelse, kan fiskeriministeren bestemme, at den ydede ophørsstøtte helt  

 eller delvis skal tilbagebetales.
 Stk. 2.  Støttemodtageren skal i hele støtteperioden på  

 forlangende afgive erklæring om, hvorvidt betingelsen i § 2, stk. 1, nr. 4,  

 fortsat opfyldes.
 Stk. 3.  Støttemodtageren er i hele støtteperioden  

 pligtig til at underrette fiskeriministeren, hvis betingelsen i § 2, stk. 1,  

 nr. 4, ikke længere opfyldes.
 Stk. 4.  Fiskeriministeren kan bestemme, at  

 ophørsstøtten bortfalder, og at den ydede ophørsstøtte helt eller delvis skal  

 tilbagebetales, hvis støttemodtageren ikke længere opfylder betingelsen i §  

 2, stk. 1, nr. 4.
 § 12.  Kongeriget Danmarks Hypotekbank og  

 Finansforvaltning kan med tillæg af renter og omkostninger inddrive  

 statskassens tilgodehavende efter denne lov ved indeholdelse af løn m.v. hos  

 den pågældende efter reglerne for inddrivelse af personlige skatter i  

 kildeskatteloven.
 Stk. 2.  Fiskeriministeren kan fastsætte nærmere regler  

 om fremgangsmåden i forbindelse med lønindeholdelsen.
 Stk. 3.  Kongeriget Danmarks Hypotekbank og  

 Finansforvaltning kan indhente de oplysninger hos skattemyndigheder og andre  

 offentlige myndigheder om den pågældende, som er nødvendige for at varetage  

 inddrivelsen af de i stk. 1 nævnte beløb, herunder oplysninger om indkomst-  

 og formueforhold.
 Stk. 4.  Kongeriget Danmarks Hypotekbank og  

 Finansforvaltnings afgørelser efter stk. 1-3 kan indbringes for  

 finansministeren.
§ 13.  Den, der til brug for afgørelser, der træffes i  

 henhold til de i denne lov eller de i medfør af denne lov fastsatte regler,  

 giver urigtige eller vildledende oplysninger eller fortier oplysninger af  

 betydning for afgørelsen, straffes med bøde, medmindre højere straf er  

 forskyldt efter anden lovgivning.
Det samme gælder den, der handler i strid  

 med vilkår, der er fastsat i en sådan afgørelse.
Stk. 2.  Den, der i øvrigt undlader at give oplysninger,  

 som den pågældende har pligt til at give i henhold til denne lov eller regler  

 fastsat i medfør af loven, straffes med bøde.
Det samme gælder den, som giver  

 urigtige eller vildledende oplysninger om sådanne forhold, medmindre højere  

 straf er forskyldt efter anden lovgivning.
 Stk. 3.  I regler, der fastsættes i medfør af loven, kan  

 der fastsættes straf af bøde for overtrædelse af bestemmelserne i reglerne.
 § 14.  Fiskeriministeren fastsætter tidspunktet for  

 lovens ikrafttræden, herunder at ophørsstøtten kan udbetales med virkning fra  

 den 1. januar 1994.
 § 15.  Loven gælder ikke for Færøerne og Grønland.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
