Afgørelse K E N D E L S E Klager v/advokat Claus Høeg Madsen har  

 påstået afgørelsen ophævet, subsidiært  

 hjemvist.
 Elprisudvalget har påstået  

 stadfæstelse.
 Ankenævnet har den 7. april 1999 ikke fundet  

 grundlag for at tillægge klagen opsættende virkning.
 Danske Energiselskabers Forening er indtrådt i sagen  

 til støtte for Fynsværket.
 Sagen har været mundtligt forhandlet.
 "På Elprisudvalgets møde den 14.  

 december 1998 blev I/S Fynsværkets ændrede fjernvarmeregulativ  

 behandlet.
 Udvalget vedtog at meddele I/S Fynsværket, at det af  

 værket den 30. september 1998 til ikrafttræden den 1. oktober  

 1998 anmeldte nye fjernvarmeregulativ for fjernvarmeafregning fra I/S  

 Fynsværket ikke opfylder bestemmelserne i elforsyningslovens § 9, stk.  

 4.
Fjernvarmeregulativet medfører, at afregningen af  

 fjernvarmeleverancer bl.a. tager udgangspunkt i en kapacitetsbetaling for den  

 samlede kapacitet som fjernvarmen kan lægge beslag på.
Denne  

 kapacitetsbetaling tager udgangspunkt i hvad fremskaffelsen af denne  

 kapacitet ville koste nyopført pr. oktober 1998 ved et kulfyret  

 anlæg på 385 MW og tager således ikke udgangspunkt i de  

 faktiske økonomiske forhold der gælder for I/S  

 Fynsværket.
 Begrundelsen for denne afgørelse fremgår af  

 det medsendte notat, hvoraf i øvrigt også fremgår  

 den faktuelle sagsbeskrivelse der tidligere ved udvalgets brev af 24.  

 november 1998 blev tilsendt med henblik på eventuelle kommentarer.
. . . ." Af sagsfremstillingen i det medsendte notat fremgår  

 bl.a.:
 "Det nye fjernvarmeregulativ indebærer en  

 ændring af beregningsmåden for den fjernvarme der produceres ved  

 kombineret produktion med el.
 I/S Fynsværkets anmeldelse består af en  

 beregning af den efter 1. oktober 1998 gældende  

 fjernvarmeafregningspris.
 . . .
 Endelig er anmeldt baggrundsmateriale til  

 fjernvarmeregulativet indeholdende en række  

 beregningsforudsætninger.
 Med udgangspunkt i den liberalisering af elsektoren der  

 har fundet sted gennem vedtagelsen af lov 486 finder I/S Fynsværket, at  

 den hidtidige afregningsform for fjernvarmeproduktionen med den dertil  

 hørende fordeling af omkostningerne ved den forenede produktion, ikke  

 kan opretholdes.
I/S Fynsværket fremhæver i den forbindelse, at  

 markedsliberaliseringen medfører at værkets interessenters pligt  

 til at aftage elproduktionen gennem vedtagelsen af lov 486 er blevet  

 ophævet.
Elproduktionen vil fremover skulle afsættes på  

 markedsvilkår.
 Herudover vil den prioriterede elproduktion ikke fremover  

 indgå i I/S Fynsværkets regnskab ligesom 60 og 150 kV-nettene  

 forventes udskilt.
 I/S Fynsværket finder, at værkets  

 omkostningsstruktur efter disse ændringer nødvendiggør,  

 at der således også sker en ændring af  

 fjernvarmeafregningen.
Efter det hidtil gældende fjernvarmeregulativ  

 betaltes samme pris pr.
Kwh for el og fjernvarme.
Herudover blev  

 brændselsfordelen fordelt ligeligt mellem el og varme.
 For 1998 (indtil ændringen) har dette medført  

 en afregningspris på 17,71 kr./GJ for fjernvarmen.
 Det nye princip for afregning af fjernvarme tager  

 udgangspunkt i, at fjernvarmen overtager den kapacitet den har til  

 rådighed til dagens pris og skal afholde samtlige  

 vedligeholdelsesomkostninger derved.
 Den kapacitet varmen maksimalt har til rådighed  

 andrager 108 MW.
Udover disse afledte kapacitetsomkostninger samt drifts-  

 og vedligeholdelsesomkostninger skal varmen betale de med varmeproduktionen  

 forbundne brændselsomkostninger.
Til gengæld vil varmen fremover  

 få tillagt hele brændselsfordelen ved den kombinerede  

 produktion.
 Denne nye beregningsmetode medfører en anmeldt  

 varmepris på nøjagtig samme beløb som var gældende  

 inden ændringen, nemlig 17,71 kr./GJ.
 Efter I/S Fynsværkets nye fjernvarmeregulativ skal  

 fjernvarmen altså betale:
 Til gengæld vil fjernvarmen fremover som nævnt  

 få hele brændselsfordelen ved den kombinerede produktion.
Hvad angår kapacitetsbetalingen er denne opbygget  

 således, at fjernvarmen overtager den maksimale effekt den kan  

 lægge beslag på, nemlig 108 MW.
Men den overtages til dagens  

 pris.
Da værdien af I/S Fynsværket stort set er nedskrevet til 0  

 finder I/S Fynsværket, at beregningen af kapacitetsbetalingen skal tage  

 udgangspunkt i et referenceværk, nemlig i prisen for oktober 1998 for  

 opførelse af et 385 MW kulfyret anlæg   Nordjyllandsværket  

   med en afskrivningstid på 25 år og med en årlig rente  

 på 7%.
 Den nye fjernvarmetarif får derefter følgende  

 udformning pr. 1. oktober 1998:
Brændselsudgift 4,33 kr./GJ Øvrige drifts- og  

 vedligeholdelsesomkostninger 5,90 kr./GJ Kapacitetsomkostninger 7,48 kr./GJ 17,71 kr./GJ" I den begrundelse, som er indeholdt i notatet, hedder det  

 bl.a.:
 "Udgangspunktet for udvalgets behandling er den  

 nugældende elforsyningslovs § 9, stk. 4, hvori det fastslås, at  

 for elforsyningsvirksomheder der i kombineret produktion leverer varme og  

 elektricitet, skal omkostningerne fordeles på de to produkter efter  

 rimelige, driftsøkonomiske principper.
Kraftvarmeværkernes omkostninger opdeles i  

 særomkostninger vedrørende henholdsvis el og varme og i  

 fællesomkostninger.
Særomkostningerne skal herefter alene  

 bæres af de respektive produkter, mens fællesomkostningerne skal  

 fordeles efter en fordelingsnøgle.
Udvalget har ikke fundet, at lovens  

 forarbejder angiver noget nærmere om, hvorledes særomkostningerne  

 opgøres, og heller ikke angiver nærmere retningslinier for,  

 hvilke kriterier der kan anses for rimelige med hensyn til  

 fællesomkostningernes fordeling.
Fællesomkostningerne kan ikke  

 fordeles objektivt på varme og el, og man kan næppe regne med  

 samme fordelingsnorm for alle værker og fra år til år.
I/S Fynsværkets afregningspriser for  

 kraftvarmeproduktionen har tidligere været behandlet af udvalget.
I maj  

 1988 behandlede udvalget en klage fra Fåborg Elektricitetsværk  

 over fjernvarmeleveringsaftalen mellem I/S Fynsværket og Odense  

 Kommune.
 I sin afgørelse tog udvalget I/S Fynsværkets  

 prissystem til efterretning og afviste således Fåborg  

 Elektricitetsværks påstand om, at aftalen var for gunstig for  

 varmesiden.
 Fåborg Elektricitetsværk indbragte udvalgets  

 afgørelse for ankenævnet der i sin kendelse fra april 1988  

 stadfæstede udvalgets afgørelse.
 Ankenævnet udtalte i den forbindelse, at den  

 foretagne fordeling af fordelen ved den kombinerede produktion af el og varme  

 var sket ud fra en aftale opnået gennem forhandling mellem parterne.  

 Fordelingen af fællesomkostningerne måtte efter sagens natur  

 være behæftet med en vis usikkerhed.
 Fåborg Elektricitetsværk havde under sagen  

 fremhævet, at andre kraftvarmeværker fordelte anderledes.  

 Ankenævnet udtalte hertil, at dette ikke fandtes at give en sådan  

 mulighed for sammenligning, at det derigennem kunne anses for godtgjort, at  

 den foretagne fordeling var urimelig.
Generelt kan det siges, at i ELSAM-området har det  

 fremherskende princip hidtil været, at fordele den opnåede  

 brændselsfordel ved den kombinerede produktion mellem el- og  

 varmesiden.
For det meste ligeligt således som det også har  

 været tilfældet i I/S Fynsværkets hidtidige  

 afregningsmodel.
 I ELKRAFT-området med de to relativt nyetablerede  

 kraftvarmeselskaber CTR og VEKS har det fremherskende princip været, at  

 fordele den opnåede brændselsfordel, således at  

 kraftvarmeværkerne har givet hele fordelen til varmesiden i 10 til 15  

 år.
Udvalget behandlede dette forhold i 1985 og besluttede at  

 tage også denne fordelingsform til efterretning.
Udvalget lagde  

 vægt på, at varmesiden, på grund af investeringsomfanget i  

 bl.a. de to førnævnte selskaber, ikke for tiden kunne betale en  

 større andel af omkostningerne på kraftvarmeværkerne,  

 såfremt varmepriserne skulle være konkurrencedygtige.
 Efter I/S Fynsværkets nye fjernvarmeregulativ skal  

 fjernvarmen betale:
 Til gengæld vil fjernvarmen fremover som nævnt  

 få hele brændselsfordelen ved den kombinerede produktion.
 . . .
 I hvert fald beregningen af kapacitetsomkostningen  

 forekommer at være "opfundet til lejligheden" med det formål, at  

 fjernvarmeafregningsprisen bliver af nøjagtig samme størrelse  

 efter den nye afregningsmodel som den var efter den gamle.
Som tidligere nævnt er I/S Fynsværket stort  

 set afskrevet.
Denne afskrivning er tilvejebragt ved både el- og  

 varmekundernes betalinger for leveret energi.
 Den nye beregningsmodel kommer dermed for  

 varmeforbrugernes vedkommende til at betyde, at de fortsat skal betale for  

 noget som de allerede har betalt én gang, hvilket ikke forekommer  

 rimeligt.
 Ved den nye afregningsmodel kommer fjernvarmekunderne  

 således i realiteten til at betale et tilskud til I/S Fynsværkets  

 elproduktion på knap 78 mio.kr. om året.
 Modellen kan dermed ikke siges at overholde bestemmelserne  

 i elforsyningslovens § 9, stk. 4, der som nævnt kræver at  

 omkostningerne ved den forenede produktion fordeles efter rimelige,  

 driftsøkonomiske principper.
Det skal understreges, at udvalgets underkendelse af  

 indregning af dette kapacitetsomkostningsbeløb vil medføre, at  

 fjernvarmeafregningsprisen til bl.a.
Odense Kommune bliver endnu billigere  

 end den er i dag, hvor den kommunale fjernvarmeforsynings afregningspriser  

 hører til blandt landets absolut billigste.
 I/S Fynsværkets og Odense Kommunes formål med  

 det nye fjernvarmeregulativ fremgår af en artikel i DFFs blad  

 Fjernvarmen fra oktober 1998.
 Det oplyses i artiklen, at formålet har været  

 at undgå den beregningsmåde af afgiften som Skatteministeriet ved  

 udsendelse af et cirkulære den 20. august 1998 om centrale  

 kraftvarmeværkers opgørelse og fordeling af  

 brændselsforbrug har lagt op til.
 I artiklen oplyses, at konsekvensen af det nye  

 cirkulære ville blive at hver af Odenses 50.000 fjernvarmeforbrugere  

 vil komme til at betale en afgift på 2.400 kr. om året eller  

 alene for I/S Fynsværkets område 120 mio. kr.
 I/S Fynsværket og Odense Kommune har derfor  

 overvejet en række muligheder for at undgå denne afgiftsbetaling.  

 Det oplyses endvidere, at den nye afregningsmodel   der betyder at afgiften  

 undgås   betragtes som en slags prøvesag overfor  

 Skatteministeriet og at en række andre af de centrale  

 kraftvarmeværker overvejer en lignende afregningsmodel.
 . . .".
Det fremgår af den påklagede afgørelse,  

 at Elprisudvalget ikke har indvendinger mod den anmeldte fjernvarmepris, men  

 alene mod beregningsmåden.
Udvalget har imidlertid ikke i  

 elforsyningslovens § 10, stk. 4, hjemmel til at tilsidesætte  

 beregningsmåden, når Udvalget ikke samtidig har haft noget at  

 indvende mod den anmeldte fjernvarmepris, idet det af elforsyningslovens §  

 10, stk. 4, fremgår, at Udvalget alene kan give pålæg om  

 ændring af priser, betingelser og aktiviteter.
Fjernvarmeregulativet  

 fastlægger bestemmelser om afregning for fjernvarmeaftagning  

 altså om priser   men vedrører ikke "betingelser og  

 aktiviteter".
Det anmeldte fjernvarmeregulativ er i øvrigt i  

 overensstemmelse med elforsyningslovens § 9, stk. 4. Lovbestemmelsens krav om  

 fordeling af omkostningerne efter "rimelige, driftsøkonomiske  

 principper" betyder ikke, at der kun kan ske fordeling efter de faktiske  

 omkostninger ved fjernvarmeproduktion.
Heller ikke det hidtidige   godkendte  

   fjernvarmeregulativ var baseret på de faktiske omkostninger ved  

 fjernvarmeproduktion.
Det anmeldte fjernvarmeregulativ er forhandlet og  

 aftalt mellem ligeværdige parter, resulterende i en pris, der ikke  

 indikerer nogen udnyttelse af en monopolstilling.
I det første lovforslag til en elforsyningslov, der  

 blev fremsat i Folketinget (lovforslag nr. 86 fremsat den 15. november 1974),  

 fandtes bestemmelsen om prissætning af varmeproduktet på de  

 centrale kraftvarmeværker i § 9, stk. 3. Det var dér bestemt, at  

 "hvile-i-sig-selv-princippet", som det var formuleret i forslagets  

 § 9, stk. 1-2, ligeledes gjaldt for prisfastsættelse af varmeproduktet.  

 I de senere lovforslag (lovforslag nr. 180 fremsat den 20. marts 1975 og  

 lovforslag nr. 40 fremsat den 17. oktober 1975), som blev vedtaget af  

 Folketinget, blev bestemmelsen ændret til den nugældende  

 formulering, hvorefter omkostningerne fordeles på varme og elektricitet  

 efter rimelige, driftsøkonomiske principper.
Hermed må  

 hvile-i-sig-selv-princippet anses for at være forladt i forhold til  

 prissætningen af varmeproduktet.
Omvendt kan det konstateres, at  

 fastsættelse af varmeprisen bør tage udgangspunkt i rimelige  

 driftsøkonomiske principper.
I et svar til Folketinget på  

 spørgsmål 24 til lovforslag nr. 180, hvori der bl.a. blev bedt  

 om en definition på "rimelige, driftsøkonomiske  

 principper", hedder det, at "omkostninger, der rettelig  

 vedrører den ene af de to produktioner, bør således ikke  

 kunne overvæltes på den anden.
En del af omkostningerne er  

 imidlertid fællesomkostninger, der ikke objektivt kan fordeles på  

 de to produktioner". Lovforarbejderne give således ikke megen  

 vejledning i, hvad der kan rummes i terminologien rimelige,  

 driftsøkonomiske principper, når der er tale om  

 fællesomkostninger.
Der er derfor ingen grund til at afvise, at der kan  

 tages udgangspunkt i en alternativ omkostning baseret på  

 nutidsværdi for så vidt angår fællesomkostninger til  

 kapaciteten.
I den hidtil gældende fjernvarmetarif indgik et  

 beløb svarende til betalingen for den el, der kunne have været  

 produceret, hvis man ikke i stedet (som sket) havde produceret fjernvarme.  

 Denne manglende elproduktion fik Fynsværket kompensation for ved, at  

 der i fjernvarmetariffen blev indregnet et beløb svarende til, hvad  

 Fynsværket kunne have solgt denne elproduktion til.
I tariffen var  

 inkluderet et beløb svarende til 28 øre/kWh for den  

 elproduktion, der ellers kunne være foretaget.
Denne betaling var ikke  

 udtryk for de faktiske produktionsomkostninger.
I tariffen var indregnet et  

 beløb svarende til cirka 13% af samtlige udgifter, hvilket blandt  

 andet vil sige Fynsværkets egne afskrivninger og henlæggelser  

 (herunder til højspændingsanlæg, decentrale  

 kraftvarmeværker og vindmøller), ELSAMs afskrivninger og  

 henlæggelser vedrørende værker tilhørende de andre  

 interessenter i ELSAM og Norges-forbindelsen, og køb af prioriteret  

 produktion fra vindmøller og decentrale anlæg, herunder  

 således også sparede afskrivninger og henlæggelser  

 (kapacitetsomkostninger). Fjernvarmekunderne har således hidtil over  

 fjernvarmetariffen deltaget i den samlede kapacitetsudbygning i  

 ELSAM-området.
Tariffen inkluderede endvidere halvdelen af en beregnet  

 brændselsfordel.
Beregningen af brændsels-fordelen tog  

 udgangspunkt i henholdsvis I/S Fynsværkets faktiske  

 produktionsanlæg og et tænkt referenceanlæg, der alene  

 producerer fjernvarme med en virkningsgrad på 85%. Forskellen mellem  

 det brændsel, der ville være indfyret på  

 referenceanlægget ved den givne fjernvarmeproduktion, og det  

 brændsel, der rent faktisk blev merindfyret på I/S  

 Fynsværkets anlæg til fjernvarmeproduktionen, blev opgjort, og  

 fjernvarmen indbetalte 50% af det således opgjorte sparede  

 brændsel.
I/S Fynsværkets forhandlinger med  

 fjernvarmeaftagerne om et nyt fjernvarmeregulativ blev indledt i december  

 1997. Begrundelsen var den enkle, at man allerede dengang vidste, at I/S  

 Fynsværket som følge af liberaliseringen af elmarkedet samt  

 konkurrencelovgivningen ikke længere ville kunne fastsætte  

 én afregningspris for interessenternes elaftag fra I/S  

 Fynsværket, hvorfor man besluttede, at interessenterne fra den 1.  

 januar 1999 frit ville kunne købe el fra alle producenter, og at I/S  

 Fynsværket alene ville sælge sin elproduktion gennem ELSAM.  

 Tilsvarende vidste man, at 60 kV- og 150 kV-nettene ville blive udskilt fra  

 I/S Fynsværket, og at den prioriterede produktion ville blive indregnet  

 i nettariffen.
En fastsættelse af fjernvarmeprisen ud fra I/S  

 Fynsværkets hidtidige fjernvarmeregulativ ville derfor være uden  

 mening.
Da man som nævnt ovenfor vidste, at I/S  

 Fynsværket fra den 1. januar 1999 ikke længere ville  

 fastsætte én afregningspris for el, ønskede  

 fjernvarmeaftagerne med det nye fjernvarmeregulativ, at fjernvarmeprisen blev  

 gjort uafhængig af elprisen, at fjernvarmeprisen blev holdt på  

 uændret niveau, og at fjernvarmeprisen kunne beregnes ud fra  

 administrativt enkle metoder, der ikke er afhængige af I/S  

 Fynsværkets forretningsmæssige dispositioner i et liberaliseret  

 marked.
Disse hensyn er netop tilgodeset af det nye fjernvarmeregulativ, der  

   i modsætning til det tidligere   tager udgangspunkt i de langsigtede  

 omkostninger ved produktion af fjernvarme.
Det er fremkommet efter  

 forhandling, og der er fuld enighed mellem Fynsværket og  

 fjernvarmeaftagerne, der alle er kommuner eller gartnerselskaber.
Ønsket med det nye fjernvarmeregulativ har  

 været, at fjernvarmekunderne skal betale for de MW, som  

 ELSAM-værkerne kunne have undgået at opføre kapacitet til,  

 hvis der ikke var sket fjernvarmeleverancer.
Fastsættelsen af  

 kapacitetsbetalingen har således ikke taget udgangspunkt i de  

 nedskrevne værdier af Fynsværkets anlæg, men hvad det har  

 kostet at opføre det sidste nye værk inden for  

 ELSAM-samarbejdet.
Det nye fjernvarmeregulativ tager udgangspunkt i de 108  

 MW, som fjernvarmen rent faktisk beslaglægger på  

 Fynsværket, og derfor skal betale for.
Opgaven ved udarbejdelsen af det  

 nye fjernvarmeregulativ var at få fastsat prisen på de  

 nævnte 108 MW og denne opgave blev løst ved, at der blev  

 opnået enighed mellem Fynsværket og fjernvarmeaftagerne om at  

 tage udgangspunkt i, hvad det ville koste pr.
MW at opføre en 400 MW  

 kraftværksenhed (svarende til Fynsværkets blok 7). og med  

 udgangspunkt heri beregne varmens kapacitetsbetaling.
Til brug for denne  

 beregning var det mest tilgængelige materiale det, der kunne indhentes  

 fra Nordjyllandsværket vedrørende omkostninger ved  

 opførelsen af Nordjyllandsværkets kulfyrede 385 MW enhed.
Disse  

 oplysninger fra Nordjyllandsværket er altså alene blevet brugt  

 som grundlag for beregning af omkostningerne ved en nyopført 400 MW  

 kraftsværksenhed.
Der er således ikke tale om, at betalingen  

 bliver fuldstændig løsrevet fra I/S Fynsværkets egne  

 økonomiske forhold.
 Det bestrides, at afgørelsen ikke har hjemmel i  

 elforsyningslovens § 10, stk. 4, idet udvalget efter denne bestemmelse har  

 beføjelse til at gribe ind ved tilsidesættelse af § 9, stk. 4,  

 uden hensyn til den resulterende varmepris.
De omkostninger, som efter lovens § 9, stk. 4, skal  

 fordeles, skal være nogle faktiske økonomiske størrelser,  

 som efterfølgende kan verificeres i Fynsværkets  

 regnskabsmateriale.
Sådan var det efter den hidtidige fjernvarmetarif,  

 og sådan bør det fortsat være.
Kapacitetsomkostninger kan  

 ikke skrives i regning ud fra et fiktivt værk.
Det strider mod lovens  

 omkostningsprincip.
 Elforsyningsloven af  1976 angav i § 9, stk. 1, hvad der  

 kunne indregnes i prisen ved levering af elektricitet (nødvendige  

 driftsudgifter, driftsmæssige afskrivninger, henlæggelser til  

 nyinvesteringer og forrentning af indskudskapital). 1976-loven indeholdt  

 endvidere i § 9, stk. 3, den bestemmelse, som nu findes   uændret   i §  

 9, stk. 4, hvorefter det for "elforsyningsvirksomheder, som i  

 kombineret produktion leverer varme og elektricitet", gælder,  

 at "omkostningerne" skal "fordeles på de  

 pågældende produktioner efter rimelige, driftsøkonomiske  

 principper".
Af § 9, stk. 1, i elforsyningsloven af 1976 fulgte det  

 således, at elprisen skulle fastsættes ud fra et  

 "hvile-i-sig-selv"-princip.
Elprisen skulle reflektere de faktisk  

 budgetterede og regnskabsførte driftsudgifter, afskrivninger,  

 henlæggelser og forrentninger af indskudskapital.
Det fulgte endvidere  

 af sammenhængen mellem § 9, stk. 1, og § 9, stk. 3, at  

 fællesomkostninger kun kunne omfatte poster, som efter § 9, stk. 1,  

 kunne indgå i elprisen.
 Om kraftvarmeværkers prissætning er det i  

 øvrigt i et ministersvar på et af folketingsudvalget under  

 behandlingen af forslaget til 1976-elforsyningsloven stillet  

 spørgsmål om forståelsen af § 9, stk. 3, anført, at  

 "omkostninger, der rettelig vedrører den ene af de to  

 produktioner, bør således ikke kunne overvæltes på  

 den anden", at "en del af omkostningerne er imidlertid  

 fællesomkostninger, der ikke objektivt kan fordeles på de to  

 produktioner", og at der kan "næppe regnes med samme  

 fordelingsnorm for alle værker og fra år til år",  

 "da de to produktioner og mulighederne for afsætning kan have  

 varierende betydning for de enkelte kraft-varmeværker" (svar  

 på spørgsmål 24 ved udvalgsbehandling af lovforslag nr.  

 180 af 20. marts 1975).
 Det fulgte endvidere af 1976-lovens § 9, stk. 1, og 3, at  

 kraftvarmeværker måtte foretage en opdeling af deres budgetterede  

 og regnskabsførte omkostninger i omkostninger, som alene  

 vedrørte henholdsvis el og varme, og i fællesomkostninger, og at  

 fællesomkostninger skulle fordeles efter de nævnte principper  

 på el og varme.
Efter en lovændring i 1995 kan der i elprisen  

 yderligere ske indregning af udgifter ved at elforsyningsvirksomheder  

 tilbyder "deres kunder energirådgivning samt finansiering af  

 elbesparende foranstaltninger ", jf. § 9, stk. 1, og § 9 b i den  

 gældende lov.
Efter denne lovændring kan der endvidere i elprisen  

 indregnes "overskud ved produktion, transmission, distribution eller  

 salg af elektricitet", jf. § 9, stk. 2, i den gældende  

 lov.
Det er en følge af denne lovændring, at  

 1976-lovens § 9, stk. 3, er blevet til § 9, stk. 4. Lovændringen om,  

 hvad der yderligere kan indregnes i elprisen, ændrer imidlertid ikke  

 ved 1976-lovens princip, hvorefter fællesomkostninger kun kan omfatte  

 budget- og regnskabsposter, som efter den oprindelige § 9, stk. 1, kunne  

 indgå i elprisen.
Der skal således fortsat foretages en opdeling  

 af et kraftvarmeværks budgetterede og regnskabsførte  

 omkostninger  i omkostninger, som alene vedrører henholdsvis el og  

 varme, og i fællesomkostninger, og fællesomkostningerne skal  

 fortsat fordeles efter de nævnte principper på el og varme.
 Efter elforsyningslovens § 10, stk. 1, skal et  

 kraftvarmeværks priser og betingelser med angivelse af grundlaget for  

 prisfastsættelsen anmeldes til Elprisudvalget, som i medfør af §  

 10, stk. 4, giver pålæg om bl.a. ændring  af priser og  

 betingelser, der er i strid med § 9. Efter varmeforsyningslovens § 21, stk.  

 1, skal et kraftvarmeværks priser og betingelser for  

 fjernvarmeleverancer med angivelse af prisgrundlaget anmeldes  til Gas- og  

 Varmeprisudvalget, som i medfør af § 21, stk. 5, giver  

 pålæg om bl.a. ændring af priser, der er i strid med § 20,  

 som angiver, hvad der i overensstemmelse med  

 "hvile-i-sig-selv-princippet" kan indregnes i varmeprisen.
 På denne baggrund finder Ankenævnet, at det  

 påhviler Elprisudvalget at gribe ind, hvis Fynsværkets  

 prissætning ikke er baseret på den nævnte opdeling af  

 budgetterede og regnskabsførte omkostninger i særomkostninger  

 for henholdsvis el og varme og i fællesomkostninger, og at det  

 endvidere påhviler Elprisudvalget at gribe ind, hvis  

 fællesomkostningerne indeholder omkostningsposter, som ikke er  

 indregningsberettigede efter § 9, stk. 1, og hvis fællesomkostningerne  

 fordeles på el og varme i strid med § 9, stk. 4. Elprisudvalget har  

 derfor haft fornøden hjemmel til at træffe afgørelse om,  

 hvorvidt Fynsværkets fjernvarmeregulativ er i overensstemmelse med  

 elforsyningslovens § 9, stk. 4.
Fjernvarmeregulativet indeholder ikke en opdeling og  

 fordeling af kapacitetsomkostninger som anført, men fastsætter  

 en kapacitetsbetaling for varmesiden, som skal beregnes ud fra et  

 tænkt, nyopført værk og således ikke er baseret  

 på Fynsværkets faktiske kapacitetsomkostninger efter budget og  

 regnskab.
Ankenævnet kan ikke afvise, at udgiften til nyanskaffelse af  

 den kapacitet, som værket kan lægge beslag på, kan  

 indgå i en nøgle for fordeling af de fælles  

 kapacitetsomkostninger, men Ankenævnet tiltræder, at det er i  

 strid med elforsyningslovens § 9, stk. 4, at fastsætte varmesidens  

 kapacitetsbidrag på et andet grundlag end en opdeling og fordeling af  

 Fynsværkets faktiske kapacitetsomkostninger.
Ankenævnet  

 stadfæster derfor den påklagede afgørelse.
 Herefter bestemmes:
 Elprisudvalgets afgørelse af 14. december 1998  

 stadfæstes.
Ole Jess Olsen Jens Fejø Børge Dahl Udskriftens rigtighed bekræftes.
 Konkurrenceankenævnet, den 2. november 1999.
