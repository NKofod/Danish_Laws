B.G.1 Selvangivelse - § 85 B.G.2 Tillægsskat og efterbetaling B.G.3 Hæftelsesregler mv.
B.G.1 Selvangivelse - § 85 Efter § 85, stk. 1, skal et dødsbo, der ikke er fritaget for beskatning,  

 selvangive vedrørende bobeskatningsindkomsten.
Da hele indkomsten i  

 bobeskatningsperioden opgøres under ét, jf. § 19, stk. 2, skal der kun  

 indgives én selvangivelse for hele perioden.
Dødsboer, der er  

 skattefritaget efter § 6, skal derimod ikke selvangive.
 Selvangivelsespligten følger den almindelige selvangivelsespligt efter §  

 1, jf. § 2, i SKL.
Hvem påhviler selvangivelsespligten Selvangivelsespligten påhviler arvingerne, hvis boet er udleveret til  

 privat skifte, og bobestyreren, hvis der er tale om et bobestyrerskifte.
Ved  

 privat skifte af et uskiftet bo i den efterlevende ægtefælles levende live  

 påhviler selvangivelsespligten dog kun den efterlevende ægtefælle.
Selvangivelsesfrist Ifølge § 85, stk. 2, skal selvangivelsen af bobeskatningsindkomsten  

 indgives senest samtidig med, at boopgørelsen indsendes til den kommunale  

 skattemyndighed efter DSL's bestemmelser herom.
I privat skiftede boer skal  

 boopgørelsen efter DSL § 32 indgives til skattemyndigheden inden 3 måneder  

 fra den valgte skæringsdag.
Uanset valg af skæringsdag har arvingerne dog  

 altid en frist på 9 måneder fra dødsdagen til indsendelse af opgørelsen.
I  

 bobestyrerboer skal boopgørelsen efter DSL § 68, stk. 3, indsendes til  

 skattemyndigheden inden 2 uger efter, at opgørelsen er "endelig".  

 Boopgørelsen anses for endelig, når den er ikke er påklaget inden 4 uger  

 efter det afsluttende bomøde.
Tillægsopgørelse DSL giver mulighed for, at man med skifterettens tilladelse kan vente med  

 at indsende opgørelse af nærmere afgrænsede dele af boet til efter boets  

 afslutning.
I sådanne tilfælde skal der samtidig med tillægsopgørelsen  

 indsendes et tillæg til selvangivelsen.
SKL I henhold til § 85, stk. 3, finder de almindelige regler i SKL om adgangen  

 til efter anmodning at give henstand med indgivelse af en selvangivelse, om  

 beregning af skattetillæg for ikke rettidig selvangivelse, om adgangen til at  

 søge en selvangivelse fremtvunget ved pålæg af daglige bøder og om adgangen  

 til at foretage skatteansættelsen skønsmæssigt, hvis selvangivelsen ikke  

 foreligger på ansættelsestidspunktet, tilsvarende anvendelse på de særlige  

 selvangivelsesfrister efter § 85, stk. 2.
B.G.2 Tillægsskat og efterbetaling B.G.2.1 Tillægsskat - § 86 Afdødes overtrædelser § 86 omhandler krav om tillægsskat som følge af, at afdøde har overtrådt  

 straffelovens § 289 eller §§ 13, 15 eller 16 i SKL (forskellige former for  

 skattesvig eller lignende forbrydelse). Krav om tillægsskat er typisk, men  

 ikke nødvendigvis, ledsaget af et krav om efterbetaling efter DBSL § 87.
Tillægsskatten har karakter af et skattekrav.
Det indebærer bl.a., at når  

 et krav om tillægsskat først er anerkendt eller fastslået ved dom, finder de  

 almindelige regler for opkrævning mv. af skattekrav tilsvarende anvendelse,  

 jf. §§ 87 og 89.
Straffastsættelsestidspunkt I § 86, stk. 1-3, sondres der mellem, om straf for de nævnte forhold ikke  

 var fastsat før dødsfaldet, jf. stk. 1, eller om straf var fastsat før  

 dødsfaldet, jf. stk. 2 og 3. Straf for de nævnte forhold kan være fastsat  

 administrativt, jf. § 20 i SKL, eller idømt eller vedtaget i retten.
 Hvis der ikke før dødsfaldet var fastsat straf for overtrædelse af en af  

 de ovenfor nævnte lovbestemmelser, er det i § 86, stk. 1, bestemt, at der  

 efter reglerne i § 88 ud over en eventuel restskat skal betales en  

 tillægsskat svarende til skatten af den udeholdte indkomst.
 Tillægsskatten kan dog ikke overstige størrelsen af den eventuelle bøde,  

 som afdøde selv kunne være idømt for det strafbare forhold, hvis dødsfaldet  

 ikke var indtrådt.
Straf ikke fuldbyrdet ved dødsfald § 86, stk. 2, gælder, hvor der er fastsat en straf for et af de forhold,  

 som er nævnt i § 86, stk. 1, men hvor straffen ikke er fuldbyrdet ved den  

 pågældendes død.
I disse tilfælde fastsættes der i stedet for straffen en  

 tillægsskat efter reglerne i § 86, stk. 1. Er der alene tale om bødestraf,  

 kan tillægsskatten ikke overstige det fastsatte bødebeløb.
Straf delvis fuldbyrdet ved dødsfald I § 86, stk. 3, er fastsat regler for, hvordan der skal forholdes, når en  

 straf er delvis fuldbyrdet ved den pågældendes død.
I disse tilfælde  

 nedsættes tillægsskatten forholdsmæssigt.
Er der alene tale om bødestraf, må  

 tillægsskatten sammenlagt med det af afdøde betalte bødebeløb ikke overstige  

 hverken skatten af den udeholdte indtægt eller den fastsatte bøde.
 I henhold til § 86, stk. 4, er kompetencen til at afgøre, om der skal  

 fremsættes krav om tillægsskat, udlagt til told- og skatteregionerne med  

 klageadgang til Told- og Skattestyrelsen, jf. bekendtgørelse nr. 653 af 14.  

 aug. 1997.
SKL § 20 I medfør af § 86, stk. 5, finder reglerne i § 20 i SKL lovbekendtgørelse  

 nr. 142 af 18. feb. 1997om administrativ afgørelse af visse  

 skattestraffesager tilsvarende anvendelse på sager om tillægsskat.
Dette  

 indebærer, at spørgsmålet om tillægsskat kan afgøres administrativt af LR  

 eller den, som LR bemyndiger dertil, hvis dødsboet, arvinger eller en efterlevende  

 ægtefælle, der hæfter for tillægsskatten, anerkender, at afdøde har begået  

 den angivne forbrydelse, og erklærer sig indforstået med at betale  

 tillægsskatten inden for en nærmere angiven frist.
Skatteministeren kan  

 fastsætte en frist for anerkendelse af kravet.
 Efter § 86, stk. 6, afgøres spørgsmålet om tillægsskat ved dom under  

 anvendelse af reglerne i strafferetsplejen, hvis dødsboet mv. ikke kan  

 anerkende et krav om tillægsskat i tilfælde, hvor der ved dødsfaldet ikke er  

 fastsat en straf, jf. § 86, stk. 1.
 Det er derimod skifteretten, der afgør spørgsmålet om tillægsskat i  

 tilfælde, hvor der ved dødsfaldet er fastsat en straf, der ikke er  

 fuldbyrdet, og et krav om tillægsskat ikke anerkendes.
Tidsfrister Efter § 86, stk. 7, skal skattemyndighederne fremsætte et krav om  

 tillægsskat inden for de samme tidsfrister, der gælder efter § 87, hvis ikke  

 kravet skal fortabes.
Forældelse I øvrigt forældes krav om tillægsskat som andre skattekrav efter reglerne  

 om den 5-årige forældelse i forældelsesloven af 1908.
B.G.2.2 Efterbetaling - § 87 § 87 vedrører hovedsagelig afdødes ubetalte skatter for årene før  

 dødsåret, jf. dog nedenfor om om præklusion af skattekrav efter stk. 5.
Efter § 87, stk. 1, gælder bestemmelsen, hvis den skattepligtige er afgået  

 ved døden, og det konstateres, at afdøde har betalt for lidt i skat.
Er disse  

 kriterier opfyldt, hæftes der efter § 88 for den manglende skattebetaling.
Opgørelse af skattekrav Skattekravet/efterbetalingskravet kan være opgjort på grundlag af en  

 egentlig skatteansættelse eller på grundlag af et skøn over den manglende  

 skattebetaling.
Egentlig skatteansættelse Skønsmæssig ansættelse Er skattekravet opgjort på grundlag af en egentlig skatteansættelse,  

 finder de almindelige regler om skatteansættelse i SSL anvendelse med de  

 fristmodifikationer, der følger af stk. 2 og 3 i § 87. Er skattekravet ikke  

 opgjort på grundlag af en egentlig skatteansættelse, men på grundlag af et  

 skøn over størrelsen af den manglende skattebetaling, forudsætter opkrævning  

 af efterbetalingskravet, at der enten er indgået forlig herom eller afsagt en  

 civilretlig dom herom, jf.
SL § 42. I begge situationer antages de  

 almindelige fristregler i SSL § 35 for forhøjelse af en skatteansættelse at  

 finde anvendelse.
Det indebærer, at skattekravet som udgangspunkt ikke må  

 vedrøre mere end tre år gamle indkomstår.
Skatteforvaltningens anmeldelsesfrist Efter § 87, stk. 2, ophører hæftelsen for en manglende skattebetaling som  

 udgangspunkt 3 måneder efter, at den kommunale skattemyndighed har modtaget  

 en opgørelse over afdødes aktiver og passiver på dødsdagen, hvis ikke  

 skattemyndighederne har anmeldt efterbetalingskravet inden udløbet af denne  

 frist.
Opgørelsen over afdødes aktiver og passiver ved dødsfaldet kan indgå i  

 en samlet opgørelse over et uskiftet bo.
I boer, der er udleveret til den  

 efterlevende ægtefælle efter DSL § 22 ("150.000 kr.s-reglen" mv.),  

 og hvor der derfor ikke foreligger en opgørelse over afdødes aktiver og  

 passiver ved dødsfaldet, regnes fristen på tre måneder dog fra meddelelsen  

 herom.
Formalia Der stilles ikke krav om, at der er foretaget en endelig opgørelse af  

 efterbetalingskravet inden fristens udløb, f.eks. i form af en  

 "agterskrivelse" som nævnt i § 3, stk. 4, i SSL, men  

 kravsanmeldelsen skal - for at kunne tillægges retsvirkning - angive det  

 faktiske og retlige grundlag for kravets fremsættelse.
Fristen på 3 måneder for fremsættelse af krav om efterbetaling gælder  

 ikke, hvis den manglende skattebetaling skyldes et forhold som nævnt i SSL §  

 35, stk. 4, dvs. et forhold, hvor den skattepligtige eller nogen på dennes  

 vegne forsætligt eller groft uagtsomt har bevirket, at skattemyndighederne  

 har foretaget en ansættelse på et urigtigt eller ufuldstændigt grundlag.
I  

 disse tilfælde reguleres fristen for at gøre et efterbetalingskrav gældende  

 af reglerne i forældelsesloven af 1908 om forældelse af skattekrav.
 Inden udløbet af fristerne for underretning må boets behandling ikke  

 afsluttes, medmindre der for statskassens vedkommende foreligger en erklæring  

 om, at sådanne krav ikke vil blive fremsat.
Undtagelse fra fristreglerne Ifølge § 87, stk. 3, er der en undtagelse fra 3-måneders-fristen, hvis  

 boet mv. ikke har opfyldt en anmodning fra skattemyndighederne om oplysninger  

 efter § 6 C, stk. 1, i SKL, inden for en nærmere fastsat frist.
I disse  

 tilfælde udskydes 3-måneders-fristen efter § 87, stk. 2, således, at den  

 først udløber 2 måneder efter, at skattemyndighederne har modtaget  

 oplysningerne.
 Hvis boet selv korrigerer en mangelfuld åbningsstatus på et relevant punkt  

 kan det efter omstændighederne medføre, at der løber en ny frist for  

 fremsættelse af efterbetalingskrav og eventuelt en ny frist for krav om  

 afsluttende ansættelse.
§ 87, stk. 4, undtager visse efterbetalingskrav fra fristen i § 87, stk.  

 2. Det drejer sig om efterbetalingskrav, der skyldes genbeskatning af afdødes  

 forskudsafskrivninger, indskud på etableringskonto og  

 investeringsfondshenlæggelser.
Når boet skiftes, kan disse i et vist omfang  

 overtages af afdødes efterlevende ægtefælle, arvinger eller legatarer i  

 forbindelse med boets udlodning, og i så fald skal der ikke ske  

 efterbetaling.
Ved udløbet af den i § 87, stk. 2, nævnte frist vil der ikke i  

 alle tilfælde være klarhed over, hvorvidt der skal ske overtagelse.
I stedet  

 for fristen i § 87, stk. 2, gælder en frist på 2 måneder fra  

 skattemyndighedernes modtagelse af meddelelse om, at overtagelse ikke skal  

 ske.
Skattemyndighederne bliver i alle tilfælde senest underrettet herom ved  

 modtagelsen af boopgørelsen.
Boet kan tillige bringe fristen til at løbe ved  

 at give skattemyndigheden en særskilt meddelelse om, at efterbetaling ønskes.  

 Haves der klarhed over forholdene, kan denne meddelelse gives samtidig med  

 indsendelsen af opgørelsen over afdødes aktiver og passiver ved dødsfaldet.
 For så vidt angår tilfælde, hvor en efterlevende ægtefælle overtager boet  

 til uskiftet bo, skal der gives meddelelse om, at den efterlevende ægtefælle  

 ikke vil overtage afdødes forskudsafskrivninger, indskud på etableringskonto  

 og investeringsfondshenlæggelser, samtidig med indgivelsen af en opgørelse  

 over det uskiftede bos aktiver og passiver, jf. § 59, stk. 3. I disse  

 tilfælde omfattes de særlige efterbetalingskrav således af de almindelige  

 fristregler i § 87, stk. 2.
Præklusion § 87, stk. 5, omhandler præklusion af skattekrav og finder i modsætning  

 til § 87, stk. 1-3, også anvendelse på mellemperioden.
Om de nye  

 præklusionsregler i DSL henvises til B.L.1.1.
Efter § 87, stk. 5, finder reglerne i DSL om udstedelse af proklama i  

 dødsboer ikke anvendelse over for skattekrav, medmindre kravet er opgjort på  

 tidspunktet for proklamaets udstedelse.
Dette gælder, uanset om skattekravet  

 vedrører indkomstår forud for dødsåret, mellemperioden, eller der er tale om  

 tillægsskattekrav.
Skattekrav, der er under påklage, anses for opgjort forud  

 for proklamaets udstedelse, uanset at opgørelsen ikke er endelig.
Sådanne  

 krav er således omfattet af et proklama.
 B.G.3 Hæftelsesregler mv.
B.G.3.1 Hæftelse for dødsboskat og skattekrav mod afdøde - § 88 § 88 omfatter hæftelsesregler for dødsboskat, mellemperiodeskat, afdødes  

 restskat samt efterbetalings- og tillægsskattekrav.
Skiftet bo - boet hæfter Efter § 88, stk. 1, påhviler betalingen, når boet er undergivet skifte,  

 som hovedregel boet.
DSL § 27 finder tilsvarende anvendelse.
Det betyder, at  

 privatskiftende arvinger, der har delt boet imellem sig uden at sikre sig, at  

 boets gældsposter er afviklet, som hovedregel hæfter personligt og solidarisk  

 for gælden.
Der gælder efter § 88, stk. 1, en tilsvarende  

 hæftelsesbestemmelse for uprækluderede skattekrav mod afdøde.
 Hæftelsen gælder således også, selv om dødsboets eller mellemperiodens  

 skatteansættelser ændres af skattemyndighederne efter boets afslutning.
Uskiftet bo - ægtefællen hæfter § 88, stk. 2, omhandler uskiftet bo og lign.
Her påhviler betalingen af  

 afdødes restskat samt eventuelle efterbetalings- og tillægsskattekrav den  

 efterlevende ægtefælle, jf. dog § 88, stk. 4 og 5. På grund af reglerne i  

 DBSL kapitel 10 om beskatningen af den efterlevende ægtefælle kommer  

 dødsboskat og mellemperiodeskat ikke på tale.
Særbo Hvis afdøde ud over fællesboet også efterlod sig et særbo, som er skiftet,  

 hæfter særboet og den efterlevende ægtefælle solidarisk for afdødes restskat  

 samt efterbetalings- og tillægsskattekrav, hvorimod særboet alene hæfter for  

 dødsboskatten eller for mellemperiodeskat, der vedrører særboet.
Fuldstændigt skifte af uskiftet bo i længstlevendes levende live Efterlevendes egen skat § 88, stk. 3, omhandler fuldstændigt skifte af uskiftet bo i den  

 efterlevende ægtefælles levende live.
Betalingen af boskatten påhviler her  

 både den efterlevende ægtefælle og boet, ved privat skifte dog suppleret af  

 bestemmelsen i DSL § 27. Krav efter §§ 86-87 kommer yderst sjældent på tale,  

 eftersom den efterlevende ægtefælle er i live, og skiftet ikke starter en ny  

 frist for anmeldelse af krav mod afdøde, efter at den almindelige frist  

 herfor efter § 87, stk. 2, er udløbet.
Skattekrav mod den efterlevende  

 ægtefælle selv omfattes af de almindelige regler i bl.a.
KSL.
Afdødes forskudsafskrivninger, indskud på etableringskonto og  

 investeringsfondshenlæggelser § 88, stk. 4, udgør en modifikation til § 88, stk. 1, hvorefter boet og  

 ved privat skifte eventuelt arvingerne hæfter for efterbetalingskrav omfattet  

 af § 87. Det drejer sig om efterbetalingskrav, der skyldes genbeskatning af  

 afdødes forskudsafskrivninger, indskud på etableringskonto og  

 investeringsfondshenlæggelser.
Disse kan i et vist omfang overtages af en  

 efterlevende ægtefælle, arvinger og legatarer i forbindelse med boets  

 udlodning.
Sker dette, og opfylder udlodningsmodtageren ikke siden kravene  

 til udnyttelse af det overtagne, skal efterbetalingen (bortset fra indskud på  

 etableringskonto foretaget efter den 15. februar 1987) foregå ved  

 genoptagelse af afdødes skatteansættelse for de indkomstår, hvori  

 dispositionen er foretaget.
 I disse tilfælde påhviler efterbetalingskravet ikke det afsluttede bo  

 eller dettes øvrige arvinger, men derimod alene den pågældende  

 udlodningsmodtager.
Boets overgang til insolvensbehandling § 88, stk. 5, er en særregel, der fritager afdødes efterlevende ægtefælle  

 og arvinger for hæftelsen efter § 88, stk. 1-4, hvis boet efter afdøde  

 overgår til insolvensbehandling, og de pågældende tilbageleverer, hvad de har  

 modtaget Tilbagelevering Ophævelse af dødsbobeskatning eller mellemperiodebeskatning   

 efter reglerne i DSL § 104. Reglen gælder, hvadenten overgangen til  

 insolvensbehandling sker under et skifte, jf. herved bl.a.
DSL § 29, eller et  

 én gang afsluttet bo genoptages med henblik på insolvensbehandling,  

 jf. herved bl.a.
DSL § 23 og arvelovens § 16, stk. 2, om tilfælde, hvor boet  

 er udleveret til den efterlevende ægtefælle efter henholdsvis DSL § 22  

 ("150.000 kr.s-reglen" mv.) eller til uskiftet bo ud fra en urigtig  

 antagelse om solvens.
Efter DBSL § 52, stk. 3 og 4, skal en eventuelt gennemført  

 dødsbobeskatning eller mellemperiodebeskatning ophæves.
Heraf følger, at i  

 tilfælde hvor afdødes bo overgår til insolvensbehandling, og de ovenfor  

 nævnte betingelser er opfyldt, har § 88 kun relevans for afdødes restskat  

 samt efterbetalings- og tillægsskattekrav.
B.G.3.2 Forfaldstidspunkt, forrentning, opkrævning og inddrivelse mv. af  

 skatter omfattet af § 89 Efter § 89 omfattes dødsboskatten og de øvrige skattekrav, der er nævnt i  

 DBSL, herunder krav om efterbetaling og krav om tillægsskat, i relation til  

 forfaldstidspunkt, forrentning, opkrævning og inddrivelse af de almindelige  

 regler herfor i lovgivningen om personskatter, medmindre andet undtagelsesvis  

 følger af DBSL.
§ 89 indebærer vedrørende forfaldstidspunktet, at eventuelle krav på  

 restskatter for indkomståret forud for dødsåret forfalder til betaling med en  

 tredjedel hver den 1. september, den 1. oktober og den 1. november i  

 dødsåret, jf.
KSL § 61.
Forfaldstidspunktet for eventuelle skattekrav, der udspringer af dødsboets  

 skattepligt, afhænger af, hvornår skatteansættelsen foretages, jf.
KSL § 62  

 A, men skatten vil i disse tilfælde typisk blive opkrævet i tre rater i  

 forlængelse af skatteansættelsens foretagelse.
Det samme gælder for dødsboer,  

 der er fritaget for beskatning, og hvor der foretages afsluttende ansættelse  

 for mellemperioden.
 Vedrørende forrentning indebærer § 89 en præcisering af tidligere gældende  

 administrativ praksis.
 Det betyder bl.a., at der efter KSL §§ 61 og 62 skal beregnes  

 procentgodtgørelse på 4 pct. af en eventuel overskydende skat og  

 procenttillæg på 7 pct af en eventuel restskat.
Lønindeholdelse - KL § 73 Vedrørende opkrævning og inddrivelse indebærer § 89 bl.a. en præcisering  

 af, at disse skattekrav - som andre skattekrav - er tillagt udpantningsret,  

 og at skatterne eventuelt kan inddrives ved lønindeholdelse efter § 73 i KSL.
