Bekendtgørelse om ændring af bekendtgørelse om kompensation for tab ved aflysning af større arrangementer fra 10. december 2021 til og med 28. februar 2022 som følge af covid-19-afværgeforanstaltninger § 1 I bekendtgørelse nr. 97 af 24. januar 2022 om kompensation for tab ved aflysning af større arrangementer fra 10. december 2021 til og med 28. februar 2022 som følge af covid-19-afværgeforanstaltninger, som ændret ved bekendtgørelse nr. 296 af 7. marts 2022, foretages følgende ændring:
 1. I § 6 a indsættes som litra c:
»c) Arrangementer, der afvikles i perioden fra og med den 1. februar 2022 til og med den 15. februar 2022, som er aflyst, udskudt eller væsentlig ændret som følge af foranstaltninger, som var nødvendige for at forebygge eller inddæmme udbredelsen af covid-19, gældende i perioden fra og med den 16. januar 2022 til og med den 31. januar 2022.« § 2 Stk. 1. Bekendtgørelsen træder i kraft den 31. marts 2022.
 Stk. 2. Bekendtgørelsen finder anvendelse på ansøgninger modtaget fra og med den 24. januar 2022.
