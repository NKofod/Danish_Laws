Cirkulæreskrivelse om aftale om ændring af visse rådighedstillæg på kirketjenerområdet (Til stiftsøvrighederne) I forlængelse af overenskomst- og aftaleforhandlingerne i 1999 har Kirkeministeriet den 28. februar 2003 indgået aftale med Danmarks Kirketjenerforening om ændring af grundbeløbet, der er knyttet til visse stillinger som kirketjener.
 1.
 Stillinger som kirketjener, der pr. 31. december 2001 var i lønrammerne 9, 10, 12, 14, 18 og 21, og havde et rådighedstillæg med et grundbeløb på kr. 13.700,00 (1/10-1997 niveau) får med virkning fra den 1. januar 2002 ændret rådighedstillægget til et grundbeløb på kr. 14.700,00 (1/10-1997 niveau).
 2.
 Stillinger som kirketjener, der pr. 31. december 2001 var i lønrammerne 9, 10, 12, 14, 18 og 21, og havde et rådighedstillæg med et grundbeløb på kr. 15.000,00 (1/10-1997 niveau) får med virkning fra den 1. januar 2002 ændret rådighedstillægget til et grundbeløb på kr. 17.900,00 (1/10-1997 niveau).
 3.
 Stillinger som kirketjener, der pr. 31. december 2001 var i lønrammerne 9, 10, 12, 14, 18 og 21, og havde et rådighedstillæg med et grundbeløb på kr. 18.800 (1/10-1997 niveau) får med virkning fra den 1. januar 2002 ændret rådighedstillægget til et grundbeløb på kr. 21.700,00 (1/10-1997 niveau).
 Stiftsøvrigheden bedes foretage nyberegning af de pågældende kirketjeneres rådighedstillæg og eventuel tidligere ansatte kirketjeneres rådighedstillæg og underrette de pågældende menighedsråd, provstiudvalg og stillingsindehavere om ændringen.
