Nr BR 2 Beretning om udvalgets virksomhed i perioden 1994-96   

 Nr 2 1996-97, 1. samling Afgivet af Udvalget vedrørende Efterretningstjenesterne Afgivet: 19961105 Efter lov nr. 378 af 6. juli 1988 om etablering af et udvalg om Forsvarets og Politiets Efterretningstjenester, der trådte i kraft den 1. august 1988, skal der med det formål at have indseende med Forsvarets og Politiets Efterretningstjenester etableres et udvalg, der udgøres af 5 folketingsmedlemmer udpeget af de folketingspartier, som har sæde i Folketingets Præsidium.
 Som det fremgår af udvalgets seneste beretning af 19. maj 1994, havde de 5  

 folketingspartier, som havde sæde i Folketingets Præsidium op til  

 folketingsvalget den 21. september 1994, udpeget følgende folketingsmedlemmer  

 til udvalget: Ole Espersen (S), Viggo Fischer (KF), Svend Erik Hovmand (V),  

 Jens Thoft (SF) og Ole Donner (FP). Til formand og næstformand for udvalget  

 var valgt henholdsvis Svend Erik Hovmand (V) og Ole Espersen (S).
Efter folketingsvalget den 21. september 1994 udpegede de 5  

 folketingspartier, som fik sæde i Folketingets Præsidium, den 5. oktober 1994  

 følgende folketingsmedlemmer til udvalget: Torben Lund (S), Svend Erik  

 Hovmand (V), Helge Adam Møller (KF), Holger K.
Nielsen (SF) og Ole Donner  

 (FP). Udvalget valgte herefter Svend Erik Hovmand (V) til formand og Torben  

 Lund (S) til næstformand.
Efter den 6. oktober 1995 repræsenterede Ole Donner  

 Dansk Folkeparti (DF).
Den 1. oktober 1996 blev der valgt nyt Præsidium i Folketinget, og den 23.  

 oktober 1996 udpegede de 5 folketingspartier, der herefter havde sæde i  

 Folketingets Præsidium, følgende folketingsmedlemmer til udvalget: Torben  

 Lund (S), Svend Erik Hovmand (V), Helge Adam Møller (KF), Holger K.
Nielsen  

 (SF) og Bjørn Elmquist (RV). Udvalget genvalgte herefter Svend Erik Hovmand  

 (V) til formand og Torben Lund (S) til næstformand.
 Til udvalget har protokolsekretær Ib Skovsted Thomsen, Lovsekretariatet,  

 været knyttet som sekretær, jf. lovens § 1, stk. 4.
Siden afgivelsen af udvalgets seneste beretning den 19. maj 1994 har  

 udvalget afholdt en række møder, hvoraf de fleste har været med deltagelse af  

 forsvarsministeren og justitsministeren.
I disse møder har endvidere  

 departementscheferne fra henholdsvis Forsvarsministeriet og  

 Justitsministeriet deltaget tillige med cheferne for henholdsvis Forsvarets  

 og Politiets Efterretningstjeneste.
I forbindelse med disse møder har  

 udvalget haft lejlighed til at aflægge besøg dels hos Politiets  

 Efterretningstjeneste, dels hos Forsvarets Efterretningstjeneste.
Der er i  

 denne periode blevet stillet en række spørgsmål til skriftlig eller mundtlig  

 besvarelse.
I overensstemmelse med praksis har de skriftlige besvarelser  

 efterfølgende været drøftet på møderne mellem regeringen og udvalget.
 Herved er udvalget fortsat blevet underrettet om indholdet af de  

 retningslinjer, der er gældende for efterretningstjenesternes virksomhed.  

 Endvidere har udvalget rejst enkelte sager, der trods deres mere konkrete  

 karakter også måtte formodes at have haft en mere almen interesse.
 Endelig har regeringen løbende orienteret udvalget om forhold af væsentlig  

 sikkerhedsmæssig karakter, som er af betydning for efterretningstjenesternes  

 virksomhed.
 P.u.v.
