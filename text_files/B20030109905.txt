Bekendtgørelse om henlæggelse af behandlingen af sager efter  

  

 lov om patientforsikring til Dansk Tandlægeforenings  

  

 Patientskadeforsikring og Tandskadeankenævnet I medfør af § 1, stk. 5 og stk. 7, i lov om  

 patientforsikring, jf. lovbekendtgørelse nr. 228 af 24. marts 1997, som  

 ændret  

 ved lov nr. 395 af 2. juni 1999 og lov nr. 430 af 10. juni 2003, og efter  

 aftale med Dansk Tandlægeforening fastsættes:
 § 1.  

  

 Dansk Tandlægeforenings Patientskadeforsikring modtager, oplyser og afgør  

 følgende sager om erstatning efter lov om patientforsikring:
1)  

 	  

    

 Skader forvoldt af  

 autoriserede sundhedspersoner ansat i amtstandplejen, i børne- og  

 ungdomstandplejen samt i omsorgstandplejen, eller på vegne af disse, jf.  

 lovens  

 § 1, stk. 1, nr. 3, 2)  

 	  

    

 skader forvoldt på  

 universiteternes tandlægeskoler, jf. lovens § 1, stk. 1, nr. 4, og 3)  

 	  

    

 skader forvoldt af  

 privatpraktiserende autoriserede tandlæger, eller på vegne af disse, jf.  

 lovens  

 § 1, stk. 1, nr. 5.
 Stk. 2.  

  

 Dansk  

 Tandlægeforenings Patientskadeforsikrings afgørelser meddeles vedkommende  

 amtskommune, kommune eller tandlægeskole.
 § 2.  

  

 Afgørelser truffet af Dansk Tandlægeforenings Patientskadeforsikring kan  

 indbringes for det af Dansk Tandlægeforenings Patientskadeforsikring  

 etablerede  

 ankenævn (Tandskadeankenævnet).
 Stk. 2.  

  

 Tandskadeankenævnet  

 fastsætter en forretningsorden for nævnets virksomhed efter samme  

 retningslinier, som er gældende for Patientskadeankenævnet, jf. lovens  

 § 14, stk. 9.
 Stk. 3.  

  

 Patientforsikringsforeningen og Patientskadeankenævnet udpeger i fællesskab  

 et  

 medlem til Tandskadeankenævnet.
 Stk. 4.  

  

 Amtsrådsforeningen, Kommunernes Landsforening og universiteternes  

 tandlægeskoler kan hver udpege et medlem til Tandskadeankenævnet, der dog kun  

 deltager i Tandskadeankenævnets møder, når der behandles sager inden for  

 området  

 for disse foreninger m.v.
 § 3.  



  

 Klage til Tandskadeankenævnet indgives  

 inden 3 måneder efter, at klageren har fået meddelelse om afgørelsen.
 Stk. 2.  

  

 Tandskadeankenævnet kan se bort fra overskridelse af klagefristen, når der er  

 særlig grund hertil.
 Stk. 3.  

  

 Tandskadeankenævnets afgørelser meddeles vedkommende amtskommune, kommune  

 eller  

 tandlægeskole.
 § 4.  

  

 Dansk Tandlægeforenings Patientskadeforsikring kan af amtskommuner, kommuner,  

 tandlægeskoler og andre vedkommende, herunder tandlæger m.v., samt den  

 skadelidte  

 forlange meddelt enhver oplysning, herunder journaloptegnelser, som  

 Patientskadeforsikringen skønner er af betydning for behandling af sager  

 efter  

 loven.
 Stk. 2.  

  

 Dansk  

 Tandlægeforenings Patientskadeforsikring og Tandskadeankenævnet skal afgive  

 de  

 oplysninger til Indenrigs- og Sundhedsministeriet, amtskommuner, kommuner  

 samt  

 universiteternes tandlægeskoler, som er nødvendige for disse myndigheders  

 varetagelse af opgaver efter lov om patientforsikring.
 § 5.  

  

 Dansk Tandlægeforenings Patientskadeforsikring og Tandskadeankenævnet afgiver  

 en årlig redegørelse til indenrigs- og sundhedsministeren om deres  

 virksomhed.
 § 6.  

  

 Afgørelser truffet af Dansk Tandlægeforenings Patientskadeforsikring og  

 Tandskadeankenævnet kan ikke påklages til indenrigs- og sundhedsministeren  

 eller anden administrativ myndighed.
 § 7.  

  

 Forvaltningsloven finder anvendelse på den virksomhed, der udøves i Dansk  

 Tandlægeforenings Patientskadeforsikring og i Tandskadeankenævnet i medfør af  

 lov om patientforsikring.
 § 8.  

  

 Anmeldelse af skader efter lov om patientforsikring, som sendes til Dansk  

 Tandlægeforenings Patientskadeforsikring, anses for indgivet hos rette  

 myndighed på det tidspunkt, hvor de modtages i Patientskadeforsikringen, jf.  

 lovens § 19.
 § 9.  

  

 Bekendtgørelsen træder i kraft den 1. januar 2004 og finder anvendelse på  

 skader forårsaget efter dette tidspunkt.
