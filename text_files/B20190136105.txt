Bekendtgørelse om landets inddeling i skatteankenævnskredse, vurderingsankenævnskredse og motorankenævnskredse I medfør af § 8, stk. 1, i skatteforvaltningsloven, jf. lovbekendtgørelse nr. 678 af 31. maj 2018, fastsættes:
Kapitel 1 Skatteankenævnskredse, nævnsnavne og antallet af medlemmer § 1. Landet inddeles i følgende skatteankenævnskredse:
 1) Skatteankenævn Nordjylland, der dækker kommunerne Brønderslev, Frederikshavn, Hjørring, Jammerbugt og Læsø, har 6 medlemmer.
 2) Skatteankenævn Aalborg, der dækker kommunerne Rebild, Vesthimmerland og Aalborg, har 7 medlemmer.
 3) Skatteankenævn Vestjylland Nord, der dækker kommunerne Lemvig, Morsø, Skive, Struer og Thisted, har 6 medlemmer.
 4) Skatteankenævn Vestjylland Syd, der dækker kommunerne Herning, Holstebro og Ringkøbing-Skjern, har 6 medlemmer.
 5) Skatteankenævn Midtjylland, der dækker kommunerne Ikast-Brande, Silkeborg og Viborg, har 6 medlemmer.
 6) Skatteankenævn Djursland, der dækker kommunerne Favrskov, Mariagerfjord, Norddjurs, Randers og Syddjurs, har 11 medlemmer.
 7) Skatteankenævn Aarhus, der dækker kommunerne Samsø og Aarhus, har 9 medlemmer.
 8) Skatteankenævn Sydvestjylland, der dækker kommunerne Billund, Esbjerg, Fanø, Varde og Vejen, har 7 medlemmer.
 9) Skatteankenævn Sønderjylland, der dækker kommunerne Haderslev, Sønderborg, Tønder og Aabenraa, har 6 medlemmer.
 10) Skatteankenævn Vejle, der dækker kommunerne Fredericia, Kolding og Vejle, har 7 medlemmer.
 11) Skatteankenævn Østjylland, der dækker kommunerne Hedensted, Horsens, Odder og Skanderborg, har 6 medlemmer.
 12) Skatteankenævn Østfyn, der dækker kommunerne Kerteminde, Nordfyns, Nyborg og Odense, har 7 medlemmer.
 13) Skatteankenævn Lillebælt og øhavet, der dækker kommunerne Assens, Faaborg-Midtfyn, Langeland, Middelfart, Svendborg og Ærø, har 8 medlemmer.
 14) Skatteankenævn Vestsjælland, der dækker kommunerne Holbæk, Kalundborg, Odsherred, Slagelse og Sorø, har 7 medlemmer.
 15) Skatteankenævn Sydsjælland, der dækker kommunerne Faxe, Køge, Næstved, Ringsted og Stevns, har 6 medlemmer.
 16) Skatteankenævn Storstrøm, der dækker kommunerne Guldborgsund, Lolland og Vordingborg, har 6 medlemmer.
 17) Skatteankenævn Nordsjælland, der dækker kommunerne Allerød, Fredensborg, Gribskov, Halsnæs, Helsingør, Hillerød og Hørsholm, har 7 medlemmer.
 18) Skatteankenævn Roskilde, der dækker kommunerne Frederikssund, Lejre, Roskilde og Solrød, har 6 medlemmer.
 19) Skatteankenævn Hovedstaden Vest, der dækker kommunerne Albertslund, Ballerup, Egedal, Furesø, Greve, Høje-Taastrup og Ishøj, har 7 medlemmer.
 20) Skatteankenævn Hovedstaden Nord, der dækker kommunerne Gentofte, Gladsaxe, Herlev, Lyngby-Taarbæk og Rudersdal, har 7 medlemmer.
 21) Skatteankenævn Hovedstaden Syd, der dækker kommunerne Brøndby, Dragør, Frederiksberg, Glostrup, Hvidovre, Rødovre, Tårnby og Vallensbæk, har 10 medlemmer.
 22) Skatteankenævn København og Bornholm, der dækker kommunerne København og Bornholm, har 18 medlemmer.
 Stk. 2. Den enkelte kommunes antal medlemmer i hvert nævn fremgår af bilag 1.
Stk. 3. Skatteankenævnskredsene suppleres med 10 særlige medlemmer med skattefaglig indsigt og relevant uddannelse, som er geografisk ubundne.
Relevante institutioner og organisationer indstiller 8 personer.
Skatteministeren udnævner 2 personer uden indstilling.
Den enkelte institutions og organisations antal medlemmer fremgår af bilag 2.
Kapitel 2 Vurderingsankenævnskredse, nævnsnavne og antallet af medlemmer § 2. Landet inddeles i følgende vurderingsankenævnskredse:
 1) Nordjylland, der dækker kommunerne Brønderslev, Frederikshavn, Hjørring, Jammerbugt, Læsø, Rebild, Vesthimmerland og Aalborg, har 16 medlemmer.
 2) Vestjylland, der dækker kommunerne Lemvig, Morsø, Skive, Struer, Thisted, Herning, Holstebro og Ringkøbing-Skjern, har 16 medlemmer.
 3) Midtjylland, der dækker kommunerne Ikast-Brande, Silkeborg og Viborg, har 8 medlemmer.
 4) Kronjylland og Aarhus, der dækker kommunerne Favrskov, Mariagerfjord, Norddjurs, Randers, Syddjurs, Samsø og Aarhus, har 18 medlemmer.
 5) Sønderjylland, der dækker kommunerne Billund, Esbjerg, Fanø, Varde, Vejen, Haderslev, Sønderborg, Tønder og Aabenraa, har 18 medlemmer.
 6) Østjylland, der dækker kommunerne Fredericia, Kolding, Vejle, Hedensted, Horsens, Odder og Skanderborg, har 16 medlemmer.
 7) Fyn, der dækker kommunerne Kerteminde, Nordfyns, Nyborg, Odense, Assens, Faaborg-Midtfyn, Langeland, Middelfart, Svendborg og Ærø, har 26 medlemmer.
 8) Vestsjælland, der dækker kommunerne Holbæk, Kalundborg, Odsherred, Slagelse og Sorø, har 18 medlemmer.
 9) Storstrøm, der dækker kommunerne Faxe, Køge, Næstved, Ringsted, Stevns, Guldborgsund, Lolland og Vordingborg, har 30 medlemmer.
 10) Nordsjælland, der dækker kommunerne Allerød, Fredensborg, Gribskov, Halsnæs, Helsingør, Hillerød og Hørsholm, har 44 medlemmer.
 11) Midtsjælland, der dækker kommunerne Frederikssund, Lejre, Roskilde, Solrød, Albertslund, Ballerup, Egedal, Furesø, Greve, Høje-Taastrup og Ishøj, har 48 medlemmer.
 12) Hovedstaden Nord, der dækker kommunerne Gentofte, Gladsaxe, Herlev, Lyngby-Taarbæk og Rudersdal, har 30 medlemmer.
 13) Hovedstaden Syd, der dækker kommunerne Dragør, Frederiksberg, Glostrup, Hvidovre, Rødovre, Tårnby, Vallensbæk og Brøndby, har 16 medlemmer.
 14) København, der dækker kommunen København, har 40 medlemmer.
 15) Bornholm, der dækker kommunen Bornholm, har 6 medlemmer.
 Stk. 2. Den enkelte kommunes og organisations antal medlemmer i hvert nævn fremgår af bilag 3.
Kapitel 3 Motorankenævnskredse, nævnsnavne og antallet af medlemmer § 3. Landet inddeles i følgende motorankenævnskredse:
 1) Motorankenævn Nordjylland, der dækker kommunerne i Region Nordjylland, har 3 medlemmer.
 2) Motorankenævn Midtjylland, der dækker kommunerne i Region Midtjylland, har 3 medlemmer.
 3) Motorankenævn Sydjylland-Fyn, der dækker kommunerne i Region Syddanmark, har 3 medlemmer.
 4) Motorankenævn Sjælland-København, der dækker kommunerne i Region Sjælland og Region Hovedstaden, har 3 medlemmer.
 Stk. 2. Den enkelte organisations antal medlemmer i hvert nævn fremgår af bilag 4.
Kapitel 4 Ikrafttrædelses- og overgangsbestemmelser § 4. Bekendtgørelsen træder i kraft den 1. januar 2020.
 Stk. 2. Bekendtgørelse nr. 1227 af 24. oktober 2013 om landets inddeling i skatteankenævnskredse, vurderingsankenævnskredse, fælles skatte- og vurderingsankenævnskredse samt motorankenævnskredse ophæves, jf. dog stk. 3 og 4.
 Stk. 3. For de skatteankenævn, hvis funktionsperiode er forlænget til og med den 30. juni 2020, jf. lov nr. 1125 af 19. november 2019, finder bekendtgørelse nr. 1227 af 24. oktober 2013 om landets inddeling i skatteankenævnskredse, vurderingsankenævnskredse, fælles skatte- og vurderingsankenævnskredse samt motorankenævnskredse fortsat anvendelse til og med den 30. juni 2020.
 Stk. 4. For de vurderingsankenævn og de fælles skatte- og vurderingsankenævn, hvis funktionsperiode er forlænget til og med den 31. december 2020, jf. lov nr. 1125 af 19. november 2019, finder bekendtgørelse nr. 1227 af 24. oktober 2013 om landets inddeling i skatteankenævnskredse, vurderingsankenævnskredse, fælles skatte- og vurderingsankenævnskredse samt motorankenævnskredse fortsat anvendelse til og med den 31. december 2020.
