Arbejdsformidlingskontorerne Arbejdsministeren gav under behandling i folketinget af lovforslaget til  

 ændring af arbejdstilbudsordningen om uddannelses- og iværksætterydelse til  

 ledige over 25 år arbejdsmarkedsudvalget et tilsagn om, at der ville blive  

 skabt mulighed for at indsamle information om, hvor mange langtidsledige, der  

 måtte blive afvist på uddannelser inden for områder med gode  

 beskæftigelsesmuligheder.
 En belysning af spørgsmålet om omfanget af afvisninger på grund af  

 pladsmangel på uddannelserne vil indgå i spørgeskemaundersøgelsen og  

 undersøgelsen af de administrative systemer, som er iværksat for at  

 tilvejebringe et uvildigt erfarings- og vurderingsmateriale om uddannelses-  

 og iværksætterydelsen.
 Med henblik på opfyldelsen af løftet til folketinget og som supplement til  

 de oplysninger som indhentes ved ovennævnte undersøgelser, skal direktoratet  

 efter anmodning fra departementet, bede kontorerne om, at der iværksættes en  

 procedure til registrering af afviste, hvorefter AF-kontorerne i forbindelse  

 med kontakten med ledige efter endt ATB - det vil sige i forbindelse med de  

 kollektive informationsmøder/individuelle samtaler - opfordrer ledige, som  

 vil benytte uddannelsesydelsesordningen, til at melde tilbage til AF i  

 tilfælde af, at de afvises fra en uddannelse på grund af pladsmangel.
 Ved afvisning skal i denne forbindelse forstås såvel formel afvisning  

 (efter skriftlig ansøgning), uformel afvisning (f.eks. ved telefonisk  

 oplysning fra uddannelsesinstitutionen om manglende plads) som optagelse på  

 venteliste.
 De lediges oplysninger om afvisninger på grund af pladsmangel opgjort på  

 uddannelser og afvisningens form (formel, uformel, venteliste) bedes samlet  

 således, at de løbende efter anmodning kan videregives til direktoratet.
 P.D.V.
 E.B.
Allan mueller fm.
