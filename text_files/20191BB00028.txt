Betænkning afgivet af Retsudvalget den 5. november 2019 Betænkning og indstilling vedrørende valg af Folketingets ombudsmand Folketingets ombudsmand, Jørgen Steen Sørensen, anmodede den 9. september 2019 Folketinget om at måtte fratræde hvervet den 1. november 2019.
 Det fremgår af ombudsmandslovens § 1, stk. 1, at: »Efter hvert folketingsvalg samt ved embedsledighed vælger Folketinget en ombudsmand«.
Folketingets Retsudvalg nedsatte på det første udvalgsmøde efter folketingsvalget 2019 et underudvalg med en repræsentant fra hvert af følgende partier: Socialdemokratiet, Venstre, Dansk Folkeparti, Radikale Venstre, Socialistisk Folkeparti, Enhedslisten, Det Konservative Folkeparti, Alternativet og Nye Borgerlige.
Underudvalget havde til opgave at fremsætte forslag til Retsudvalget om indstilling om valg af ny ombudsmand.
For at tage højde for den situation, at en nyvalgt ombudsmand først har mulighed for at tiltræde hvervet som Folketingets ombudsmand efter den 1. november 2019, fremsatte underudvalget forslag til Retsudvalget om at indstille sætteombudsmanden, landsdommer Henrik Block Andersen, som midlertidig ombudsmand.
Efter indstilling fra Retsudvalget valgte Folketinget den 24. oktober 2019 landsdommer Henrik Block Andersen som midlertidig ombudsmand fra den 1. november 2019, og indtil en nyvalgt ombudsmand kan tiltræde hvervet, jf.
B 14 Betænkning og indstilling vedrørende valg af midlertidig ombudsmand for Folketinget.
Indstilling om valg af ny ombudsmand Underudvalget har i forbindelse med arbejdet med indstillingen holdt en række møder med det formål at finde frem til den person, der har de rette kvalifikationer til at bestride stillingen som Folketingets ombudsmand.
Underudvalget har i den forbindelse hørt samtlige partier i Folketinget om deres eventuelle forslag til mulige kandidater.
Under underudvalgets overvejelser har flere ansete jurister været på tale.
Som resultat af drøftelserne har der i underudvalget været enighed om at foreslå Retsudvalget, at nuværende landsdommer, dr.jur.
Niels Fenger vælges til Folketingets ombudsmand.
Indstilling Af Retsudvalget:
Udvalget indstiller, at landsdommer, dr.jur.
Niels Fenger vælges til Folketingets ombudsmand.
Flemming Møller Mortensen (S) Jeppe Bruus (S) Julie Skovsby (S) Kasper Roug (S) Rasmus Stoklund (S) Lars Aslan Rasmussen (S) Kristian Hegaard (RV) nfmd.
Nils Sjøberg (RV) Karina Lorentzen Dehnhardt (SF) Lisbeth Bech Poulsen (SF) Rosa Lund (EL) Søren Søndergaard (EL) Sikandar Siddique (ALT) Aaja Chemnitz Larsen (IA) Aki-Matilda Høegh-Dam (SIU) Sjúrður Skaale (JF) Preben Bang Henriksen (V) fmd.
Jan E.
Jørgensen (V) Britt Bager (V) Inger Støjberg (V) Marcus Knuth (V) Michael Aastrup Jensen (V) Karsten Lauritzen (V) Peter Skaarup (DF) Dennis Flydtkjær (DF) Karina Adsbøl (DF) Naser Khader (KF) Mai Mercado (KF) Pernille Vermund (NB) Sambandsflokkurin havde ikke medlemmer i udvalget, og Simon Emil Ammitzbøll-Bille (UFG) var ikke medlem af udvalget.
