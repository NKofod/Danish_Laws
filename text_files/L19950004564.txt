 Den 4. december 1994 undertegnedes i Amman en overenskomst imellem Danmark  

 og Jordan om konsolidering af Jordans gæld til den danske stat.  

 Overenskomsten er i overensstemmelse med de retningslinier for omlægning af  

 Jordans gæld, som der blev opnået enighed om under multilaterale  

 forhandlinger i Paris den 28. juni 1994.
 Aftalen omfatter betalinger under de danske statslån til Jordan af 27.  

 september 1973 og 23. februar 1978.
 Aftalen omlægger restancer pr. 30. juni 1994 på ca 2 mio. kr, samt afdrag  

 som forfalder imellem 1. juli 1994 og 31. maj 1997, dels ifølge de  

 oprindelige låneaftaler (ca 12,5 mio. kr.) og dels ifølge en tidligere  

 konsolideringsaftale (ca 3,8 mio. kr.). Tilbagebetalingen skal finde sted i  

 20 lige store rater fra 2006 til 2015. Der svares ikke rente af lånene.
