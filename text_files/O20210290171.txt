Opfølgning til 2021-29. Erstatningsnævnets ansvar for sagsbehandlingstiden, når nævnet har anmodet en anden myndighed om en udtalelse Erstatningsnævnet underrettede mig senere om, at Arbejdsmarkedets Erhvervssikring den 16. november 2021 afgav to vejledende udtalelser om henholdsvis tab af erhvervsevne og varigt mén, og at nævnet den 22. november 2021 anmodede Arbejdsmarkedets Erhvervssikring om en revurdering af det varige mén.
Den 2. december 2021 traf Erstatningsnævnet afgørelse om tilkendelse af erstatning for tab af erhvervsevne og godtgørelse for varigt mén.
 Arbejdsmarkedets Erhvervssikring afgav den 8. april 2022 en udtalelse om revurdering af det varige mén, og den 20. april 2022 traf nævnet afgørelse om yderligere godtgørelse for varigt mén.
 Erstatningsnævnet oplyste i den forbindelse, at nævnet hermed havde behandlet alle de fremsatte krav.
 Erstatningsnævnet oplyste mig også om, at nævnet havde haft generelle drøftelser med Arbejdsmarkedets Erhvervssikring om sagsbehandlingstiderne i de sager, hvor nævnet indhenter udtalelser om varigt mén og erhvervsevnetab.
