 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 271 af 13. maj 1987 om valg til Folketinget, som senest ændret  

 ved lov nr. 211 af 10. april 1991, foretages følgende ændringer:
 1. § 110, stk. 2, affattes således:
»Stk. 2.  Den højeste egenpension opnås ved 20 års  

 medlemstid og udgør 57 pct. af folketingsmedlemmets grundvederlag før fradrag  

 af arbejdsmarkedsbidraget på tidspunktet for pensioneringen.
De enkelte  

 medlemsalderår indgår i beregningsprocenten således, at 1.-9. medlemsår  

 indgår med hver 3,25 procentpoint, at 10.-17. medlemsår indgår med hver 2,80  

 procentpoint, at 18.-19. medlemsår indgår med hver 1,80 procentpoint, og at  

 det 20. medlemsår indgår med 1,75 procentpoint.« 2. I § 110 indsættes efter stk. 2 som nyt stykke:
»Stk. 3.  Til egenpensionister ydes indtil det 67.  

 år et tillæg, der for hvert medlemsår udgør 1/20 af det i  

 tjenestemandspensionslovens § 6, stk. 3, til enhver tid gældende  

 tillæg.« Stk. 3  bliver herefter stk. 4.
 3. I § 111, stk. 1 , udgår ordene »medmindre  

 ægteskabet er indgået efter afdødes fyldte 60. år eller på dødslejet, eller  

 efter at afdødes medlemskab af Folketinget var ophørt«, og i stedet  

 indsættes:
»såfremt ægteskabet blev indgået, 4. I § 111 indsættes efter stk. 1 som nyt stykke:
»Stk. 2.  Stk. 1, nr. 3, finder ikke anvendelse,  

 hvis dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse.« Stk. 2  bliver herefter stk. 3.
 5. § 111, stk. 2, der bliver stk. 3, affattes således:
»Stk. 3.  Ægtefællepension udgør 71 pct. af  

 egenpensionen beregnet efter § 110, stk. 2.« 6. I § 111 indsættes efter stk. 2, der bliver stk. 3, som  

 nyt stykke:
»Stk. 4.  Til ægtefællepensionister ydes indtil det  

 67. år et tillæg, der for hvert medlemsår udgør 1/20 af det i  

 tjenestemandspensionslovens § 6, stk. 3, til enhver tid gældende  

 tillæg.« Stk. 3-6 bliver herefter stk. 5-8.
 7. I § 112 udgår »samt § 11, stk. 2«, »§ 12,  

 stk. 2« ændres til: »§ 12, stk. 4«, og »§ 111, stk.  

 3« ændres til: »§ 111, stk. 5«.
 8. I § 116 ændres »§ 27, stk. 1 og 2,» til:  

 »§ 27, stk. 1, 1 pkt., og § 27 a«.
 9. § 117 ophæves.
 10. I § 118 ophæves stk. 5.
 11. Efter § 126 indsættes som nye paragraffer:
 »§ 126 a.  Pensioner efter §§ 110, 111, 112, samt  

 efterindtægt efter § 115, der er påbegyndt udbetalt pr. 31. december 1993,  

 omberegnes pr. 1. januar 1994 efter bestemmelserne i § 110 henholdsvis § 111,  

 stk. 3 og 4.
 Stk. 2 .  For de pr. 31. december 1993 allerede  

 pensionerede, hvor pensionsberegningen efter § 110 henholdsvis § 111, stk. 3  

 og 4, medfører et fald i pensionen, ydes personlige tillæg, der udgør  

 forskellen mellem pensionen efter hidtidige regler og pensionen som beregnet  

 efter § 110 henholdsvis § 111, stk. 3 og 4. For de pr. 31. december 1993  

 allerede pensionerede, hvor pensionsberegningen efter § 110 henholdsvis §  

 111, stk. 3 og 4, vil give stigning i pensionen, udmøntes stigningen med 1/6  

 pr. 1. januar i hvert af årene 1997, 1998, 1999, 2000, 2001 og 2002, dog  

 således at stigninger, der efter fordelingen på sjettedele i hvert af årene  

 udgør mindre end 1.200 kr., fordeles således, at der udbetales en stigning på  

 1.200 kr. årligt i 1997 og hvert af de efterfølgende år, indtil den fulde  

 stigning er udmøntet.
 § 126 b.  Bestemmelserne i § 126 a finder tilsvarende  

 anvendelse for pensioner, der udbetales på grundlag af en pensionsret, der  

 opstår første gang i perioden 1. januar 1994-31. december 1996.
§ 126 c.  Pensioner, der udbetales på grundlag af en  

 pensionsret, der opstår første gang i perioden 1. januar 1997-31. december  

 2001, beregnes efter § 110 henholdsvis § 111, således at pensioner, der  

 udbetales på grundlag af en pensionsret, der opstår i perioden 1. januar-31.  

 december 1997, beregnes med 1/6 af den i § 126 a, stk. 2, 2 pkt., nævnte  

 stigning, henholdsvis med personlige tillæg, der pr. 1. januar 1997 udgør 5/6  

 af det i § 126 a, stk. 2, 1. pkt., nævnte tillæg.
Pensioner, der udbetales på  

 grundlag af en pensionsret, der opstår første gang i perioden 1. januar-31.  

 december i hvert af årene 1998-2001, beregnes efter § 110 henholdsvis § 111  

 med stigninger fordelt efter § 126 a, stk. 2, 2. pkt., henholdsvis med  

 personlige tillæg, der for pensionistårgangene 1998, 1999, 2000 og 2001 udgør  

 henholdsvis 4/6, 3/6, 2/6 og 1/6 af det i § 126 a, stk. 2, 1. pkt., nævnte  

 tillæg.
Nedsættelsen af niveauet for de personlige tillæg sker dog mindst med  

 1.200 kr. pr. 1. januar 1997 og med mindst 1.200 kr. pr. 1. januar i hvert af  

 de efterfølgende år.
 § 126 d.  De i § 126 a, stk. 2, og §§ 126 b-126 c  

 anførte personlige tillæg reguleres efter tjenestemandspensionslovens § 27.
 § 126 e.  Pensioner, der tilkommer medlemmer, der er  

 udtrådt af Folketinget i perioden 1. oktober 1986-31. december 1993, eller  

 vil tilkomme sådanne medlemmers efterlevende ægtefæller, beregnes pr. 31.  

 december 1993 efter § 110 henholdsvis § 111. De således beregnede pensioner  

 omberegnes pr. 1. januar 1994 efter § 126 a.
 § 126 f.  Pensioner, der vil tilkomme medlemmer, der  

 er udtrådt af Folketinget i perioden 1. november 1969-1. oktober 1986, eller  

 vil tilkomme sådanne medlemmers efterlevende ægtefæller, beregnes efter  

 reglerne i § 1, nr. 1, i lov nr. 576 af 19. december 1969 om ændring af lov  

 om valg til Folketinget. (Vederlag til Folketingets medlemmer m.v.) og med  

 satser pr. 1. april 1993. De således omberegnede pensioner omberegnes efter §  

 126 a.
Stk. 2.  Ved omberegningen fastsættes de i § 110, stk.  

 3, og § 111, stk. 4, nævnte tillæg i forhold til 1/25 for hvert medlemsår af  

 det i tjenestemandspensionslovens § 6, stk. 3, til enhver tid gældende  

 tillæg.
Indplaceringen af pensionen ekskl. tillæg efter § 110, stk. 3, eller  

 § 111, stk. 4, sker på det skalatrin, der ligger nærmest under denne  

 beregnede pension, og forskellen udlignes med et personligt tillæg.« § 2 Loven træder i kraft 1. januar 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
