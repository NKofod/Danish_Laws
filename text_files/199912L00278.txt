Fremsat den 12. april 2000 af  

 justitsministeren (Frank Jensen) Forslag til Lov for Grønland om ansvarsforholdene  

 på medieområdet § 1. Grønlands Hjemmestyre fastsætter ved  

 landstingslov nærmere regler om ansvarsforholdene på  

 medieområdet i Grønland, herunder regler om borgernes ret til  

 genmæle, regler for god presseskik og regler om oprettelse af et  

 grønlandsk pressenævn.
 § 2. Loven træder i kraft den 1. januar 2001.
 Stk. 2. Medieansvarsloven, som sat i kraft for Grønland  

 ved anordning nr. 39 af 20. januar 1997, forbliver i kraft, indtil lovens  

 bestemmelser ophæves ved landstingslov udstedt af Grønlands  

 Hjemmestyre.
Bemærkninger til lovforslaget Almindelige bemærkninger 1. Lovforslagets formål og indhold Formålet med lovforslaget er at overføre  

 kompetencen til at fastsætte regler om ansvarsforholdene på  

 medieområdet til Grønlands Hjemmestyre.
Forslaget  

 indebærer således, at hjemmestyret får kompetence til at  

 fastsætte regler svarende til, hvad der er fastsat i  

 medieansvarsloven.
2. Baggrunden for lovforslaget Ifølge § 7 i lov nr. 577 af 29. november 1978  

 om Grønlands hjemmestyre kan rigsmyndighederne efter forhandling og  

 med tilslutning fra hjemmestyret ved lov bestemme, at sagsområder, der  

 ikke er nævnt i bilaget til loven, overgår til hjemmestyret efter  

 reglerne i lovens § 4, stk. 2 og stk. 4 (uden statstilskud)  

 eller efter reglerne i lovens § 5 (med statstilskud).
 Afgørelsen af, hvilke sagsområder der skal  

 overgå til hjemmestyret, træffes ud fra hensynet til rigsenheden  

 og til, at hjemmestyret får en udstrakt indflydelse på  

 områder, der særligt berører grønlandske forhold,  

 jf. hjemmestyrelovens § 7, stk. 2.
 Medieansvarsområdet er i dag et rigsanliggende, og  

 det gældende retsgrundlag er medieansvarsloven, som sat i kraft for  

 Grønland ved anordning nr. 39 af 20. januar 1997.
Grønlands Landsting drøftede på sin  

 forårssamling i 1996 spørgsmålet om en overdragelse af  

 sagsområdet.
Der var i Landstinget enighed om, at kompetencen til at  

 fastsætte regler inden for medieansvarsområdet skulle  

 søges overført til hjemmestyret.
Landstinget bemyndigede derfor  

 Landsstyret til at indlede forhandlinger med rigsmyndighederne herom.
 Landsstyret har i overensstemmelse hermed anmodet  

 Justitsministeriet om, at sagsområdet overføres til  

 hjemmestyret.
Justitsministeriet finder ikke, at hensynet til  

 rigsenheden taler imod, at medieansvarsområdet overgår til  

 hjemmestyret.
Justitsministeriet kan derfor tilslutte sig, at den  

 regelfastsættende og administrative kompetence på dette  

 sagsområde overføres til Grønlands Hjemmestyre i  

 medfør af hjemmestyrelovens § 7, jf. § 4, stk. 2 og  

 4.
3. Administrative og økonomiske konsekvenser Forslaget indebærer, at Grønlands Hjemmestyre  

 afholder alle udgifter, herunder udgifter til det grønlandske  

 pressenævns virksomhed, ved overførelse af sagsområdet.  

 Også efter den hidtil gældende ordning har Grønlands  

 Hjemmestyre afholdt udgifterne til det grønlandske pressenævns  

 virksomhed.
 På den baggrund har lovforslaget ingen  

 økonomiske eller administrative konsekvenser for staten.
 Lovforslaget har ingen økonomiske eller  

 administrative konsekvenser for erhvervslivet eller borgerne og indeholder  

 ikke miljømæssige konsekvenser eller EU-retlige  

 aspekter.
Positive konsekvenser/ Mindre udgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 4. Hørte myndigheder mv.
 Et lovudkast har været sendt til høring hos  

 Grønlands Hjemmestyre, Politimesteren i Grønland, Landsdommeren  

 i Grønland, Rigsadvokaten, Grønlands Presseforening, Danske  

 Dagblades Forening samt Dansk Journalistforbund.
Bemærkninger til lovforslagets enkelte  

 bestemmelser Til § 1 Den foreslåede bestemmelse indebærer, at  

 kompetencen til at fastsætte regler om ansvarsforholdene på  

 medieområdet overføres til hjemmestyret.
Afgrænsningen af det sagsområde, der  

 foreslås overført til hjemmestyret, svarer til  

 medieansvarslovens område.
Det betyder, at der vil kunne  

 fastsættes nærmere regler om det presseretlige ansvarssystem  

 både for så vidt angår det erstatningsretlige og det  

 kriminalretlige ansvar.
Desuden vil der kunne fastsættes regler om  

 presseetik, adgangen til genmæle og om Pressenævnets  

 virksomhed.
Til § 2 Til stk. 1 Det foreslås, at loven træder i kraft den 1.  

 januar 2001.
Til stk. 2 Forslaget indebærer, at de regler om medieansvar,  

 der gælder for Grønland på nuværende tidspunkt, jf.  

 herved anordning nr. 39 af 20. januar 1997, forbliver i kraft, indtil  

 hjemmestyret har gennemført lovgivning på det sagsområde,  

 der er afgrænset af lovforslagets § 1.
