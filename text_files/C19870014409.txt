Indledning Med virkning fra den 1. juli 1987 er der gennemført en række ændringer af  

 lov om byfornyelse og boligforbedring. (Lov nr. 377 af 10. juni 1987). Der er  

 desuden ved lov nr. 379 af samme dato gennemført ændringer med henblik på  

 indførelse af ældre- og handicapegnede foranstaltninger i.f.m. byfornyelse.  

 Disse ændringer omtales i et særskilt cirkulære.
 Lovændringerne er indføjet i boligministeriets lovbekendtgørelse nr. 501  

 af 21. juli 1987.
 Ved lov nr. 377 gennemførtes især ændrede finansieringsbestemmelser.  

 Herudover er der gennemført ændringer vedrørende realrenteafgiftpligtige  

 institutioners deltagelse i byfornyelse, tilskud til nye  

 andelsboligforeninger, klagefrister, tilskud til beboere, som ikke rettidigt  

 anvises erstatningsboliger, ligesom der er gennemført nye bestemmelser om  

 midlertidige boliger til unge.
 Dette cirkulære indeholder en gennemgang af de ændrede  

 finansieringsbestemmelser, ændringerne vedr. realrenteafgiftspligtige  

 institutioners deltagelse i byfornyelse, tilskud til andelsboligforeninger  

 samt tilskud til beboere, som ikke rettidigt anvises erstatningsboliger.
Ændring af finansieringsbestemmelserne 1.1 Baggrund og formål Ifølge de hidtidige regler finansieres foranstaltninger til ombygning,  

 forbedring og istandsættelse af beboelsesejendomme i medfør af  

 saneringsplaner vedtaget 1. juli 1983 eller senere eller i medfør af en  

 byfornyelses- eller boligforbedringsbeslutning med indeksregulerede  

 realkreditlån.
 Baggrunden for ændringerne af finansieringsbestemmelserne skal søges i, at  

 finansiering med indekslån især for skattepligtige ejere af  

 udlejningsejendomme skaber en række problemer, som har medført, at sanering  

 og byfornyelse af denne del af ejendomsmassen næsten er gået i stå.
 Især har indeksfinansieringsformen medført et likviditetsproblem for  

 skattepligtige ejere af udlejningsejendomme, idet det relativt store afdrag  

 på indekslånet ikke er fradragsberettiget.
De gennemførte ændringer af finansieringsbestemmelserne tager sigte på at  

 løse disse problemer, idet der åbnes mulighed for, at der til bestemte  

 kategorier af ejendomme (jf. pkt. 1.2) efter ejerens valg kan optages enten indekslån , hvortil det offentlige yder rentebidrag, eller nominallån , hvortil det offentlige yder ydelsesbidrag til finansiering af den værdiforøgende del af de støtteberettigede  

 udgifter ved ombygnigen.
 Et eventuelt ombygningstab finansieres som hidtil ved optagelse af et  

 indekslån, hvortil det offentlige betaler både rente- og afdragsbidrag.
1.2 Hvilke ejendomme kan finansieres med nominallån I § 59, stk. 3, er det bestemt, i hvilke kategorier af ejendomme ejeren  

 fortsat kun har mulighed for at finansiere ombygningsudgifter med indekslån.  

 Det gælder ejendomme, der på tilsagnstidspunktet:
 Ved udtrykket »overvejende« i ovenstående pkt. 6 forstås mindst  

 80 pct. af ejendommens bruttoetageareal.
 I alle øvrige ejendomme end de ovenfor nævnte, og det vil i hovedsagen  

 sige i private udlejningsejendomme , kan ejeren vælge at optage  

 indekslån eller nominallån jf. § 59, stk. 4. Muligheden for at vælge gælder  

 også for ejere af ejendomme, som ejes af en kommune, og som inden et år efter  

 tidspunktet for byfornyelsesarbejdernes afslutning overdrages til en privat  

 udlejer.
1.3 Hvilke udgifter kan finansieres med nominalån Efter de hidtil gældende regler finansieres hele den støtteberettigede  

 udgift i private udlejningsejendomme ved optagelse af indekslån.
Der ydes  

 rentebidrag til hele lånet.
Til den del af den støtteberettigede udgift, som  

 ikke modsvares af en tilsvarende stigning i ejendommens leje- eller  

 brugsværdi, dvs. til ombygningstabet, ydes supplerende støtte efter § 62 i  

 form af afdragsbidrag.
 Efter de nye regler kan der ydes nominallån til den del af den  

 støtteberettigede udgift, som modsvares af en tilsvarende stigning i  

 ejendommens leje- eller brugsværdi (den værdiforøgende investering).
 Efter pkt. 3.2.2.2 i cirkulære om offentlig støtte til byfornyelse og  

 boligforbedring m.v. skal der ved udmåling af støtten til de  

 ikke-værdiforøgede arbejder (tabet) ske en reduktion i afdragsbidraget, idet  

 gennemførelsen af byfornyelsesarbejderne vil medføre en nedsættelse af det  

 fremtidige vedligeholdelsesbehov.
Reduktionen kan maksimalt udgøre et beløb, der svarer til halvdelen af de  

 fremtidige vedligeholdelseshensættelser.
Det hertil svarende  

 investeringsbeløb indeksfinansieres, og der ydes rentebidrag, mens afdragene  

 afskrives på vedligeholdelseskontoen.
 Vælger en ejer nominallånsfinansiering med ydelsesbidrag, skal det til  

 vedligeholdelsesreduktionen svarende investeringsbeløb indgå i  

 nominallånsfinansieringen, idet indekslånet formindskes tilsvarende.
 Der ydes ydelsesbidrag til hele nominallånet og det ovenfor omtalte  

 investeringsbeløb skal opgøres under hensyn hertil.
Et eventuelt ombygningstab finansieres fortsat med indekslån, hvortil der  

 ydes rente- og afdragsbidrag (jf. dog pkt. 1.7) 1.4 Nominallån Nominallån bevilges af realkreditinstitutterne efter reglerne i lov om  

 realkreditinstitutter som et annuitetslån med en løbetid på 30  

 år og et kontant låneprovenu svarende til de godkendte  

 værdiforøgende forbedringsudgifter, med tillæg af sædvanlige  

 finansieringsomkostninger til realkreditinstituttet.
Lånets hovedstol  

 beregnes på baggrund af børskursen den dag, lånet anvises til udbetaling.
Efter byfornyelseslovens § 58 kan kommunalbestyrelsen til  

 forbedringsarbejder yde garanti for byggelån og senere indekslån, i det  

 omfang finansieringen ikke kan genemføres, medmindre der stilles særlig  

 sikkerhed for långivningen.
Staten refunderer kommunen halvdelen af  

 eventuelle tab på garantien. § 58 er udvidet til også at omfatte nominallån.
1.5 Ydelsesbidrag Den offentlige støtte til nominallånet ydes i form af et ydelsesbidrag,  

 jf. § 59 b . Ydelsesbidraget udgør et beløb, der svarer til den del af  

 ydelsen på det optagne nominallån, der overstiger en grundydelse på 5 pct. af  

 det kontante låneprovenu.
Bidraget ydes med virkning fra optagelsen af  

 nominallånet og udbetales bagud i tilknytning til de i pantebrevene fastsatte  

 terminer.
 Långivende realkreditinstitut fastlægger ved låneudbetalingen en  

 beregningsteknisk grundydelse til brug ved terminsfordelingen af  

 ydelsesbidraget på 5 pct. x børskursen den dag, lånet anvises til udbetaling,  

 således at debitors ydelsesandel kan beregnes på grundlag af lånets tinglyste  

 hovedstol, jf. punkt 1.4.
Ydelsesbidraget aftrappes hvert år 1. januar og 1. juli, ved at regulere  

 grundydelsen på 5 pct. efter samme principper, som for indekslån type IS.
På  

 nominallånet betales grundydelsen fra udbetalingsdagen, og der er således  

 ikke en delvis ydelsesfritagelse i den første termin svarende til  

 indekslånets afdragsfri første termin.
 Udbetalingen af ydelsesbidraget foretages af Danmarks Hypotekbank og  

 Finansforvaltning og sker direkte til det långivende realkreditinstitut på  

 grundlag af en specificeret opgørelse fra instituttet.
 Grundejernes Investeringsfond refunderer efterfølgende staten en del af de  

 afholdte udgifter til ydelsesbidrag, jf. § 66, stk. 5.
1.6 Lejernes/ejerens ydelse Grundydelsen på 5 pct. samt stigningen heri som følge af ydelsesbidragets  

 aftrapning betales af ejeren.
Efter byfornyelseslovens § 60, stk. 3, kan  

 ejeren forhøje lejen som følge af forbedringen, jf. § 58 i lov om leje, idet  

 der skal tages hensyn til finansieringen og den ydede støtte.
Lejen kan  

 således forhøjes med grundydelsen samt senere med de ordinære stigninger  

 heri.
Ejers ydelse (grundydelse plus senere stigninger heri) dækker som  

 udgangspunkt udgifter til hele afdraget på nominallånet, bidragsbetalingen  

 samt en del af rentebetalingen.
Det statslige ydelsesbidrag dækker således  

 udelukkende udgifter til betaling af renter.
 Reglerne om ophør af rentebidrag (§ 59, stk. 5), om fordeling af  

 rentebidrag (§ 60, stk. 5), om kommunalbestyrelsens godkendelse af lejen  

 efter forbedringen samt senere lejeforhøjelser (§ 60, stk. 2) finder  

 tilsvarende anvendelse på ydelsesbidrag.
 § 60,  stk. 4, er ændret således, at i tilfælde hvor  

 ejeren ikke ønsker at modtage rentebidrag til indekslån eller ydelsesbidrag  

 til nominallån, beregnes lejen som om nominallån er optaget og ydelsesbidrag  

 ydet.
 For lejerne vil finansiering med nominallån, hvortil der ydes  

 ydelsesbidrag, således ikke have væsentlige konsekvenser set i forhold til  

 finansiering med indekslån, hvortil der ydes rentebidrag, idet både vilkår og  

 ydelsesniveau samt regulering svarer til, hvad der er gældende for  

 afdragsbetalingen på et indekslån.
1.7 Indekslån til ombygningstabet 1.7.1 Rente- og afdragsbidrag Som nævnt ovenfor finansieres et evt. ombygningstab med indekslån.
Der  

 henvises herom samt om støtte i form af rente- og afdragsbidrag til cirkulære  

 af 3.7.1986 om offentlig støtte til byfornyelse og boligforbedring m.v. pkt.  

 4.6.3-4.6.5.
 I forhold til de hidtil gældende regler om finansiering af  

 ombygningsarbejder med indekslån er der for så vidt angår indekslån til  

 ombygningstab, gennemført følgende ændringer:
1.7.2 Rykning I lov om indeksregulerede realkreditlån er fastsat, at indekslån, som  

 alene ydes til finansiering af ombygningstab, rykker uden særskilt påtegning  

 for al anden låneoptagelse med pant i ejendommen.
Begrundelsen herfor er et  

 ønske om at lette senere låneoptagelse.
1.7.3 Garanti Som en konsekvens af ovennævnte rykningsbestemmelse er det fundet  

 nødvendigt at indsætte en garantibestemmelse i § 58 a for så vidt angår  

 indekslån, som alene ydes til finansiering af ombygningstab.
Garantien skal i  

 disse tilfælde ydes af staten, og skal dække hele indekslånet, uanset om den  

 er nødvendig for, at långivningen i henhold til realkreditloven kan  

 gennemføres.
Hvis kommunalbestyrelsen lader byfornyelsesbeslutningen træde i  

 kraft i medfør af § 8, stk. 3, skal kommunen selv yde garantien.
Kommunen  

 refunderer staten halvdelen af eventuelle tab som følge af  

 garantiforpligtelsen.
 For så vidt angår nominallån, der optages til finansiering af de  

 værdiforøgende forbedringsudgifter samt indekslån, der skal finansiere såvel  

 de værdiøgende som de tabsgivende foranstaltninger, gælder bestemmelserne i §  

 58 om kommunal garanti fortsat.
1.7.4 Ophør For så vidt angår evt. ophør af afdragsbidrag var det før ændringen af §  

 62, stk. 2, 2. og 3. pkt., bestemt, at reglerne om ophør og fordeling af  

 rentebidrag fandt tilsvarende anvendelse for afdragsbidraget, idet  

 afdragsbidraget i givet fald ophørte først.
Ophørsbestemmelsen er ophævet for så vidt angår afdragsbidraget.  

 Baggrunden herfor er, at ophør af afdragsbidrag vil medføre, at ejeren vil få  

 et likviditetsproblem analogt til det, som nominallånsfinansieringen netop  

 skulle løse, idet det ophørte eller aftrappede afdragsbidrag efter § 60, stk.  

 5 ville kunne udlignes over lejen som en huslejeforhøjelse.
Af lighedsgrunde  

 er bestemmelserne ophævet for alle ejendomme, som efter § 62, stk. 2, er  

 berettiget til afdragsbidrag.
1.8 Oplysningspligt efter § 67 I forbindelse med kommunens ansøgning om bindende tilsagnsramme til en  

 konkret byfornyelsesbeslutning samt i forbindelse med kommunens årlige  

 4-årsindberetning af ønsker om byfornyelse m.v., skal der i lighed med  

 oplysninger om rente- og afdragsbidragsgrundlaget ligeledes indberettes det  

 ønskede ydelsesbidragsgrundlag samt evt. supplerende støtte til ombygningstab  

 i form af rente- og afdragsbidrag.
1.9 Ansøgning om tilsagn Ejere af ejendomme, som er omfattet af lovens valgfrihedsbestemmelse, skal  

 i ansøgningen om offentlig støtte udtrykkeligt over for kommunen angive,  

 hvilken finansieringsform der ønskes.
Kommunen må derfor senest i forbindelse  

 med opfordring til ejeren om udarbejdelse af et projekt til udførelse af  

 foranstaltninger i h.t. lovens §§ 7, 32 eller 72 oplyse om muligheden for at  

 vælge enten indekslån eller nominallån.
For beboelsesejendomme, som kommunen har overtaget, gælder det, at  

 kommunen kan vente med at tage stilling til den endelige belåning indtil et  

 år efter arbejdernes færdiggørelse.
I de tilfælde, hvor beboerne overtager  

 ejendommen på andelsbasis i h.t. byfornyelseslovens § 14 eller efter  

 saneringslovens § 20 a finansieres den støtteberettigede udgift med  

 indekslån.
Det samme er tilfældet, hvis beboerne ikke ønsker at overtage  

 ejendommen, og kommunen derefter vælger at beholde ejendommen.
Såfremt  

 kommunen derimod inden 1-års-fristens udløb vælger at sælge ejendommen til en  

 privat udlejer eller til lejerne efter lejelovens tilbudspligtbestemmelser,  

 finansieres de støtteberettigede udgifter efter ejers (købers) eget valg.
1.10 Kommunalt tilsagn Når kommunen meddeler ejeren tilsagn om offentlig støtte angives  

 finansieringsgrundlaget (støtteberettigede udgifter fordelt på værdiforøgende  

 arbejder og ombygningstab) og støtteformen.
Den valgte form er herefter  

 bindende for ejer.
Kommunen sender kopi af alle tilsagn til Kongeriget  

 Danmarks Hypotekbank og Finansforvaltning med angivelse af, hvilken  

 beslutning tilsagnet vedrører.
1.11 Overgangsregler for ejendomme omfattet af  

 valgfrihedsbestemmelsen 1.11.1 Ejendomme, hvortil der er givet tilsagn om rentebidrag For ejendomme der er omfattet enten af en saneringsplan eller en  

 beslutning i medfør af byfornyelsesloven, og hvortil der før 1.7.1987 er  

 meddelt tilsagn om rentebidrag, kan ejeren vælge finansiering med nominallån,  

 medmindre indekslånet er udbetalt.
For at sætte ejeren istand til at udnytte valgmuligheden, skal  

 kommunalbestyrelsen snarest muligt og senest 1. november 1987  

 underrette de berørte ejere om de nye finansieringsregler og samtidig  

 fastsætte en frist på mindst 6 uger for ejeren til at ansøge om  

 ydelsesbidrag.
Ansøgning skal dog være indgivet til kommunalbestyrelsen  

senest 31. december 1987 . Fremkommer ingen ansøgning, opretholdes det  

 allerede givne tilsagn om rentebidrag.
Vælger ejeren finansiering med nominallån, kan der kun meddeles tilsagn om  

 ydelsesbidrag til de værdiforøgende ombygningsudgifter.
I det omfang der  

 oprindeligt er givet tilsagn om supplerende støtte i form af afdragsbidrag,  

 meddeles der nyt tilsagn om rente- og afdragsbidrag i samme omfang.
Summen af  

 nominallån, hvortil der ydes ydelsesbidrag, og indekslån, hvortil der ydes  

 rente- og afdragsbidrag, skal svare til det oprindeligt givne tilsagn, der  

 samtidig annulleres.
 Viser der sig efterfølgende behov for udvidelse af det givne tilsagn,  

 behandles det på sædvanlig vis, jf. for saneringsplaners vedkommende  

 Boligstyrelsens cirkulære af 29. marts 1983 om forenkling af administration  

 af offentlig støtte til påbudsarbejder, bestemt i en saneringsplan pkt. 7 og  

 10, samt for byfornyelsesbeslutningers vedkommende Boligstyrelsens cirkulære  

 af 3. juli 1986 om offentlig støtte til byfornyelse og boligforbedring m.v.  

 pkt. 1.3.1.c, 1.3.2 vedr. skema IV, 4.4. og 4.6.
 I det omfang tilsagn om ydelsesbidrag til ovennævnte ejendomme træder  

 istedet for et allerede givet tilsagn belastes kommunens bindende og  

 vejledende ramme ikke.
Reservation og tilsagn om rentebidrag samt evt. supplerende støtte i form  

 af afdragsbidrag efter den ekstraordinære kap III ordning kan ligeledes  

 ændres til reservation og tilsagn om ydelsesbidrag samt evt. supplerende  

 støtte i form af rente- og afdragsbidrag.
Kommunen skal ligeledes orientere  

 de berørte ejere inden for ovennævnte frister. Ændringer af reservation og  

 tilsagn foretages på de af Kommunedata udsendte rettelsesskemaer.
1.11.2. Ejendomme, hvortil der ikke er meddelt tilsagn 1.11.2.1. Omfattet af en beslutning i medfør af byfornyelsesloven .
I ejendomme omfattet af en beslutning i medfør af byfornyelsesloven,  

 hvortil der endnu ikke er meddelt endeligt tilsagn kan ejeren vælge  

 finansiering med nominallån.
Kommunalbestyrelsen skal orientere de berørte  

 ejere og lejere om de nye finansieringsregler.
 Afhængig af ejerens valg kan kommunen meddele endeligt tilsagn, i det  

 omfang der er plads inden for den til beslutningen meddelte bindende  

 tilsagnsramme . For så vidt den bindende tilsagnsramme er opbrugt, skal  

 der søges om yderligere bindende tilsagnsramme til beslutningen.
1.11.2.2. Omfattet af en efter 1. juli 1983 vedtagen saneringsplan a.
Kommunen har endnu ikke meddelt endeligt tilsagn .
I ejendomme omfattet af en efter 1. juli 1983 vedtagen saneringsplan, hvor  

 Boligstyrelsen har godkendt påbudsdelen samt bemyndiget kommunen til at  

 meddele tilsagn, men hvortil kommunen bl.a. på grund af finansieringsreglerne  

 har undladt at udstede påbuddene, kan ejeren ligeledes vælge finansiering med  

 nominallån.
Kommunalbestyrelsen skal orientere de berørte ejere og lejere om  

 de nye finansieringsregler.
Afhængig af ejerens valg kan kommunen meddele endeligt tilsagn, i det  

 omfang der er plads inden for kommunens dispositionsramme . Der kan  

 ikke meddeles nye påbud, ligesom tilsagnet skal svare til den oprindeligt  

 givne bemyndigelse.
Man skal i den forbindelse henlede opmærksomheden på  

 muligheden for, at kommunalbestyrelsen på statens vegne kan godkende  

 nødvendige følgearbejder og mindre udvidelser af påbuddene samt indeksere  

 tilsagnsbeløbet jf. cirkulære af 29. marts 1983 om forenkling af  

 administrationen af offentlig støtte til påbudsarbejder, bestemt i en  

 saneringsplan pkt. 7. og 10.
b.
Boligstyrelsen har endnu ikke godkendt påbudsdelen I ejendomme omfattet af en efter 1. juli 1983 vedtaget saneringsplan, hvor  

 Boligstyrelsen i forbindelse med plangodkendelsen har udtaget påbudsdelen  

 helt eller delvist til senere godkendelse, kan ejeren vælge finansiering med  

 nominallån.
Kommunalbestyrelsen skal orientere ejere og lejere om de nye  

 finansieringsregler.
De af kommunalbestyrelsen tiltrådte påbud skal fremsendes til  

 Boligstyrelsens godkendelse, idet der samtidig skal redegøres for  

 sammenhængen med de oprindeligt vedtagne påbud.
Styrelsen forudsætter, at der  

 som hovedregel ikke er tale om en udvidelse af de oprindeligt vedtagne påbud,  

 idet man skal gøre opmærksom på, at nødvendige følgearbejder og mindre  

 udvidelser ikke nødvendiggør styrelsens godkendelse, jf.
Boligstyrelsens  

 cirkulære af 29. marts 1983, om forenkling af administrationen af offentlig  

 støtte til påbudsarbejder, bestemt i en saneringsplan, pkt. 7.
Der skal endvidere ved fremsendelsen oplyses om størrelsen af de  

 støtteberettigede udgifter, samt deres fordeling på hhv. værdiforøgende og  

 tabsgivende udgifter.
De støtteberettigede udgifter angives i prisniveauet på  

 tyngdepunktet for arbejdernes gennemførelse, ligesom udgangspunktet for  

 bedømmelsen af arbejdernes omfang er bygningstilstanden på  

 fremsendelsestidspunktet.
 Boligstyrelsen vil samtidig med godkendelsen af saneringsplanens påbudsdel  

 bemyndige kommunen til på statens vegne at meddele endeligt tilsagn om enten  

 ydelsesbidrag og evt. rente- og afdragsbidrag eller rente- og evt.  

 afdragsbidrag.
Kommunen kan herefter meddele ejeren endeligt tilsagn, i det omfang der er  

 plads inden for kommunens dispositionsramme for det pågældende år.
Der  

 er mulighed for at søge yderligere dispositionsramme, i det omfang der er  

 plads inden for kommunens vejledende ramme.
Kommunerne må i givet fald  

 udskyde andre påtænkte sanerings- og byfornyelsesaktiviteter, idet den  

 vejledende ramme ikke kan forventes forhøjet.
 Ved ansøgning såvel om vejledende tilsagnsramme som om dispositionsramme  

 for 1988 og 4-årsperioden 1988-91, skal omfanget af påbudsejendomme omfattet  

 af allerede vedtagne planer eller beslutninger medtages forud for nye  

 aktiviteter.
Realrenteafgiftpligtige institutioners  

 deltagelse i byfornyelsen Efter lovbekendtgørelse nr. 525 af 10. august 1987 om en realrenteafgift  

 af visse pensionskapitaler mv. kan afkast af ejendomme, der tilhører en  

 realrenteafgiftspligtig institution, i visse tilfælde undtages fra afgiften.  

 Dette gælder, når institutionen i ejendomme, der er omfattet af en beslutning  

 efter byfornyelseslovens Kap.
II, finansierer forbedringer, der medfører en  

 forøgelse af hele ejendommens værdi på mindst 100 pct.  

 Realrenteafgiftsfritagelsen kan kun ske inden for en kvote, der fastsættes af  

 skatteministeren.
 Der kan ikke opnås fritagelse for realrenteafgift vedrørende ejendomme,  

 der er omfattet af byfornyelseslovens kapitel III eller VIII.
Efter byfornyelseslovens § 8, stk. 4, kan kommunalbestyrelsen på visse  

 betingelser lade en byfornyelsesbeslutning træde ikraft for ejendomme, der  

 ejes af en realrenteafgiftspligtig institution.
Det kræves således, at de  

 godkendte forbedringsudgifter ved gennemførelsen af byfornyelsesbeslutningen  

 for den pågældende ejendom vil udgøre mindst 100 pct. af ejendommens værdi,  

 herunder grundværdi, før byfornyelsens gennemførelse.
Det er endvidere en  

 betingelse, at institutionen giver afkald på retten til støtte efter § 52,  

 stk. 3, og Kap.
VII.
Dette afkald skal gives skriftligt til  

 kommunalbestyrelsen, inden byfornyelsesbeslutningen træder ikraft.
 Investeringen vil herefter ikke belaste kommunens tilsagnsramme, men skal  

 blot indberettes til Boligstyrelsens orientering.
Lovens regler, herunder reglerne om lejefastsættelse efter § 60 samt  

 reglerne om samarbejde mellem ejer og beboere efter §§ 19 ff, skal iagttages.  

 Ifølge sidstnævnte bestemmelser har beboerne adgang til at nedlægge veto imod  

 visse arbejder.
Der kan derfor opstå tilfælde, hvor de i  

 byfornyelsesbeslutningen beskrevne arbejder ikke kan gennemføres fuldt ud.
Da  

 beboernes stilling ikke kendes på forhånd, foretages beregningen af om  

 investeringen overstiger værdien af ejendommen før byfornyelsen, på grundlag  

 af byfornyelsesbeslutningens indhold.
 I tilfælde, hvor den realrenteafgiftspligtige institution istandsætter  

 ejendommen indenfor byfornyelseslovens rammer, gælder reglerne om  

 tilvejebringelse af erstatningsboliger ligeledes, og beboerne vil være sikret  

 gennemførelsen af de påtænkte arbejder gennem den af kommunalbestyrelsen  

 angivne tidsfølge.
 Beboerne har ret til økonomisk støtte i samme omfang som beboere i  

 ejendomme, hvortil der ydes offentlig støtte til byfornyelsens gennemførelse.
Tilskud til andelsboligforeninger Efter § 14 i byfornyelsesloven skal råde-over ejendomme efter endt  

 ombygning tilbydes lejerne på andelsbasis.
 Reglerne om kommunens långivning og ydelsesbetaling til sådanne  

 andelsboligforeninger er nu ændret, således at kommunen yder tilskud til  

 foreningen, såfremt de samlede ydelser vedrørende lån til finansierigen af  

 ejendommens værdi før byfornyelse overstiger det kapitalafkast, der lovligt  

 kunne være beregnet efter boligreguleringslovens bestemmelser, uanset om  

 ydelserne vedrører overtagelse af indestående lån eller kommunale lån.
 Såfremt det er nødvendigt at yde et kommunalt lån i forbindelse med  

 beboernes overtagelse af ejendommen, skal lånet have en løbetid på minimum 20  

 år og en maksimal rente svarende til markedsrenten for sædvanlige  

 ombygningslån i realkreditinstitutterne på lånets optagelsestidspunkt.
 Kommunernes udgifter til tilskud kan medtages til refusion straks efter  

 udbetalingen og refunderes med 50 pct., jf. § 57.
Tilskud til beboere, som ikke rettidigt  

 anvises erstatningsbolig Efter § 38 har husstande, hvis boliger forbedres efter byfornyelsesloven  

 eller saneringsloven, i visse tilfælde ret til en erstatningsbolig.
Lejere er  

 erstatningsboligberettigede, såfremt forbedringen medfører en lejeforhøjelse,  

 der sammen med forbedringsforhøjelser i de sidste 3 år udgør mere end 80  

 kr./m2 bruttoetageareal.
Ejere og andelshavere har ret til en  

 erstatningsbolig, hvis nettoboligudgiften stiger tilsvarende på grund af  

 forbedringerne.
 Med virkning fra 1.7.1987 skal kommunen efter § 57, stk. 3, yde  

 godtgørelse til de oven for nævnte husstande, som rettidigt har anmodet om at  

 få, men ikke har fået anvist en erstatningsbolig inden 3 måneder efter det  

 tidspunkt, hvor den forhøjede boligudgift første gang skal betales.  

 Godtgørelsen udgør den del af boligudgiftsforhøjelsen, der overstiger 80  

 kr./m2 bruttoetageareal.
 Disse husstande har således ikke ret til godtgørelse efter § 57, stk. 3,  

 af nogen del af boliguddgiftsforhøjelsen for de første 3 måneder efter  

 forhøjelsens ikrafttræden, men vil i denne periode evt. kunne få boligstøtte  

 efter reglerne i lov om individuel boligstøtte på grundlag af den fulde  

 forhøjelse af boligudgiften.
Kommunen skal snarest underrette de ovennævnte husstande om, at de kan  

 ansøge om godtgørelse.
Kommunen skal samtidig oplyse om, at der ikke kan ydes  

 individuel boligstøtte til den del af boligudgiften, hvortil der ydes  

 godtgørelse.
 Kommunen skal specielt være opmærksom på, om der er husstande, som  

 allerede er berettigede til godtgørelse fra 1.7.1987.
 Kommunens udgifter til godtgørelse efter § 57, stk. 3 kan ikke anmeldes  

 til refusion efter byfornyelsesloven og indgår ikke i de udgifter, hvortil  

 der ydes statsstøtte efter saneringsloven.
