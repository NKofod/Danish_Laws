 Bekendtgørelse om DANAK s priser  

 (gebyrer) for akkreditering m.v.
 I medfør af § 10, stk. 2 og 3 samt § 13 i lov om erhvervsfremme,  

 jf. lovbekendtgørelse nr. 1088 af 29. november 2000, § 43, stk. 3, og  

 § 45, stk. 1, i lov om kemiske stoffer og produkter, jf.  

 lovbekendtgørelse nr. 21 af 16. januar 1996, § 49, stk. 3, i lov nr.  

 310 af 6. juni 1973 om levnedsmidler m.m., som ændret ved lov nr. 407  

 af 22. maj 1996, Arbejdsministeriets bekendtgørelse om  

 bedriftssundhedstjeneste, By- og Boligministeriets bekendtgørelse om  

 udpegning og verifikation af bemyndigede organer til at udføre  

 certificerings-, kontrol- og prøvningsopgaver i henhold til  

 EF-direktiv om byggevarer, art. 11 i Rådets forordning (EØF) nr.  

 1836/93 af 29. juni 1993 om industrivirksomheders frivillige deltagelse i en  

 fællesskabsordning for miljøstyring og miljørevision,  

 samt under henvisning til Erhvervsministeriets bekendtgørelse om  

 henlæggelse af visse beføjelser til Erhvervsfremme Styrelsen og  

 efter aftale med miljø- og energiministeren, ministeren for  

 fødevarer, landbrug og fiskeri, arbejdsministeren samt by- og  

 boligministeren, fastsættes:
Kapitel 1 Afgrænsninger og definitioner § 1. Bekendtgørelsen indeholder regler om  

 betaling for akkreditering, GLP-inspektion, godkendelse af  

 bedriftsundhedstjenester (BST) samt bedømmelse, udpegning og  

 notifikation af bemyndigede organer m.m.
 Stk. 2. Akkreditering, GLP-inspektion, godkendelse af BST  

 samt bedømmelse, udpegning og notifikation af bemyndigede organer m.  

 m. foretages af DANAK, Erhvervsfremme Styrelsen, herefter DANAK.
 Stk. 3. I sit arbejde med akkreditering, GLP-inspektion,  

 bedømmelse og godkendelse m.v. kan DANAK anvende eksterne eksperter.  

 Betaling for disse fremgår af bekendtgørelsens § 4, stk. 2 og  

 3.
 Stk. 4. Akkreditering, GLP-inspektion, godkendelse af BST  

 samt bedømmelse, udpegning og notifikation af bemyndigede organer m.m.  

 er i det følgende sammenfattet i ordet ydelse.
Kapitel 2 Gebyrtyper § 2. Gebyr for DANAK s ydelser er delt op i  

 følgende gebyrtyper:
1)	ansøgnings/registreringsgebyr, jf. § 3, 2)	sagsbehandlingsgebyr, jf. § 4, 3)	administrationsgebyr, jf. § 5, 4)	transportgebyr, jf. § 6, og 5)	rejse- og transportgebyr, jf. § 7.
 Stk. 2. Gebyr for de enkelte ydelser fremgår af  

 kapitel 3-5.
Ansøgnings-/registreringsgebyr § 3. Der opkræves et ansøgnings-  

 eller registreringsgebyr til dækning af omkostninger i forbindelse  

 med:
1)	fremsendelse af generelt informationsmateriale om kravene for at  

 opnå ydelsen, 2)	et informationsmøde hos DANAK for drøftelse af  

 kravene, og 3)	administrativ registrering af ansøgningen hos DANAK og  

 udpegning af ledende assessor til behandling af ansøgningen.
 Stk. 2. Ansøgningsgebyr opkræves, når  

 DANAK modtager skriftlig ansøgning om en ydelse.
 Stk. 3. Hvis en ansøger ønsker yderligere  

 information eller drøftelse af vilkår for at opnå ydelsen,  

 kan der efter aftale opkræves sagsbehandlingsgebyr herfor, jf. § 4.
Sagsbehandlingsgebyr § 4. Der opkræves et gebyr pr. time for  

 sagsbehandling af ydelsen, inklusiv besøg og eventuelle møder,  

 ved såvel ansøgning som fornyelse, ændring, tilsyn,  

 registrering eller GLP-inspektion herunder revision af forsøg.
 Stk. 2. Sagsbehandlingsgebyr opkræves for  

 henholdsvis ledende assessorer, GLP-inspektører, tekniske assessorer,  

 særligt sagkyndige, tekniske eksperter eller andre akademiske  

 medarbejdere.
 Stk. 3. Såfremt der efter aftale med den  

 akkrediterede/godkendte/notificerede eller registrerede virksomhed anvendes  

 en assessor, sagkyndig eller ekspert fra udlandet ved sagsbehandlingen, vil  

 ekstra omkostninger forbundet hermed blive opkrævet særskilt.
Administrationsgebyr § 5. Der opkræves et årligt  

 administrationsgebyr af akkrediterede, godkendte, notificerede eller  

 registrerede virksomheder.
 Stk. 2. Administrationsgebyret medgår til  

 dækning af generelle omkostninger til administration af DANAK`s  

 ydelser, samt til dækning af:
1)	generel information om DANAK´s ydelser, 2)	generelle kontakter med akkrediterede, godkendte, notificerede eller  

 registrerede virksomheder af under ½ times varighed, og 3)	udsendelse af generel information om kravene til akkrediterede,  

 godkendte, notificerede eller registrerede virksomheder.
 Stk. 3. Administrationsgebyr opkræves uanset om en  

 ydelse er stillet i bero eller er blevet suspenderet.
Stk. 4. For nye akkrediterede, godkendte, notificerede  

 eller registrerede virksomheder betales administrationsgebyr  

 forholdsmæssigt afhængig af tidspunktet for udstedelse af  

 ydelsen.
Tilsvarende opkræves et forholdsmæssigt gebyr i ydelsens  

 udløbsår.
Transportgebyr § 6. Der opkræves et transportgebyr til  

 dækning af transport- og opholdsudgifter i forbindelse med besøg  

 hos ansøgere eller akkrediterede/godkendte/notificerede/registrerede  

 virksomheder.
 Stk. 2. Transportgebyr opkræves for hver ledende  

 assessor, teknisk assessor, særligt sagkyndig, teknisk ekspert eller  

 anden akademisk medarbejder, som deltager i besøget.
 Stk. 3. Såfremt der foretages selvstændigt  

 besøg på flere adresser opkræves der transportgebyr for  

 hvert besøg.
Stk. 4. Der kan efter aftale opkræves  

 særskilt transportgebyr svarende til de faktiske transport- og  

 opholdsudgifter i forbindelse med brug af udenlandske assessorer, sagkyndige  

 eller eksperter ved besøg hos virksomheder.
Ved akkreditering af  

 virksomheder i udlandet kan der efter aftale opkræves transportgebyr  

 svarende til de faktiske rejse- og opholdsudgifter i forbindelse med  

 besøg hos virksomheden.
Rejse- og transportgebyr § 7. Der opkræves et rejse- og  

 transportgebyr til dækning af rejsetid, transport- og opholdsudgifter i  

 forbindelse med besøg hos ansøgere eller godkendte BST ere.
 Stk. 2. Rejse- og transportgebyr opkræves for hver  

 ledende assessor og særligt sagkyndig, som deltager i  

 besøget.
 Stk. 3. Såfremt der foretages selvstændigt  

 besøg på flere adresser opkræves der rejse- og  

 transportgebyr for hvert besøg.
Kapitel 3 Gebyrer for akkrediterede virksomheder.
 Akkreditering af laboratorier til prøvning m.v.
 § 8. Ansøgningsgebyr for  

 laboratorier udgør 6.500,00 kr. eksklusiv moms.
 Stk. 2. Sagsbehandlingsgebyr for ledende assessorer  

 udgør 900,00 kr. eksklusiv moms pr. time og opkræves pr.  

 påbegyndte ½ time.
 Stk. 3. Sagsbehandlingsgebyr for tekniske assessorer  

 eller tekniske eksperter udgør 725,00 kr. eksklusiv moms pr. time og  

 opkræves pr. påbegyndte ½ time.
 Stk. 4. Sagsbehandlingsgebyr, jf. stk. 2 og 3, omfatter  

 den medgåede tid til sagsbehandling og rejsetid i forbindelse med  

 besøg hos laboratorier.
 Stk. 5. Administrationsgebyr for akkrediterede  

 laboratorier udgør årligt:
1)	for første gebyrgruppe 6.500,00 kr. eksklusiv moms, 2)	for anden gebyrgruppe 11.000,00 kr. eksklusiv moms, 3)	for tredje gebyrgruppe 15.000,00 kr. eksklusiv moms, og 4)	for hver af de følgende gebyrgrupper betales der 15.000,00  

 kr. eksklusiv moms for de første tre og 3.000,00 kr. eksklusiv moms  

 for hver af de efterfølgende grupper.
 Stk. 6. Indplacering i gebyrgruppe fastlægges i  

 forbindelse med behandling af ansøgning om akkreditering og i  

 forbindelse med ændring af akkrediteringen.
 Stk. 7. Ved indplacering i gebyrgrupper, jf. stk. 6,  

 indgår:
1)	Antallet af tekniske assessorer, som benyttes ved behandling af  

 ansøgning, tilsyn, ændring eller fornyelse af akkreditering,  

 og 2)	akkrediteringens scope og kompleksitet.
 Stk. 8. Der opkræves et transportgebyr på  

 1.200,00 kr. eksklusiv moms pr. person for hvert besøg på  

 virksomheden.
Akkreditering til certificering, inspektion og  

 miljøverifikation § 9. Ansøgningsgebyr udgør  

 6.500,00 kr. eksklusiv moms for virksomheder, som ansøger om enten 1)	akkreditering til certificering af kvalitetsstyringssystemer,  

 miljøledelsessystemer eller andre ledelsessystemer, 2)	akkreditering til certificering af produkter, 3)	akkreditering til certificering af personer, 4)	akkreditering til inspektion, eller 5)	akkreditering af miljøverifikatorer.
 Stk. 2. Ved samtidig ansøgning om akkreditering  

 til to af de under stk. 1 nævnte akkrediteringer udgør  

 ansøgningsgebyret i alt 11.000,00 kr. eksklusiv moms, såfremt  

 certificeringen/inspektionen foretages af samme personale, og DANAK s  

 behandling af ansøgningerne kan foretages samlet.
 Stk. 3. Sagsbehandlingsgebyr for ledende assessorer  

 udgør 900,00 kr. eksklusiv moms pr. time og opkræves pr.  

 påbegyndte ½ time.
 Stk. 4. Sagsbehandlingsgebyr for særligt sagkyndige  

 eller tekniske eksperter udgør 775,00 kr. eksklusiv moms pr. time og  

 opkræves pr. påbegyndte ½ time.
 Stk. 5. Sagsbehandlingsgebyr, jf. stk. 3 og 4, omfatter  

 den medgåede tid til sagsbehandling og rejsetid i forbindelse med  

 besøg hos virksomheden.
 Stk. 6. Administrationsgebyr for akkrediterede  

 virksomheder udgør:
1)	6.500,00 kr. eksklusiv moms for en akkreditering, jf. stk. 1, 2)	11.000,00 kr. eksklusiv moms for to akkrediteringer, jf. stk. 1, 3)	15.000,00 kr. eksklusiv moms for tre akkrediteringer, jf. stk. 1,  

 og 4)	for mere end tre akkrediteringer udgør administrationsgebyret  

 15.000,00 kr. eksklusiv moms for de første tre akkrediteringer, og  

 3.000,00 kr. eksklusiv moms for hvert af de efterfølgende.
 Stk. 7. Der opkræves et transportgebyr på  

 1.200,00 kr. eksklusiv moms pr. person for hvert besøg hos  

 virksomheden eller dennes kunder.
Kapitel 4 Gebyrer for GLP-inspektion § 10. Registreringsgebyr for anmeldelse af  

 GLP-registrering udgør 6.500,00 kr. eksklusiv moms.
 Stk. 2. Sagsbehandlingsgebyr for GLP-inspektører  

 udgør 900,00 kr. eksklusiv moms pr. time og opkræves pr.  

 påbegyndte ½ time.
 Stk. 3. Sagsbehandlingsgebyr for tekniske eksperter  

 udgør 725,00 kr. eksklusiv moms pr. time og opkræves pr.  

 påbegyndte ½ time.
 Stk. 4. Sagsbehandlingsgebyr, jf. stk. 2 og 3, omfatter  

 den medgåede tid til sagsbehandling og rejsetid vedrørende  

 registrerede GLP-virksomheder.
 Stk. 5. Administrationsgebyr for GLP-registrerede  

 virksomheder udgør årligt:
1)	for et GLP-ekspertiseområde 6.500,00 kr. eksklusiv moms, 2)	for to GLP-ekspertiseområder 11.000,00 kr. eksklusiv moms, 3)	for tre GLP-ekspertiseområder 15.000,00 kr. eksklusiv moms,  

 og 4)	for mere end tre GLP-ekspertiseområder betales 15.000,00 kr.  

 eksklusiv moms for de første tre og 3.000,00 kr. eksklusiv moms for  

 hvert af de efterfølgende GLP-ekspertiseområder.
 Stk. 6. Antallet af GLP-ekspertiseområder  

 fastlægges i forbindelse med behandling af anmeldelse om registrering  

 og i forbindelse med ændring af registreringen.
 Stk. 7. Der opkræves et transportgebyr på  

 1.200,00 kr. eksklusiv moms pr. person for hvert besøg hos  

 virksomheden.
Kapitel 5 Gebyrer for godkendelsesordninger.
Godkendelse af BST ere § 11. Ansøgningsgebyret for godkendelse som  

 BST udgør 6.500,00 kr. eksklusiv moms.
 Stk. 2. Sagsbehandlingsgebyr for ledende assessorer  

 udgør 900,00 kr. eksklusiv moms. pr. time og opkræves pr.  

 påbegyndte ½ time.
 Stk. 3. Sagsbehandlingsgebyr for særligt sagkyndige  

 eller tekniske eksperter udgør 775,00 kr. eksklusiv moms pr. time og  

 opkræves pr. påbegyndte ½ time.
 Stk. 4. Sagsbehandlingsgebyr, jf. stk. 2 og 3, omfatter  

 den medgåede tid til sagsbehandling og besøg hos BST  

 virksomheden.
 Stk. 5. Administrationsgebyr for godkendte BST ere  

 udgør årligt 6.500,00 kr. eksklusiv moms., jf. dog stk. 6.
 Stk. 6. I hvert af årene 2002 og 2003 udgør  

 administrationsgebyret årligt 9.500,00 kr. eksklusiv moms.
 Stk. 7. Rejse- og transportgebyr udgør 4.500,00  

 kr. eksklusiv moms pr. person for hvert besøg hos virksomheden.
Udpegning og notificering af bemyndigede organer § 12. Ansøgningsgebyr for  

 bedømmelse, udpegning og notificering som bemyndiget organ  

 udgør pr. notifikationsområde 6.500.00 kr.- eksklusiv moms.
 Stk. 2. Såfremt ansøgningen bygger på  

 en akkreditering fra DANAK, udgør ansøgningsgebyret pr.  

 notifikationsområde dog 3.000,00 kr. eksklusiv moms.
 Stk. 3. Sagsbehandlingsgebyr for ledende assessorer eller  

 øvrige akademiske medarbejdere udgør 900,00 kr. eksklusiv moms  

 pr. time og opkræves pr. påbegyndte ½ time.
 Stk. 4. Sagsbehandlingsgebyr for særligt sagkyndige  

 eller tekniske eksperter udgør 775,00 kr. eksklusiv moms pr. time og  

 opkræves pr. påbegyndte ½ time.
 Stk. 5. Sagsbehandlingsgebyr, jf. stk. 3 og 4, omfatter  

 den medgåede tid til sagsbehandling og rejsetid i forbindelse med  

 besøg hos virksomheden.
 Stk. 6. Administrationsgebyr udgør årligt  

 6.500,00 kr. eksklusiv moms.
 Stk. 7. Administrationsgebyret udgør dog 3.000,00 kr. eksklusiv  

 moms årligt, såfremt virksomheden er udpeget og notificeret som  

 bemyndiget organ på grundlag af en akkreditering fra DANAK.
 Stk. 8. Der opkræves et transportgebyr på  

 1.200,00 kr. eksklusiv moms pr. person for hvert besøg hos  

 virksomheden.
Andre bedømmelses- eller  

 godkendelsesordninger § 13. Ansøgningsgebyret for  

 bedømmelse eller godkendelse udgør 6.500,00 kr. eksklusiv  

 moms.
 Stk. 2. Sagsbehandlingsgebyr for ledende assessorer  

 udgør 900,00 kr. eksklusiv moms. pr. time og opkræves pr.  

 påbegyndte ½ time.
 Stk. 3. Sagsbehandlingsgebyr for særligt sagkyndige  

 eller tekniske eksperter udgør 775,00 kr. eksklusiv moms pr. time og  

 opkræves pr. påbegyndte ½ time.
 Stk. 4. Sagsbehandlingsgebyr, jf. stk. 2 og 3, omfatter  

 den medgåede tid til sagsbehandling, herunder rejsetid i forbindelse  

 med besøg hos virksomheden.
 Stk. 5. Administrationsgebyr for godkendte virksomheder  

 udgør årligt 6.500,00 kr. eksklusiv moms.
 Stk. 6. Transportgebyr udgør 1.200,00 kr.  

 eksklusiv moms pr. person for hvert besøg hos virksomheden.
Kapitel 6 Generelle bestemmelser om gebyrer § 14. Opkrævet gebyr i forbindelse med en  

 ansøgning om en ydelse tilbagebetales ikke, selvom ansøgningen  

 afslås af DANAK eller kaldes tilbage af ansøgeren.
 Stk. 2. Registrerings- og øvrige gebyrer, som er  

 betalt af GLP-registrerede virksomheder, tilbagebetales ikke ved sletning fra  

 registeret.
 Stk. 3. Manglende eller for sen betaling af gebyrer efter  

 denne bekendtgørelse kan medføre at ydelsen suspenderes eller  

 holdes tilbage.
Kapitel 7 Ikrafttrædelses- og overgangsbestemmelser § 15. Bekendtgørelsen træder i kraft  

 den 1. juni 2001, jf. dog stykke 2.
 Stk. 2. Administrationsgebyrerne, jf. §§ 8-13, og  

 transportgebyrerne, jf. §§ 8, 9 og 10, opkræves med virkning fra den 1.  

 januar 2002 for igangværende ydelser.
 Stk. 3. Ved bekendtgørelsens ikrafttræden  

 ophæves bekendtgørelse nr. 155 af 22. marts 1999 om DANAK s  

 priser (gebyrer) for akkreditering m.v.
