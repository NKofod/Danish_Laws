Bekendtgørelse om andre landes  

 tiltrædelse m.v. af den europæiske konvention af 20. maj 1980 om  

 anerkendelse og fuldbyrdelse af afgørelser om  

 forældremyndighed I tilslutning til Udenrigsministeriets  

 bekendtgørelse nr. 103 af 17. oktober 1991 og efterfølgende  

 bekendtgørelser, senest nr. 96 af 12. september 1996, Lovtidende C,  

 meddeles det, at følgende lande med virkning fra de anførte  

 datoer har ratificeret eller tiltrådt den europæiske konvention  

 af 20. maj 1980 om anerkendelse og fuldbyrdelse af afgørelser om  

 forældremyndighed:
Island 1. november 1996 Liechtenstein 1. august 1997 Der er fremsat erklæringer og taget forbehold som  

 følger:
Island modsætter sig i henhold til art. 6,  

 stk. 3 henvendelser på fransk sprog.
I henhold til art. 17,  

 stk. 1, tager Island forbehold for, at man i de tilfælde, der er  

 nævnt i art. 8 og 9, kan nægte anerkendelse og fuldbyrdelse af  

 afgørelser om forældremyndighed af de grunde, der er nævnt  

 i art. 10.
Liechtenstein modsætter sig anvendelsen af  

 art. 6, stk. 1, b.
I henhold til art. 17, stk. 1, tager  

 Liechtenstein forbehold for, at man i de tilfælde, der er nævnt i  

 art. 8 og 9, vil nægte anerkendelse og fuldbyrdelse af  

 afgørelser om forældremyndighed af de grunde, der er nævnt  

 i art. 10, stk. 1, a, b og d.
 Central myndighed er Government of the Principality of  

 Liechtenstein.
 Storbritannien har meddelt, at konventionen  

 udstrækkes til at omfatte Falklandsøerne fra 18. november  

 1996.
