Cirkulære om  

 åremålsansættelse (Til samtlige ministerier) Finansministeriet og tjenestemændenes centralorganisationer har den  

 31. oktober 2001 indgået aftale om løn- og andre  

 ansættelsesvilkår under åremålsansættelse i  

 staten (åremålsaftalen), der afløser aftale af 14. februar  

 1994. Aftalen er optaget som bilag til cirkulæret.
 Aftalen er justeret i lyset af, at de tidligere  

 begrænsninger i adgangen til at foretage uansøgt afsked i  

 åremålsperioden er bortfaldet som følge af  

 ophævelsen af tjenestemandslovens § 30.
1. Lovgrundlag Lovgrundlaget for åremålsansættelse er  

 tjenestemandslovens § 2, nr. 3, samt lovbekendtgørelse nr. 680 af  

 17. september 1998 om åremålsansættelse af  

 tjenestemænd og ansatte på tjenestemandslignende vilkår med  

 senere ændringer (åremålsloven).
 Øvrige særbestemmelser om åremål  

 er indeholdt i tjenestemandslovens § 12, stk. 4, § 13,  

 stk. 1, § 28, stk. 2 og § 32, stk. 3.
2. Personkredsen Som tjenestemand på åremål  

 ansættes personer, som 1)	allerede er ansat som tjenestemænd i staten eller  

 folkekirken, 2)	er ansat i stillinger, i hvilke ansættelsen medregnes i  

 pensionsalderen i medfør af tjenestemandspensionslovens § 4,  

 stk. 1 og 2, eller 3)	er fratrådt med ret til aktuel eller opsat pension fra  

 stillinger som nævnt under 1) og 2).
 Andre end ovennævnte kan i henhold til  

 åremålslovens § 1, stk. 3, ansættes på  

 vilkår svarende til de i tjenestemandsloven fastsatte.
 Det bemærkes, at ansættelse som dommer og  

 retsassessor kun kan ske som varig ansættelse, jf. tjenestemandslovens  

 § 34, stk. 1.
 For tjenestemandslignende ansatte ved selvejende  

 institutioner mv. kan åremålsansættelse anvendes i det  

 omfang og på de vilkår, der måtte være fastsat i det  

 pågældende ansættelsesreglement/-regulativ eller  

 lignende.
 Åremålsaftalen omfatter ikke stillinger som  

 rektor m.fl. ved højere uddannelsesinstitutioner mv., der  

 besættes for en periode efter valg.
3. Kriterier for anvendelse af åremålsansættelse I overensstemmelse med de af Lønningsrådet  

 afgivne udtalelser bør følgende kriterier lægges til  

 grund ved vurderingen af, om åremålsansættelse bør  

 etableres:
 1)	Tidsbegrænset ansættelse i stillinger, for hvilke det  

 gælder, at arbejdsopgaven eller udpegningen til hvervet er  

 tidsbegrænset, og hvor tidsbegrænsningen er klar og af  

 væsentlig betydning i relation til opgaven eller den udpegede  

 person.
 2)	Ansættelse i stillinger, om hvilke det kan forudses, at  

 forventede ændringer i opgaver, organisation og struktur med en vis  

 sandsynlighed vil ændre den pågældende stillings  

 indhold.
 3)	Ansættelse i stillinger, der stiller særlige krav til  

 fornyelse i forskningsmæssig, kunstnerisk, merkantil, teknisk eller  

 anden kreativ henseende, og for hvilke kravene til fornyelse har en  

 selvstændig, konkret begrundet betydning.
 4)	Ansættelse i visse stillinger i Grønland, om hvilke det  

 gælder, at ændringer i opgavefordelingen mellem staten,  

 hjemmestyret og de grønlandske kommuner samt hensynet til udskiftning  

 med mellemrum af udsendte tjenestemænd danner selvstændig  

 begrundelse for åremålsansættelse i  

 Grønland.
 Lønningsrådet har i sin udtalelse lagt  

 vægt på, at åremålsansættelse fortrinsvis  

 bør anvendes, hvor det ikke giver anledning til  

 genbeskæftigelsesproblemer ved åremålets udløb.
4. Procedure for etablering af åremålsstillinger Bestemmelse om, hvilke stillinger - såvel  

 nyoprettede som bestående - der skal kunne besættes på  

 åremål, træffes af vedkommende minister efter indhentet  

 udtalelse fra Lønningsrådet.
 Vedkommende minister forelægger efter  

 forudgående forhandling med den forhandlingsberettigede  

 centralorganisation indstillingen om åremålsansættelse for  

 Lønningsrådet.
 Eventuel etablering af åremålsansættelse  

 for tjenestemandslignende ansatte ved selvejende institutioner, jf. pkt. 2,  

 skal dog ikke forelægges for Lønningsrådet.
 Hvis en stilling er blevet godkendt til besættelse  

 på åremål, kræver nybesættelse på  

 åremål ved ledighed i stillingen ikke fornyet forelæggelse  

 for rådet.
5. Varighed af åremålsansættelse Åremålsansættelse sker for et tidsrum af  

 3-6 år, der fastsættes af vedkommende minister, jf.  

 åremålslovens § 3.
 Forlængelse af en åremålsperiode kan  

 finde sted for én eller flere perioder, hvis den samlede varighed af  

 forlængelserne ikke overstiger 3 år.
 I henhold til tjenestemandslovens § 28, stk. 2,  

 ophører ansættelsen ved åremålets udløb.
 Det bemærkes, at § 30 i tjenestemandsloven,  

 hvorefter tjenestemænd ansat på åremål kun kunne  

 afskediges uden ansøgning, såfremt afskedigelsen var begrundet i  

 helbredsmæssige årsager eller i forhold som nævnt i  

 § 28, 2. pkt. (disciplinære forhold) eller § 29 (alder), er  

 ophævet med virkning for åremålsansættelser, der  

 påbegyndes den 4. juni 1999 eller senere, jf. lov nr. 346 af 2. juni  

 1999.
For tjenestemænd, hvis  

 åremålsansættelse er påbegyndt før 4. juni  

 1999, finder de hidtidige regler om uansøgt afsked (§ 30) dog  

 fortsat anvendelse.
Tilsvarende gælder, hvis en sådan  

 åremålsansættelse er forlænget efter 4. juni  

 1999.
6. Opslag Opslag af stillinger, der er godkendt til besættelse  

 på åremål, bør foretages alternativt med henblik  

 på, at stillingen kan besættes varigt eller på  

 åremål afhængigt af, hvilken ansøger der  

 udpeges.
 Ansættelse på åremål kan kun finde  

 sted, hvis muligheden for at anvende denne ansættelsesform har  

 været anført i opslaget.
 Forlængelse af en åremålsperiode, jf.  

 pkt. 5, 2. afsnit, sker uden opslag.
 Genansættelse efter det fastsatte (eventuelt  

 forlængede) åremåls udløb kan alene ske efter  

 fornyet opslag.
7. Fastsættelse af ansættelsesvilkår I henhold til åremålslovens § 4  

 fastsættes løn- og andre ansættelsesvilkår for  

 tjenestemænd og ansatte på tjenestemandslignende vilkår i  

 overensstemmelse med reglerne i tjenestemandslovens § 45.
 Vedkommende minister bemyndiges i henhold til  

 tjenestemandslovens § 45, stk. 2, til at indgå de konkrete  

 aftaler om åremålstillæg og eventuelt  

 fratrædelsesbeløb i overensstemmelse med §§ 1-4 i  

 åremålsaftalen for så vidt angår stillinger, der ikke  

 er omfattet af aftale af 12. april 2000 om tillæg mv. til ansatte i  

 visse stillinger i lønramme 40, 41 og 42, jf. cirkulære af 14.  

 april 2000 (Fhst. nr. 037-00).
 Vedkommende minister bemyndiges endvidere til i  

 forbindelse med åremålsansættelse i staten at indgå  

 aftale om vilkårene for placering af varigt ansatte tjenestemænd,  

 der efter åremålsansættelsens ophør  

 genindtræder i varig ansættelse.
 Centralorganisationerne kan tilsvarende bemyndige de  

 tilsluttede organisationer til at indgå de konkrete  

 åremålsaftaler.
 Kopi af indgåede aftaler skal sendes til  

 Personalestyrelsen til orientering.
8. Åremålstillæg Åremålstillægget til personer, der er  

 sikret varig ansættelse efter åremålsansættelsens  

 udløb, fastsættes under hensyn til åremålets  

 længde og det lønmæssige niveau i tilbagegangsstillingen  

 inden for en ramme på indtil 25 pct. af lønnen ved varig  

 ansættelse i åremålsstillingen.
For personer, der ikke er sikret varig ansættelse  

efter åremålsansættelsens udløb, er der ikke i  

 aftalen fastsat nogen bestemt ramme for åremålstillæggets  

 størrelse.
Tillægget fastsættes under hensyn til  

 åremålets længde og en afvejning af stillingens  

 lønmæssige placering sammenholdt med andre stillinger inden for  

 vedkommende ministeriums struktur.
Åremålstillæggets størrelse er  

 således bl.a. afhængig af, om der til  

 åremålsansættelsen er knyttet ret til varig  

 ansættelse efter åremålets udløb.
Hvis  

 ansættelsen er forbundet med tilbagegangsret, bør  

 tillægget derfor alt andet lige være lavere, end hvis  

 ansættelsen ikke er forbundet med tilbagegangsret.
9. Fratrædelsesbeløb Det kan aftales, at der ved  

 åremålsansættelsens udløb ydes et  

 fratrædelsesbeløb, som i givet fald fastsættes efter  

 bestemmelserne i aftalens § 2.
 Retten til fratrædelsesbeløb bortfalder, hvis  

 den pågældende overgår til varig ansættelse i  

 åremålsstillingen.
 Herudover kan det aftales, jf. § 4, stk. 1, at  

 der ved uansøgt afsked i åremålsperioden af andre  

 årsager end alder, sygdom eller forhold som nævnt i  

 tjenestemandslovens § 28, stk. 1, 2. pkt., skal gælde  

 særlige fratrædelsesvilkår.
 Indgås der ikke aftale i henhold til § 4,  

 stk. 1, ydes fratrædelsesbeløb efter § 4, stk. 3  

 og 4.
 Der kan ikke ydes fratrædelsesbeløb ved  

 ansøgt afsked før åremålets udløb, eller ved  

 uansøgt afsked på grund af sygdom eller alder før  

 åremålets udløb, medmindre dette er eller bliver aftalt,  

 jf. aftalens § 3 og § 4, stk. 5.  

 Fratrædelsesbeløb udbetales i så tilfælde  

 forholdsmæssigt, det vil sige for hvert fulde år, den  

 pågældende rent faktisk har været ansat i  

 åremålsstillingen.
 Der kan aldrig ydes fratrædelsesbeløb, hvis  

 afskedigelsen fra åremålsstillingen skyldes disciplinære  

 eller strafbare forhold.
 Aftale i henhold til § 3 og § 4 kan indgås  

 såvel i forbindelse med ansættelsen som senere.
10. Tilbagegangsstilling Efter åremålslovens § 5 har en  

 tjenestemand ret til at genindtræde i varig ansættelse efter  

 åremålsansættelsens udløb.
Tjenestemanden kan dog  

 som led i åremålsansættelsen vælge at give afkald  

 på retten til en tilbagegangsstilling, hvilket har betydning for  

 fastsættelsen af åremålstillæggets størrelse,  

 jf. åremålsaftalens § 1 og cirkulærets pkt. 8.
I forbindelse med åremålsansættelse af  

 en person, der ikke i forvejen er ansat som tjenestemand, kan det som et led  

 i åremålsvilkårene omvendt fastsættes, at den  

 pågældende har ret til varig ansættelse efter  

 åremålets udløb.
Dette har betydning for  

 fastsættelsen af åremålstillæggets størrelse,  

 jf. åremålsaftalens § 1 og cirkulærets pkt. 8.
Hvis den åremålsansatte har krav på en  

 tilbagegangsstilling, skal placeringen af den pågældende ved  

 åremålets udløb eller ophør af anden utilregnelig  

 årsag og vilkårene for den varige ansættelse aftales i  

 forbindelse med åremålsansættelsen.
Den  

 åremålsansatte har ret og pligt til at indtræde i  

 tilbagegangsstillingen ved åremålsansættelsens ophør  

 af utilregnelig årsag.
 Hvis åremålsansættelsen ophører  

 på grund af sygdom, bør der foretages en selvstændig  

 vurdering af, hvorvidt den pågældende er helbredsmæssigt  

 egnet til at varetage tilbagegangsstillingen.
11. Pensionsforhold For tjenestemænd, der er ansat på  

 åremål, gælder pensionsbestemmelserne i  

 åremålslovens § 6, stk. 1-4.
 Pensionsforhold for ansatte på tjenestemandslignende  

 vilkår fastsættes i henhold til åremålslovens  

 § 6, stk. 5, af finansministeren efter indhentet udtalelse fra  

 Lønningsrådet.
 Vedkommende ministerium kan dog uden forelæggelse  

 for Personalestyrelsen aftale, at der til ansættelsen knyttes en  

 forsikringsmæssigt baseret pensionsordning med et pensionsbidrag  

 på 15 pct. fordelt med et arbejdsgiverbidrag på 2/3 og et  

 egetbidrag på 1/3.
Pensionsbidragene beregnes af lønrammelønnen  

 og åremålstillægget.
Eventuelle andre tillæg er  

 pensionsgivende, i det omfang dette aftales konkret eller følger af  

 andre aftaler.
 Lønrammelønnen og  

 åremålstillægget opregnes med egetbidraget, således  

 at den udbetalte løn svarer til den løn, der udbetales til en  

 tjenestemand på åremål i samme stilling med tilsvarende  

 lønvilkår.
 Hvis den ansatte under en forudgående  

 overenskomstansættelse har været omfattet af en kollektiv  

 pensionsordning, hvortil staten har indbetalt pensionsbidrag, kan vedkommende  

 ministerium godkende, at pensionsbidragene indbetales til denne  

 pensionsordning under åremålsansættelsen.
 Vedkommende ministerium kan ligeledes godkende, at den  

 ansatte uden forudgående medlemskab optages i en kollektiv  

 pensionsordning, hvortil staten som arbejdsgiver indbetaler pensionsbidrag  

 med hjemmel i en kollektiv overenskomst.
Hvis den ansatte ikke omfattes af en sådan  

 pensionsordning, kan vedkommende ministerium tiltræde, at der oprettes  

 en individuel pensionsordning, der indeholder løbende, livsvarig  

 egenpension (alderspension og invalidepension af samme størrelse som  

 alderspensionen) og løbende børnepension længst indtil  

 det 24. år på 10-20 pct. af alderspensionen, det dobbelte til  

 forældreløse, samt eventuelt en løbende (eventuelt  

 tidsbegrænset) ægtefællepension.
Endvidere vil op til 10  

 pct. af pensionsbidraget kunne anvendes til sumudbetaling ved  

 pensionsbegivenhedens indtræden (pensionering eller død).  

 Sumudbetalingen kan ved pensionering højst udgøre et  

 beløb svarende til 2 x den årlige alderspension og ved  

 død højst et beløb svarende til 4 x den årlige  

 ægtefællepension.
Det er en forudsætning, at  

 tilbagekøbsværdien af indbetalingerne under  

 åremålsansættelsen ved senere tjenestemandsansættelse  

 i det offentlige kan overføres til tjenestemandspensionsmyndigheden  

 mod tildeling af forhøjet pensionsalder, at den del af  

 tilbagekøbsværdien, der er erhvervet for indbetalinger under  

 åremålsansættelsen, kun kan overføres til anden  

 pensionsordning med Personalestyrelsens godkendelse, samt at  

 pensionsordningen ikke kan tilbagekøbes uden Personalestyrelsens  

 samtykke.
Når pensionsordningen er fastlagt, skal  

 Personalestyrelsen orienteres om, hvilken pensionsordning pensionsbidragene  

 indbetales til.
Samtidig skal Personalestyrelsen have kopi af en eventuel  

 police.
 Ønskes der fastsat pensionsvilkår, der  

 afviger fra det ovenfor anførte, forelægges sagen for  

 Personalestyrelsen.
 For personer, der åremålsansættes i  

 tjenestemandslignende stillinger ved selvejende institutioner, jf. pkt. 2,  

 hvortil der er knyttet medlemskab af en statsgaranteret pensionsordning,  

 fastsættes pensionsvilkårene i det enkelte tilfælde af  

 Personalestyrelsen efter forelæggelse fra pensionskassen.
12. Åremålsansættelse på  

 overenskomstvilkår Åremålsaftalen gælder alene for  

 ansættelser omfattet af åremålsloven, dvs. ved  

 ansættelse som tjenestemand eller på tjenestemandslignende  

 vilkår.
 Principperne i åremålsaftalen finder  

 imidlertid tilsvarende anvendelse, hvis der etableres  

 åremålsansættelser på overenskomstvilkår.
 Åremålstillægget er pensionsgivende.
 Åremålsansættelse på  

 overenskomstvilkår kræver ikke, at spørgsmålet om  

 stillingens besættelse på åremål har været  

 forelagt for Lønningsrådet.
 Hvis der ønskes overenskomstansættelse i en  

 klassificeret tjenestemandsstilling, forudsættes det imidlertid, at det  

 pågældende ministerium forinden har forhandlet med den  

 centralorganisation, der ville have forhandlingsretten for stillingen, hvis  

 ansættelsen var sket på tjenestemands- eller  

 tjenestemandslignende vilkår.
 Hvis en åremålsstilling, som er opslået  

 til besættelse på overenskomstvilkår, alligevel vil skulle  

 besættes på tjenestemandsvilkår, fordi den foretrukne  

 ansøger er omfattet af åremålslovens § 1,  

 stk. 2, forudsættes det, at spørgsmålet om  

 åremålsansættelse forinden har været eller bliver  

 forelagt for Lønningsrådet, jf. den i pkt. 4 beskrevne  

 procedure.
 Hvis den åremålsansatte har ret til en  

 tilbagegangsstilling ved åremålets udløb, har vedkommende  

 ret og pligt til umiddelbart at indtræde i tilbagegangsstillingen ved  

 åremålsansættelsens ophør af andre grunde end sygdom  

 og disciplinære forhold, medmindre andet er aftalt.
 13. Ikrafttrædelsesbestemmelser mv.
 Cirkulæret træder i kraft den 15. november  

 2001.
 Samtidig ophæves Finansministeriets cirkulære  

 nr. 67 af 28. marts 1994 om åremålsansættelse (APD. nr.  

 22/94).
Der kan inden for rammerne af den nye  

 åremålsaftale aftales ændringer i konkrete  

 åremålsaftaler, der er indgået i perioden fra den 4. juni  

 1999 til udsendelsen af dette cirkulære.
Der er kun pligt til at aftale  

 sådanne ændringer, hvis dette følger af den konkrete  

 åremålsaftale.
Finansministeriet, Personalestyrelsen, den  

 7. november 2001 P.M.V.E.B.Käthe Ganer-Tolsøe Bilag AFTALE OM LØN- OG ANDRE  

 ANSÆTTELSESVILKÅR UNDER ÅREMÅLSANSÆTTELSE I  

 STATEN I medfør af § 4 i lov om  

 åremålsansættelse af tjenestemænd og ansatte på  

 tjenestemandslignende vilkår, jf. tjenestemandsloven § 45,  

 stk. 1, aftales følgende:
Åremålstillæg § 1. Under åremålsansættelse ydes et  

 tillæg til den løn, der gælder for stillingen ved varig  

 ansættelse. Åremålstillæggets størrelse  

 aftales i hver enkelt tilfælde.
For ansatte, der er sikret varig  

 ansættelse efter åremålsansættelsens udløb,  

 kan åremålstillægget udgøre indtil 25 pct. under  

 hensyn til åremålets længde og det lønmæssige  

 niveau i tilbagegangsstillingen.
 Stk. 2. Åremålstillægget beregnes af den  

 på ansættelsestidspunktet gældende  

 lønrammeløn med de til stillingen knyttede tillæg bortset  

 fra eventuelt topcheftillæg.
 Stk. 3. Ved beregning af åremålstillægget  

 indgår endvidere personlige tillæg, som ydes i forbindelse med  

 åremålsansættelsen, ligesom der tillige kan tages hensyn  

 til eventuelle personlige tillæg, som (senere) forventes at blive ydet  

 til den pågældende.
 Stk. 4. Åremålstillægget omberegnes ikke,  

 hvis stillingen omklassificeres eller hvis tillæg ydes, ændres  

 eller bortfalder i ansættelsesperioden.
 Stk. 5. Åremålstillæg fastsættes som  

 grundbeløb og procentreguleres.
Fratrædelsesbeløb § 2. Det kan aftales, at der ved  

 åremålsansættelsens udløb ydes et  

 fratrædelsesbeløb.
 Stk. 2. For ansatte, der er sikret varig ansættelse  

 efter åremålsansættelsens udløb, udgør  

 fratrædelsesbeløbet et beløb svarende til 1 måneds  

 løn i den aftalte tilbagegangsstilling for hvert fulde års  

 åremålsansættelse.
 Stk. 3. For ansatte, der ikke er sikret varig ansættelse  

 efter åremålsansættelsens udløb, udgør  

 fratrædelsesbeløbet et beløb svarende til 1 måneds  

 løn i åremålsstillingen for hvert fulde års  

 åremålsansættelse.
 Stk. 4. Ved overgang til varig ansættelse i  

 åremålsstillingen ydes der ikke  

 fratrædelsesbeløb.
 § 3. Ved ansøgt afsked før åremålets  

 udløb ydes der ikke fratrædelsesbeløb, medmindre dette er  

 eller bliver aftalt.
 § 4. Det kan aftales, at der ved uansøgt afsked i  

 åremålsperioden af andre årsager end alder, sygdom eller  

 forhold som nævnt i tjenestemandslovens § 28, stk. 1, 2.  

 pkt., skal gælde særlige fratrædelsesvilkår.
 Stk. 2. Indgås der ikke aftale som nævnt i  

 stk. 1, ydes et fratrædelsesbeløb, jf. stk. 3 og  

 4.
 Stk. 3. For ansatte, der ved afsked fra  

 åremålsstillingen er sikret varig ansættelse, udgør  

 fratrædelsesbeløbet et beløb svarende til 1 måneds  

 løn i den aftalte tilbagegangsstilling for hvert påbegyndt  

 års ansættelse i åremålsstillingen.
 Stk. 4. For ansatte, der ikke er sikret varig ansættelse  

 ved afsked fra åremålsstillingen, udgør  

 fratrædelsesbeløbet et beløb svarende til 12  

 måneders løn i åremålsstillingen.
 Stk. 5. Ved uansøgt afsked på grund af sygdom  

 eller alder før åremålets udløb ydes der ikke  

 fratrædelsesbeløb, medmindre dette er eller bliver aftalt.
Genansættelse § 5. Ved genansættelse efter opslag indgås ny aftale  

 i medfør af § 1 og eventuelt §§ 2-4.
Ikrafttræden § 6. Aftalen har virkning for  

 åremålsansættelser, hvor tiltrædelse sker den 15.  

 november 2001 eller senere.
Samtidig ophæves aftale af 14. februar 1994  

 om løn- og andre ansættelsesvilkår under  

 åremålsansættelse i staten.
 Stk. 2. Aftalen kan opsiges skriftligt med 3 måneders  

 varsel til en 31. marts, dog tidligst den 31. marts 2002.
 Stk. 3. Hvis der gennemføres ændringer i  

 tjenestemandslovens § 55, kan der optages forhandling om tilpasninger i  

 aftalen.
København, den 31. oktober 2001 Statsansattes Kartel Peter Waldorff Statstjenestemændenes Centralorganisation II Tommy A.
Thomsen Akademikernes Centralorganisation Svend M.
Christensen Lærernes Centralorganisation E.B.
Max Haugaard Finansministeriet P.M.V.
 E.B.
