Bekendtgørelse om uddannelseskrav og bopælskrav  

 m.v. i henhold til landbrugsloven I medfør af § 7, stk. 5, nr. 4, § 13, stk. 3, nr. 4, § 16,  

 stk. 1, nr. 6, og § 18 b i landbrugsloven, jf. lovbekendtgørelse nr. 598 af  

 15.  

 juli 1999, fastsættes:
§ 1.  

  

 Uddannelseskravet i henhold til lovens §  

  

    

  

 16,  

 stk. 1, nr. 6, er opfyldt, når den pågældende 1)  

 	  

 har gennemgået en  

 uddannelse til driftsleder (grønt bevis), udvidet driftsleder (grønt diplom)  

 eller agrarøkonom i henhold til lov om landbrugsuddannelser, eller har  

 erhvervet gartnerfagets grønne bevis, 2)  

 	  

 har gennemgået  

 uddannelse som jordbrugstekniker, landbrugstekniker, gartneritekniker eller  

 skovtekniker, 3)  

 	  

 har gennemgået  

 uddannelse som agronom, jordbrugsøkonom, hortonom eller forstkandidat eller  

 en  

 bacheloruddannelse inden for disse uddannelser, 4)  

 	  

 selvstændigt som ejer  

 eller forpagter i mindst 4 år inden for de sidste 10 år, heraf mindst 2 år  

 her  

 i landet, har drevet en jordbrugsbedrift med et dyrket areal på mindst 15 ha  

 eller med et arbejdsbehov på mindst 900 timer årligt vurderet på grundlag af  

 produktionens sammensætning og metode, 5)  

 	  

 har gennemført et  

 godkendt landbrugs- eller gartneriskolekursus på mindst 5 måneder eller et  

 grundskolekursus på mindst 3 måneder og i mindst 3 år inden for de sidste 10  

 år, heraf mindst 2 år her i landet, har drevet en jordbrugsbedrift som  

 omhandlet i nr. 4, eller 6)  

 	  

 har gennemgået en  

 uddannelse som faglært landmand og været beskæftiget som arbejdstager ved  

 praktisk jordbrug i mindst 4 år inden for de sidste 10 år, heraf mindst 2 år  

 her i landet.
 Stk. 2.  

  

 Uddannelseskravet om grønt bevis m.v. kan endvidere opfyldes ved uddannelser,  

 der indtil den 1. januar 1992 var fastsat af jordbrugets  

 erhvervsorganisationer, henholdsvis den af De danske Landboforeninger og  

 Dansk  

 Familielandbrug fastlagte landmandsuddannelse og den af Dansk  

 Erhvervsgartnerforening fastlagte gartneruddannelse.
 Stk. 3.  

  

 Kravene i stk.  

 1, nr. 4 og 5, kan tillige opfyldes af en deltager i et selskab, der har ejet  

 en landbrugsejendom i medfør af lovens § 20, hvis den pågældende som ejer af  

 aktier eller anparter, der repræsenterer flertallet af stemmerne i selskabet,  

 har forestået driften af ejendommen for selskabet.
 Stk. 4.  

  

 Statsborgere i  

 et land, hvis borgere i medfør af Det Europæiske Fællesskabs regler eller  

 ifølge traktat har adgang til at erhverve landbrugsjord i Danmark, skal enten  

 have gennemgået en jordbrugsuddannelse, der kan sidestilles med en af de i  

 stk.  

 1, nr. 1-3, nævnte uddannelser eller opfylde et af de krav om  

 jordbrugsuddannelse, som er anført i stk. 1, nr. 4-6. Det i stk. 1, nr. 4-6,  

 nævnte krav om mindst 2 års praktik eller beskæftigelse ved jordbrug her i  

 landet kan efter en konkret vurdering erstattes af 2 års praktik eller  

 beskæftigelse i et andet land inden for Det Europæiske Fællesskab eller i et  

 land,  

 hvis borgere ifølge traktat har adgang til at erhverve landbrugsjord i  

 Danmark.  

 De under stk. 1, nr. 5 og 6, nævnte kurser kan erstattes af tilsvarende  

 udenlandske kurser.
Stk. 5.  

  

 Ved erhvervelse  

 af adkomst på en landbrugsejendom kan de under stk. 1-4 anførte krav  

 fraviges,  

 hvis det godtgøres, at ejendommen er af en sådan størrelse og beskaffenhed,  

 at  

 den kan give fuld beskæftigelse til mindst 2 personer, og erhververen  

 forpligter  

 sig til i en periode af mindst 4 år at have ansat en bestyrer, der opfylder  

 uddannelseskrav som nævnt i stk. 1, nr. 1-3. Bestyreren skal senest på  

 overtagelsesdagen, der ikke må ligge senere end 6 måneder efter datoen for  

 købsaftalen, være heltidsbeskæftiget på ejendommen og tage fast bopæl på  

 ejendommen. Ændringer i ansættelsesforholdet skal meddeles  

 jordbrugskommissionen.
Kravet om, at bestyreren skal have fast bopæl på  

 ejendommen, indebærer ikke nogen ret til at opføre ny beboelsesbygning på  

 ejendommen.
Erhververen skal i hele perioden have fast bopæl på ejendommen og  

 må i denne periode ikke være ejer af anden landbrugsejendom.
Ejeren er  

 forpligtet til at drive ejendommen i overensstemmelse med § 5, deltage aktivt  

 i  

 driften og føre fuldt driftsregnskab i hele perioden.
Regnskabet skal sendes  

 til jordbrugskommissionen efter begæring.
§ 2.  

  

 Uddannelseskravet i henhold til lovens §  

  

    

  

 13,  

 stk. 3, nr. 4, er opfyldt, når den pågældende 1)  

 	  

 selvstændigt som ejer  

 eller forpagter i en sammenhængende periode af mindst 4 år inden for de  

 sidste  

 10 år, heraf mindst 2 år her i landet, har drevet en jordbrugsbedrift med et  

 dyrket areal på mindst 10 ha eller med et arbejdsbehov på mindst 600  

 normtimer  

 årligt vurderet på grundlag af produktionens sammensætning og metode, 2)  

 	  

 har været beskæftiget  

 som arbejdstager ved praktisk jordbrug i mindst 5 år inden for de sidste 10  

 år,  

 heraf mindst 2 år her i landet, 3)  

 	  

 inden for de sidste 5  

 år har gennemgået kurser, som er relevante for den jordbrugsmæssige drift af  

 ejendommen, og kurserne sammenlagt har haft en længde på mindst 6 måneder,  

 eller 4)  

 	  

 har gennemgået en af  

 de i § 1, stk. 1, nr. 1-6, omhandlede uddannelser.
 Stk. 2.  

  

 Kravet i stk. 1,  

 nr. 1, kan tillige opfyldes af en deltager i et selskab, der har ejet en  

 landbrugsejendom i medfør af lovens § 20, hvis den pågældende som ejer af  

 aktier eller anparter, der repræsenterer flertallet af stemmerne i selskabet,  

 har forestået driften af ejendommen for selskabet.
Stk. 3.  

  

 Statsborgere i  

 et land, hvis borgere i medfør af Det Europæiske Fællesskabs regler eller  

 ifølge traktat har adgang til at erhverve landbrugsjord i Danmark, kan efter  

 en  

 konkret vurdering opfylde de i stk. 1, nr. 1-3, nævnte krav.
Det i stk. 1,  

 nr.  

 1 og 2, nævnte krav om mindst 2 års praktik her i landet kan efter en konkret  

 vurdering erstattes af 2 års praktik i et andet land inden for Det Europæiske  

 Fællesskab eller i et land, hvis borgere ifølge traktat har adgang til at  

 erhverve landbrugsjord i Danmark.
De i stk. 1, nr. 3, nævnte kurser kan  

 erstattes af tilsvarende udenlandske kurser.
 Stk. 4.  

  

 En person, der  

 ønsker fortrinsstilling til suppleringsjord efter bestemmelserne i lovens §  

  

    

  

 13, stk. 3-5, og § 18, stk. 6-9,  

 skal opfylde betingelserne i stk. 1, hvis den pågældende efter  

 sammenlægningen  

 ikke vil komme til at eje eller være medejer af mere end 30 ha, bortset fra  

 fradragsarealer efter lovens § 13, stk. 7. Hvis den pågældende vil blive ejer  

 eller medejer af mere end 30 ha, bortset fra fradragsarealer, skal den  

 pågældende opfylde betingelserne i § 1 i denne bekendtgørelse.
 § 3.  

  

 Kravet om fast bopæl på en landbrugsejendom skal normalt opfyldes fra den  

 beboelsesbygning, der er omfattet af reglerne i lovens §  

  

    

  

 7, stk. 1, og § 8, stk. 1 og 2. Beboelsesbygningen skal have  

 en sådan størrelse og karakter, at den kan anvendes til helårsbeboelse for en  

 familie med sædvanlig husførelse.
 Stk. 2.  

  

 Bopælskravet kan  

 endvidere opfyldes fra en anden beboelsesbygning på ejendommen, hvis denne  

 beboelse har en passende størrelse og karakter, jf. stk. 1, og beboelsen  

 ligger  

 inden for en vejafstand på 2 km fra ejendommens beboelsesbygning.
 Stk. 3.  

  

 Det forhold, at  

 bopælskravet kan opfyldes fra en anden beboelsesbygning på en  

 landbrugsejendom,  

 medfører ikke, at den i stk. 1 nævnte beboelsesbygning umiddelbart kan  

 fraskilles ejendommen, jf. lovens § 4, stk. 5, hvorefter der kan nægtes  

 tilladelse til fraskillelse af gode og velbeliggende beboelses- og  

 driftsbygninger.
 Stk. 4.  

  

 Ved anvendelse  

 af lovens regler om samdrift, sammenlægning og erhvervelse af  

 landbrugsejendomme beregnes vejafstanden til den i stk. 1 nævnte  

 beboelsesbygning, uanset at driftslederen har bopæl i den anden  

 beboelsesbygning, jf. stk. 2.
§ 4.  

  

 Kravet om, at en person skal have fast bopæl på en landbrugsejendom,  

 forudsætter, at den pågældende har fast og varigt ophold på ejendommen og  

 overnatter på denne, medmindre der foreligger særlige forbigående  

 omstændigheder.
Den pågældende skal samtidig være tilmeldt kommunens  

 folkeregister som boende på ejendommen, således at denne tjener som  

 hovedbopæl  

 i skattemæssig forstand, jf. herved § 2, stk. 1, i lov om kommunal  

 indkomstskat  

 (lovbekendtgørelse nr. 803 af 6. oktober 1995 med senere ændringer).
Stk. 2.  

  

 Kravet om fast  

 bopæl i lovens §§  

  

    

  

 16-17  

  

    

  

 a og § 18 a skal opfyldes af en  

 erhverver i mindst 8 år fra det tidspunkt, hvor forpligtelsen indtræder, jf.  

 dog § 7. Bestemmelsen finder tilsvarende anvendelse ved supplering af en  

 landbrugsejendom, jf. lovens § 13, stk. 2, nr. 3. Bopælskravet kan opfyldes  

 på  

 en anden landbrugsejendom, som ejeren eller dennes ægtefælle er ejer eller  

 medejer af.
Efter udløbet af 8 års-fristen kan bopælspligten på ejendommen  

 opfyldes af den, der som forpagter driver ejendommen, eller som bestyrer  

 varetager ejendommens drift for ejerens eller forpagterens regning, jf.  

 lovens  

 § 7, stk. 4.
§ 5.  

  

 Kravet om, at en erhverver selv skal drive ejendommen (egen drift),  

 indebærer,  

 at den pågældende på erhvervsmæssig måde skal drive ejendommen med henblik på  

 en jordbrugsmæssig udnyttelse, der tilsigter at forrente den investerede  

 kapital og skaffe et driftsmæssigt overskud.
Ejendommens jorder må ikke  

 bortforpagtes, og ejendommen skal drives for ejerens regning, således at  

 denne  

 er økonomisk ansvarlig for driften.
 Stk. 2.  

  

 Kravet om egen  

 drift skal opfyldes af erhververen i mindst 8 år fra det tidspunkt, hvor  

 forpligtelsen indtræder, jf. dog § 7. Bestemmelserne finder tilsvarende  

 anvendelse ved supplering af en landbrugsejendom, jf. lovens § 13, stk. 2,  

 nr.  

 3.
§ 6.  

  

 Kravet om, at en anpartshaver skal deltage i den daglige drift, jf. lovens §  

 18  

 a, stk. 2, nr. 3, indebærer, at anpartshaveren skal deltage aktivt i  

 ejendommens drift i et ikke uvæsentligt omfang i forhold til ejendommens og  

 anpartens størrelse og til antallet af anpartshavere.
Ejendommens jorder må  

 ikke bortforpagtes.
 Stk. 2.  

  

 Kravet om  

 deltagelse i den daglige drift skal opfyldes i mindst 8 år fra det tidspunkt,  

 hvor forpligtelsen indtræder.
§ 7.  

  

 Kravet om, at en anpartshaver, der ejer en anpart på mindst 1/5 af ejendommen  

 (ankermanden), skal opfylde lovens erhvervelsesbetingelser, jf. lovens § 18  

 a,  

 stk. 1, nr. 2, og § 18 a, stk. 2, nr. 2, skal opfyldes ved enhver erhvervelse  

 af en anpart.
Ved senere omsætning af en anpart, hvor ovennævnte anpartshaver  

 (ankermanden) skal opfylde en del af erhvervelsesbetingelserne for en anden  

 person, gælder de betingelser i lovens §§ 16, 17 eller 17 a, der svarer til  

 de  

 omstændigheder, hvorunder denne anpartshaver (ankermanden) har erhvervet sin  

 anpart i ejendommen.
Stk. 2.  

  

 Bopælskravet  

 efter lovens § 18 a skal opfyldes i mindst 8 år fra det tidspunkt, hvor den i  

 stk. 1 nævnte anpartshaver (ankermanden) har erhvervet ejendommen eller sin  

 anpart i ejendommen.
Bopælskravet for en ny ankermand anses ikke for opfyldt  

 ved, at denne i en periode på 8 år har været medejer af den pågældende  

 landbrugsejendom, medmindre vedkommende i denne periode har haft fast bopæl  

 på  

 ejendommen.
Stk. 3.  

  

 Indtræder der en  

 ny anpartshaver efter reglerne i lovens § 18 a, stk. 1, sker der ingen  

 ændring  

 i den bopælsforpligtelse, som den i stk. 1 nævnte anpartshaver (ankermanden)  

 har.
Det samme gælder for kravet om egen drift efter lovens § 16.
 Stk. 4.  

  

 Indtræder der en  

 ny anpartshaver med en anpart på 1/5 eller derover efter reglerne i lovens §  

 18  

 a, stk. 2, begynder en ny 8-års periode for den i stk. 1 nævnte anpartshaver  

 (ankermanden). Det samme gælder for kravet om egen drift efter lovens § 16.  

 Bopælskravet og kravet om deltagelse i den daglige drift for de øvrige  

 anpartshavere efter lovens § 18 a, stk. 2, skal opfyldes i mindst 8 år fra  

 det  

 tidspunkt, hvor den pågældende har erhvervet sin anpart.
 § 8.  

  

 Bekendtgørelsen træder i kraft den 1. september 1999.
 Stk. 2.  

  

 Bekendtgørelse  

 nr. 770 af 24. august 1994 om uddannelseskrav og bopælskrav m.v. i henhold  

 til  

 landbrugsloven ophæves.
