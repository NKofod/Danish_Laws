Indhold 1 Indledning 1.1 Formål og afgrænsning Den nye miljøbeskyttelseslov, lov nr. 358 af 6. juni 1991, trådte i kraft  

 1. januar 1992.
 Denne vejledning om håndhævelse af miljøbeskyttelsesloven er udarbejdet i  

 henhold til lovens § 73, hvorefter miljøministeren fastsætter nærmere regler  

 vedrørende tilsynsmyndighedens udøvelse af tilsynsvirksomhed.
 Vejledningen afløser dermed Miljøministeriets cirkulære af 10. maj 1985 om  

 håndhævelse af miljøbeskyttelsesloven.
 Cirkulærets linie i håndhævelsen er videreført i vejledningen, men desuden  

 er erfaringer fra den hidtidige praksis indarbejdet, lige som vejledningen er  

 tilpasset den nye lov.
Vejledningen er søgt udformet til brug for tilsynsmyndigheden i den  

 konkrete sagsbehandling.
Desuden kan tilsynsmyndigheden og andre henvise til  

 vejledningen i spørgsmål omkring miljølovens håndhævelsesbestemmelser.
 I vejledningen uddybes med praktiske anvisninger reglerne omkring:
- administrativ håndhævelse, herunder reglerne for meddelelse af påbud,  

 indskærpelse og iværksættelse af selvhjælpsforanstaltninger, - politianmeldelse, herunder udformning af anmeldelsen og samarbejdet  

 mellem myndighederne om efterforskningen, og - civilretlig håndhævelse, herunder fogedforbud.
1.2 Lovændringerne Håndhævelsesbestemmelserne i den nye miljølov er samlet i kapitel 9 om  

 tilsyn og kapital 10 om administrative bestemmelser.
De væsentligste  

 ændringer er følgende:
Ulovlige forhold Når der konstateres et ulovligt forhold, er grundreglen uændret, jf. § 68,  

 at tilsynsmyndigheden skal sørge for, at der sker en lovliggørelse.
Dette  

 skal ske, enten ved at det ulovlige forhold bringes til ophør, eller ved at  

 den nødvendige tilladelse meddeles.
 I § 69 beskrives de administrative retshåndhævelsesskridt, som  

 tilsynsmyndigheden kan tage i anvendelse i sådanne situationer.
 Det præciseres i § 69, stk. 3, at forbud mod drift af virksomheder, som  

 overtræder vilkårene for en godkendelse, ikke kan påklages, men betragtes som  

 administrativ retshåndhævelse uden klageadgang.
Oplysningspligt I § 72 præciseres virksomhedens oplysningspligt.
Det fastslås blandt  

 andet, at myndighederne kan pålægge en virksomhed at foretage udgiftskrævende  

 undersøgelser af egne forureningsforhold, for eksempel i forbindelse med  

 meddelelse af et påbud.
Det vil herefter være den forurenende virksomhed, der  

 har bevisbyrden for, at virksomheden ikke giver anledning til uacceptabel  

 forurening.
 Der gælder følgende 3 forudsætninger for at meddele en virksomhed et  

 undersøgelsespåbud:
- at myndighederne har en begrundet mistanke om forurening, - at virksomheden må antages at være skyld i forureningen, og - at påbudet er nødvendigt.
 Endvidere skal der være et rimeligt forhold mellem de påbudte  

 foranstaltninger og betydning af den forurening, som foranstaltningerne skal  

 forhindre.
 Afgørelse, truffet med hjemmel i § 72, kan påklages til Miljøstyrelsen.
Bagatelagtige forhold Jf. § 85 kan tilsynsmyndigheden undlade at behandle forhold af  

 bagatelagtig karakter, dvs. sager, som findes at være af underordnet  

 betydning for miljøbeskyttelsen.
 Dette gælder både bagatelagtige forhold, som tilsynsmyndigheden selv  

 bliver opmærksom på, og når der modtages klager over sådanne forhold - f.eks.  

 klage over hanegal.
 Ved afvisning af overhovedet at behandle disse sager er der altså alene  

 tale om, at tilsynsmyndigheden forudgående har prioriteret sin indsats.
 Tilsynsmyndighedens afvisning af at behandle en klage over et  

 bagatelagtigt forhold kan ikke påklages.
»Konstaterende afgørelser« Heller ikke såkaldt »konstaterende afgørelser« kan påklages.
Det  

 er ikke nyt men nævnes her blot for god ordens skyld.
 En »konstaterende afgørelse« vil typisk være tilsynsmyndighedens  

 svar, hvis en borger f.eks. klager over støj- el. lugtgener fra en  

 nabovirksomhed, og myndigheden herefter ved måling eller skøn på stedet  

 konstaterer, at virksomheden ikke medfører uacceptabel forurening, og  

 forholdene i øvrigt er i orden.
Det vil de naturligvis være, hvis et tidligere meddelt påbud er overholdt,  

 eller hvis vilkårene i en evt. godkendelse er overholdt, eller - for  

 ikke-listevirksomhed - hvis forureningen eller generne ikke strider imod  

 regler, fastsat i henhold til miljølovgivningen.
Det kan f.eks. være  

 kommunens regler om maksimalt støjniveau i nabo-boligområdet.
 Når tilsynsmyndigheden meddeler sine observationer tilbage til klageren  

 med oplysning om, at myndigheden ikke på det foreliggennde grundlag finder  

 anledning til at skride ind over for virksomheden, er denne  

 »konstaterende afgørelse« en rutinemæssige del af tilsynsarbejdet.  

 En egentlig beslutning eller afgørelse i § 91's forstand er der ikke tale om,  

 og dermed kan myndighendens svar ikke påklages.
2 Administrativ håndhævelse 2.1 Henstilling Henstillingen er det mildeste og i praksis samtidig det mest anvendte  

 håndhævelsesmiddel.
 Henstillingen er en mundtlig eller skriftlig anmodning fra  

 tilsynsmyndigheden til den ansvarlige om at bringe utilfredsstillende forhold  

 i orden inden for en nærmere angiven frist, f.eks. det næste tilsynsbesøg.
En mundtlig henstilling bør ikke stå alene.
Hvis den ansvarlige  

 tilkendegiver at ville efterkomme henstillingen, bør denne af hensyn til  

 eventuelt senere behov for dokumentation følges op med en skriftlig  

 bekræftelse af den indgående aftale.
 Hvis den nævnte tilkendegivelse ikke kan opnås, må tilsynsmyndigheden  

 overveje at meddele et påbud i sagen, jf. vejledningens afsnit 2.2.1.1.
Ingen retlig værdi Ved miljøforhold af mindre alvorlig karakter kan en henstilling være  

 hensigtsmæssig, men kun i situationer, hvor det kan forventes, at den bliver  

 fulgt.
Tilsynsmyndigheden bør være opmærksom på, at henstillingen som  

 håndhævelsesmiddel ikke har nogen retlig, dvs. bindende værdi.
Dette gælder,  

 uanset henstillingen har form af en aftale mellem den ansvarlige og  

 tilsynsmyndigheden.
Hvis der efterfølgende sker forurening, som munder ud i en straffesag, vil  

 den angivne henstilling kunne have bevismæssig værdi, da adressaten ved  

 påtalen fik viden om de betænkelige miljøforhold.
Den skete forurening kan  

 dermed begrundes med uagtsomhed.
Men overtrædelse af selve henstillingen vil  

 - som nævnt - ikke kunne sanktioneres.
Kun en henstilling Utilfredsstillende miljøforhold bør kun påtales en gang.
Gentagne  

 henstillinger om det samme forhold vil svække tilsynsmyndighedens stilling i  

 en eventuel straffesag, idet det dels udtrykker manglende konsekvens hos  

 tilsynsmyndigheden, dels kan opfattes, som om det påtalte forhold er af  

 mindre væsentlig betydning.
 Klart ulovlige forhold bør altid håndhæves konsekvent ved at meddele påbud  

 eller forbud om nødvendigt ved iværksættelse af selvhjælpshandling.
 Ved forsætlige eller groft uagtsomme lovovertrædelser bør der desuden som  

 hovedregel indgives politianmeldelse.
Henstillingen som påbudsvarsel 2.1.1 Udarbejdelse af henstilling I situationer, hvor der ikke er tale om overtrædelse af loven eller givne  

 vilkår, kan en skriftlig henstilling udmærket anvendes, men det må i så fald  

 anbefales, at henstillingen udformes på en sådan måde, at den samtidig med at  

 være en henstilling opfylder kravene til en forvarsling, jf. § 75 og  

 vejledningens afsnit 2.2.1.1. Herved bibeholdes præget at gensidig aftale  

 omkring de påtalte forhold samtidig med, at konsekvensen i håndhævelsen  

 opretholdes.
 Hvis henstillingen ikke efterkommes, kan tilsynsmyndigheden umiddelbart  

 som næste skridt meddele påbud om de aftalte forhold.
 Henstillingen kan for eksempel udformes, som vist herunder:
 Vedr.: Miljøtilsyn på A/S Aktiv. .
 Den 28. februar 1992 var Teknisk Forvaltning på tilsyn hos A/S Aktiv, hvor  

 vi fandt, at en række råvarer blev opbevaret udendørs på paller uden  

 afskræmning.
 I forbindelse med brand eller uheld under håndtering indebærer dette  

 risiko for væsentlig forurening af omgivelserne.
Det aftaltes ved tilsynet med driftsleder S.
Mart, at virksomheden snarest  

 muligt træffer foranstaltninger til afhjælpning af de påtalte forhold, f.eks.  

 ved opbevaring af produkterne indendørs eller i containere, og at arbejdet er  

 færdiggjort senest den 30. april 1992.
 Teknisk Forvaltning vil ved fornyet tilsyn på A/S Aktiv kontrollere, at  

 henstillingen er efterkommet som aftalt.
Er dette ikke tilfældet, vil forvaltningen forelægge sagen for Renby  

 Kommunens Udvalg for Teknik og Miljø på udvalgets møde den 11. maj 1992.  

 Udvalget vil blive bedt om at tage stilling til, om kommunen på baggrund af  

 den foreliggende forureningsrisiko skal påbyde Dem at gennemføre de nævnte  

 foranstaltninger.
Kommunen har som tilsynsmyndighed denne mulighed i henhold  

 til miljøbeskyttelsesloven (lov nr. 358 af 6. juni 1991) § 42, stk. 2.
 Det pågældende lovafsnit vedlægges i kopi.
Da en beslutning om påbud således kan komme på tale, skal Tekniske  

 Forvaltning allerede nu oplyse Dem om Deres ret til at udtale Dem i sagen,  

 således at Deres synspunkter kan indgå i det politiske udvalgs overvejelser,  

 når spørgsmålet om påbud drøftes.
De bedes især oplyse om, hvilke  

 omkostninger, fordele og ulemper en påbudsbeslutning vil have for  

 virksomheden.
 Deres eventuelle bemærkninger bedes fremsendt til Teknisk Forvaltning  

 senest den 4. maj 1992.
De har desuden ret til at se alle dokumenter i sagen.
Hvis dette ønskes,  

 kan tidspunktet for gennemsyn aftales telefonisk med forvaltningen.
Med venlig hilsen 2.2.  Påbud/forbud Påbud - forbud I miljøbeskyttelsesloven er der ikke forskel på de administrative regler,  

 der gælder for henholdsvis påbud og forbud.
I det følgende betegnes  

 begreberne derfor under et som »påbud«.
Hidtil to typer påbud Hidtil har der administrativt været skelnet mellem to typer påbud, hhv.  

 almindeligt påbud og lovliggørelsespåbud.
Ved almindeligt påbud pålagdes en i  

 øvrigt lovlig virksomhed visse ændrede vilkår for virksomhedens produktion  

 mv.
Ved lovliggørelsespåbud var der derimod tale om, at virksomheden blev  

 pålagt at ophøre med et ulovligt forhold.
Ændrede betegnelser Under hensyn til, at der gælder forskellige regler omkring forvarsling og  

 klagemulighed for de to typer håndhævelsesmidler, er det fundet  

 hensigtsmæssigt at ændre betegnelsen lovliggørelsespåbud til indskærpelse,  

 hvorved det tydeliggøres, at det ikke er tilsigtet at etablere en ny  

 retstilstand, men at håndhæve den eksisterende.
Dette indebærer, at  

 almindelige påbud i vejledningen blot benævnes påbud.
 I det følgende gennemgås dels de forhold, der kendetegner henholdsvis  

 påbud og indskærpelse, og dels de regler, der gælder for meddelelse af hvert  

 af de to håndhævelsesmidler.
2.2.1 Påbud Ny retstilstand Ved et påbud fastlægger tilsynsmyndigheden på grundlag af skøn nye vilkår  

 eller grænser for den person eller virksomhed, der får påbudet.
Det vil sige,  

 at der med påbudet bliver fastlagt en ny retstilstand for den pågældende.
 Et sådant påbud gives typisk til en virksomhed, når tilsynsmyndigheden  

 konstaterer et forhold, som ikke i sig selv er ulovligt, men som efter  

 tilsynsmyndighedens skøn indebærer risiko for eller medfører væsentlig  

 forurening.
Eksempler Eksempler på påbud er påbud efter § 30 om at foretage nødvendig udbedring  

 af uhensigtsmæssige spildevandsanlæg, eller påbud efter § 41 og § 42 om at  

 nedbringe forureningen eller risikoen herfor fra virksomheden, anlæg eller  

 aktiviteter.
Standsningspåbud Kan forureningen eller ulemperne ikke afhjælpes, kan tilsynsmyndigheden  

 meddele et standsningspåbud, dvs. forbud mod fortsat drift, og kan evt.  

 forlange virksomheden eller anlægget fjernet; jf. § 41, stk. 2 og § 42, stk.  

 4.
2.2.2 Regler for meddelelse af påbud Varslingspligt Inden der meddeles påbud, skal påbudet skriftligt forvarsles, jf. § 75,  

 stk. 1. Adressaten skal herunder oplyses om retten til aktindsigt og til at  

 udtale sig samt opfordres til at bidrage med oplysninger til brug for  

 beslutningen.
Klageadgang Et påbud kan jf. § 91 påklages til Miljøstyrelsen inden for den i § 93  

 fastsatte frist på 4 uger.
Afgørelse om påbud skal derfor indeholde den  

 nødvendige klagevejledning, hvis omfang er oplyst i § 77, jf. § 74.
Frist for sagsanlæg Afgørelse om påbud skal i henhold til forvaltningslovens § 26 desuden  

 indeholde oplysning om fristen for sagsanlæg jf. miljøbeskyttelseslovens §  

 101, stk. 1. Ønskes påbudets gyldighed prøvet ved en domstol, skal sagen  

 anlagt inden 6 måneder efter, at påbudet er meddelt, eller - hvis sagen  

 påklages - inden 6 måneder efter, at den endelige administrative afgørelse  

 foreligger.
Underretning til andre De personer, nyndigheder og organisationer, der er klageberettigede i de  

 enkelte sagstyper, er angivet i § 98, § 99 og § 100.
Opsættende virkning eller anden bestemmelse Klage over påbud har opsættende virkning, jf. § 95, stk. 1, med mindre  

 klagemyndigheden bestemmer andet.
 Tilsynsmyndigheden kan dog, jf. § 78, stk. 2, når særlige grunde taler for  

 det, bestemme, at klage over påbudet ikke skal have opsættende virkning.  

 Klagemyndigheden kan også har bestemme andet, jf. § 95, stk. 2.
Skriftligt påbud med frist for efterkommelse Et påbud skal være skriftligt og det skal indeholde en frist for  

 efterkommelse, jf. hhv. § 74, stk. 1 og § 78, stk. 1. Fristen bør afvejes  

 efter dels karakteren af de forureningsmæssige forhold, dels virksomhedens  

 tidsmæssige mulighed for at iværksætte foranstaltningerne.
Mundtligt påbud ved øjeblikkelig indgriben Når der er fare for sundheden, eller hvis trussel om væsentlig skade på  

 miljøet nødvendiggør øjeblikkeligt indgreb, kan et påbud meddeles mundtligt,  

 jf. § 74, stk. 3.
 I den situation bortfalder såvel varslingspligten som pligten til at  

 fastsætte frist for efterkommelse samt den opsættende virkning af eventuel  

 klage over påbudet, jf. hhv. § 75, stk. 2 og § 78, stk. 1 og stk. 2.
Skriftlig opfølgning For at undgå senere tvivl om påbudets indhold, skal et mundtligt påbud  

 snarest muligt tillige meddeles skriftligt, jf. § 74, stk. 3.
 I de situationer, hvor tilsynsmyndigheden har pligt til selv at foretage  

 indgrebet, sker dette uden forudgående påbud; se afsnit 2.3.4. om umiddelbar  

 selvhjælpshandling.
Proportionalitetsprincip Tilsynsmyndigheden bør altid ved anvendelse af påbud være opmærksom på, at  

 de påbudte foranstaltninger skal stå i et rimeligt forhold til den aktuelle  

 forureningsrisiko.
Der må således ikke kræves mere indgribende  

 foranstaltninger end nødvendigt til sikring af miljømæssigt forsvarlige  

 forhold.
Fristforlængelse kun, når aktiv indsats ydes Hvis en virksomhed ikke kan overholde fristen for efterkommelse af et  

 påbud, eller andre nye og afgørende oplysninger foreligger, kan  

 tilsynsmyndigheden forlænge fristen ved at meddele dette som en ny afgørelse.
Overskrides tidsfristen, bør fristforlængelse kun gives, når virksomheden  

 aktivt har forsøgt at overholde fristen og er uden skyld i overskridelsen.
I  

 situationer, hvor der foreligger risiko for væsentlig forurening, bør  

 tilsynsmyndigheden overveje selvhjælpshandling.
Politianmeldelse Har en virksomhed ikke efterkommet eller forsøgt at efterkomme et meddelt  

 påbud inden for den givne frist, bør tilsynsmyndigheden i alle tilfælde  

 vurdere, om overtrædelse af påbudet kan danne grundlag for en  

 politianmeldelse.
I almindelighed bør der indgives politianmeldelse ved  

 fristoverskridelse, med mindre særlige forhold taler derimod.
2.2.3 Andre forhold Når tilsynsmyndigheden ændrer gældende vilkår for en virksomhed, et anlæg  

 eller en aktivitet, jf. § 28, stk. 1-3, § 30, stk. 1 eller § 41, stk. 5,  

 foreligger der en ny retstilstand for adressaten, ligesom ved meddelelse af  

 påbud.
 Derfor gælder der ved meddelelse af tilladelser og godkendelser de samme  

 administrative regler om klageadgang, som ved meddelelse af påbud.
Berigtigelse af ugyldigt påbud Hvis tilsynsmyndigheden har meddelt et påbud, der ikke opfylder de  

 formelle regler for meddelelse af påbud, jf. foregående afsnit, eller hvis  

 indholdet af påbudet ikke har hjemmel i loven, bør påbudet berigtiges med et  

 nyt påbud, der såvel formelt som indholdsmæssigt er i orden.
Der vil ikke  

 kunne rejses tiltale eller idømmes straf på baggrund af et forkert udformet  

 og dermed ugyldigt påbud.
 Ved berigtigelse af et ugyldigt påbud skal overtrædelsestidspunkt, frister  

 o.l. beregnes fra tidspunktet for det gyldige påbud.
2.2.4 Udarbejdelse af påbud Nedenstående er vist eksempler på udformning af påbudsvarsel og påbud.
 Vedr.: Varsel om påbud efter miljøbeskyttelsesloven.
Teknisk Forvaltning har gennemgået A/S Stålglimts fremsendte målerapporter  

 fra 1. kvartal i år over kølevandet, som virksomheden udleder i Renby Å.
Det  

 fremgår af analyseresultaterne, at kølevandets indhold af tungmetallet  

 cadmium er væsentligt forhøjet i forhold til koncentrationen i almindeligt  

 overfladevand, herunder Renby Å.
 I A/S Stålglimt's godkendelse af 15. januar 1992 er der ikke fastsat  

 specificerede vilkår til kølevandets indhold af tungmetaller.
 Teknisk Forvaltning vurderer, at det forhøjede cadmiumindhold i  

 kølevandets medfører væsentligt forurening af overfladevand, og at denne  

 forurening går ud over det, som blev lagt til grund ved godkendelsen af  

 virksomheden.
Forvaltningen overvejer derfor at påbyde A/S Stålglimt at lade  

 virksomhedens kølevand rense for tungmetaller ved hjælp af den bedste  

 tilgængelige teknologi på området.
Det skal herunder sikres, at  

 cadmiumindholdet ved udledning til Renby Å pr. 1. januar 1993 ikke overstiger  

 0,005 mg/l.
 Påbudet vil i givet fald blive meddelt i henhold til  

 miljøbeskyttelseslovens (lov nr. 358 af 6. juni 1991) § 41, stk. 1 og stk. 4,  

 nr. 3.
 De pågældende lovbestemmelser vedlægges i kopi.
Inden Teknisk Forvaltning beslutter, om A/S Stålglimt skal påbydes at  

 rense kølevandet, skal forvaltningen med denne skrivelse oplyse om  

 virksomhedens ret til at udtale sig i sagen, således at virksomhedens  

 synspunkter kan indgå i overvejelserne om påbudet.
Især bedes oplyst, hvilke  

 omkostninger, fordele og ulemper en eventuel påbudsbeslutning vil have for  

 virksomheden.
 A/S Stålglims eventuelle bemærkninger bedes fremsendt til Teknisk  

 Forvaltning senest 14 dage fra dato.
Teknisk Forvaltning skal desuden gøre A/S Stålglimt opmærksom på, at  

 selskabet har aktindsigt.
Tidspunkt for eventuelt gennemsyn af sagen kan  

 aftales telefonisk med forvaltningen.
 Forvaltningen er til disposition, hvis der er spørgsmål i sagen, eller  

 denne ønskes nærmere drøftet.
Med venlig hilsen Påbeskrivelse Vedr.: Påbud om nedbringelse af cadmium i kølevand.
Under henvisning til Teknisk Forvaltning varselsskrivelse af 30. april  

 1992 påbydes A/S Stålglimt herved at gennemføre rensning af virksomhedens  

 kølevand ved hjælp af den bedste tilgængelige teknologi på området.
Det skal  

 herunder sikres, at indholdet af cadmium i kølevandet ved udledning til Renby  

 Å ikke overstiger 0,005 mg/l.
 A/S Stålglimt påbydes desuden at udarbejdet og fremsende mindst et forslag  

 til egenkontrol af kølevandets cadmiumindhold.
 A/S Stålglimt har ved skrivelse af 8. maj 1992 som bemærkning til  

 forvaltningens varselsskrivelse anført, at etablering og indkøring af et  

 anlæg til fjernelse af cadmium i kølevandet ikke kan forventes gennemført før  

 ved udgangen af 1. kvartal 1993.
 Under hensyn hertil fastsættes tidspunktet for vilkårets ikrafttræden til  

 1. april 1993. Forslag til egenkontrol af kølevandets cadmiumindhold skal  

 fremsendes til Teknisk Forvaltning senest 1. marts 1993.
 Ovenstående påbud meddeles i henhold til miljøbeskyttelseslovens (lov nr.  

 358 af 6. juni 1991) § 41, stk. 1 og stk. 4, nr. 3.
 Afgørelse kan inden 4 uger fra modtagelsen påklages til Miljøstyrelsen.
Eventuel klage indgives til Teknisk Forvaltning.
Klagen skal være  

 skriftlig og skal for at komme i betragtning være forvaltningen i hænde  

 senest ved klagefristens udløb.
 Eventuelt sagsanlæg skal i henhold til lovens § 101, stk. 1, være anlagt  

 inden 6 måneder efter, at afgørelsen er modtaget, eller - hvis sagen påklages  

 - inden 6 måneder efter, at endelig afgørelse foreligger.
 Teknisk Forvaltning er gerne behjælpelig, hvis der er spørgsmål i sagen.
Med venlig hilsen 2.3  Indskærpelse Overtrædelse Baggrunden for at meddele en indskærpelse er overtrædelse af  

 miljøbeskyttelsesloven eller bestemmelser eller vilkår, fastsat i medfør af  

 loven.
 Herunder f.eks.:
- overtrædelse af generelle forbud, f.eks. § 27, stk. 1, - drift af forurenende virksomhed uden lovpligtig tilladelse eller  

 godkendelse, jf. f.eks. § 19, stk. 1, eller § 33, stk. 1, - overtrædelse af vilkår i godkendelser og tilladelser, - manglende efterkommelse af påbud, - manglende efterkommelse af lovbudne pligter, f.eks. indretningskrav i  

 henhold til reglerne om dambrug, pelsdyrfarme, husdyrgødning mv., eller  

 anmeldelsesordninger, f.eks. i henhold til reglerne for anden virksomhed end  

 listevirksomhed mv., eller jf. reglerne for olie- og kemikalieaffald, - manglende efterkommelse af kommunale regulativer.
Ikke ny retstilstand Ved meddelelse af en indskærpelse er der således  ikke  tale om at  

 fastlægge nye vilkår eller grænser (ny retstilstand) men om at indskærpe  

 allerede gældende bestemmelser.
Det er dette forhold, der adskiller  

 indskærpelsen fra påbudet.
 Sagt på en anden måde: en indskærpelse indeholder ikke nye bestemmelser.
 Hvis tilsynsmyndigheden f.eks. påbyder en ulovlig påbegyndt  

 listevirksomhed at foretage midlertidige, forureningsbegrænsede  

 foranstaltninger for tiden, indtil godkendelse meddeles, er der tale om  

 fastlæggelse af nye bestemmelser for virksomheden (svarende til en  

 »midlertidig godkendelse«). Dermed er påbudet ikke en indskærpelse,  

 men et påbud, og som sådan underkastet reglerne for varsling, klageadgang  

 m.v., jf. afsnit 2.2.2.
Det samme gælder en situation, hvor tilsynsmyndigheden som følge af  

 manglende efterkommelse af et påbud meddeler en listevirksomhed påbud om  

 iværksættelse af bestemte forureningsbegrænsende foranstaltninger.
En sådan  

 afgørelse vil være et påb ud med hjemmel i § 41, stk. 1, og ikke i § 69, stk.  

 1, nr. 1.
Pligt til indskriden (§ 68) Ved overtrædelse - f.eks. etablering eller påbegyndelse af listevirksomhed  

 uden tilladelse jf. § 33, stk. 1 - er der tale om en ulovlig handling, som  

 tilsynsmyndigheden er forpligtet til skride ind over for.
Denne forpligtelse gælder ethvert ulovligt forhold, med mindre forholdet  

 har underordnet betydning.
Det ulovlige forhold skal bringes til ophør, dvs.  

 lovliggøres, og dette sker ved at meddele en indskærpelse.
Tvivl om overtrædelse Hvis der i en konkret sag opstår tvivl om, hvorvidt der foreligger en  

 overtrædelse, kan tilsynsmyndighedens præcisering af de gældende  

 bestemmelser, eventuelt om nødvendigt fulgt op med en indskærpelse, være en  

 praktisk måde at gribe sagen an på.
En sådan situation kan eksempelvis opstå, hvis vilkårene i en godkendelse  

 ikke er tilstrækkeligt præcist formuleret.
Her kan tilsynsmyndigheden over  

 for virksomheden i første omgang præcisere vilkårene, samt hvilke  

 overtrædelser virksomheden har gjort sig skyldig i.
Samtidig opfordres  

 virksomheden til inden en vis frist at bringe forholdene i overensstemmelse  

 med de præciserede vilkår.
Endelig gøres virksomheden opmærksom på, at  

 såfremt dette ikke er sket ved fristens udløb, vil der blive indgivet  

 politianmeldelse.
 Det bemærkes dog, såfremt vilkårene har været så uklare, at der med  

 præciseringer i realiteten træffes en ny afgørelse, dvs. et påbud, så gælder  

 reglerne om forvarsling, klage m.v., jf. afsnit 2.2.2.
Visse selskaber Ved selskaber med begrænset ansvar påhviler forpligtelsen til  

 lovliggørelse selskabet og ikke ejerne af selskabet.
2.3.1 Regler for meddelelse af indskærpelse I almindelighed ikke varslingspligt I modsætning til et påbud skal en indskærpelse i almindelighed ikke  

 forvarsle, da tilsynsmyndigheden som nævnt ikke skal træffe beslutning om  

 fastlæggelse af grænser eller vilkår.
De er givet i bestemmelserne, der er  

 overtrådt.
§ 69-indgreb en undtagelse Dog skal vidtgående håndhævelsesskridt som standsning eller fjernelse af  

 en virksomhed varsles.
Se herom senere i afsnittet.
Ikke klageadgang Da en indskærpelse ikke kan indeholde nye bestemmelser, kan den ikke  

 påklages til anden myndighed.
 Indskærpelsen kan betragtes som en påmindelse om, at såfremt forholdene  

 ikke lovliggøres, vil næste skridt være en politianmeldelse.
Frist for efterkommelse En indskærpelse bør af bevismæssige hensyn meddeles skriftligt, selv om  

 det ikke er noget krav, da der jo ikke er tale om en »afgørelse« i  

 § 74's forstand.
Skriftlig meddelelse vil samtidig i de fleste situationer være det mest  

 hensigtsmæssige, da indskærpelsen alene af rent praktiske grunde må indeholde  

 en frist for efterkommelse.
Fristen bør afvejes efter dels karakteren af de  

 forureningsmæssige forhold og dels virksomhedens tidsmæssige mulighed for at  

 lovliggøre forholdene.
Fristforlængelse kun når aktiv indsats ydes Hvis en virksomhed ikke kan overholde fristen i en indskærpelse, eller  

 andre nye og afgørende oplysninger foreligger, kan tilsynsmyndigheden  

 forlænge fristen.
Overskrides tidsfristen, bør fristforlængelse kun gives, når virksomheden  

 aktivt har forsøgt at overholde fristen og er uden skyld i overskridelsen.
I  

 situationer, hvor der foreligger risiko for væsentlig foreurening, bør  

 tilsynsmyndigheden overveje selvhjælpshandling.
Politianmeldelse Har en virksomhed ikke efterkommet eller forsøgt at efterkomme en  

 indskærpelse inden for den givne frist, bør tilsynsmyndigheden i alle  

 tilfælde vurdere, om der er grundlag for en politianmeldelse.
I almindelighed  

 bør der indgives politianmeldelse ved fristoverskride, med mindre særlige  

 forhold taler derimod.
Standsning og evt. fjernelse af virksomheden Under skærpende omstændigheder kan tilsynsmyndigheden foruden at indgive  

 politianmeldelse nedlægge forbud mod fortsat drift af virksomheden og  

 eventuelt forlange denne fjernet, jf. § 69, stk. 1, nr. 1. Fjernelse af  

 virksomheden kan f.eks. være en nødvendig foranstaltning ved ulovlig  

 affaldsdeponering.
Forbud og fjernelse er vidtgående håndhævelsesskridt, som typisk medfører  

 betydelige udgifter.
Det følger derfor af principperne i foranstaltningsloven  

 om parthøring og af proportionalitetsprincippet, at disse skridt skal  

 varsles, og at virksomheden skal have lejlighed til at udtale sig herom.  

 Varslingen kan om nødvendigt ske mundtligt og med en ganske kort frist.
For  

 f.eks kan varslingen ske mundtligt og på stedet i situationer, hvor  

 aktiviteten er sket uden tilladelse - og klart kræver tilladelse.
Men når  

 beslutningen om forbud/fjernelse så er truffet, følger det af § 69, stk. 3,  

 at den ikke kan påklages.
Genopretning af den hidtidige tilstand Hvis der er sket forurening, kan der ansvarlige påbyder at genoprette den  

 hidtidige tilstand, jf. § 69, stk. 1, nr. 2.
 Påbudet kan f.eks. omfatte krav om:
 - foranstaltninger, som bringer forureningen fra kilden til ophør.
 - foranstaltninger, som fjerner den forvoldte forurening.
 - foranstaltninger, som hindrer eller foreløbigt hindrer yderligere  

 udbredelse af en forurening, der ikke kan fjernes.
 - foranstaltninger, som retablerer den hidtidige miljøkvalitet i  

 omgivelserne.
 Også sådanne påbud kan i lighed med ovennævnte standsningsmeddelelse mv.  

 være vidtgående håndhævelsesskridt, som derfor skal varsles med lejlighed for  

 adressaten til at udtale sig derom.
 Heller ikke disse beslutninger kan påklages, jf. § 69, stk. 3.
2.3.2 Udarbejdelse af indskærpelse I det følgende er vist eksempler på indskærpelse, hhv. ved overtrædelse af  

 givne vilkår og ved lovovertrædelse.
Overtrædelse af vilkår Vedr.: Indskærpelse af vilkår i spildevandstilladelse .
 Ved analyse af spildevandsprøver, udtaget den 30. april 1992 i målebrønden  

 ved GalvAps' afløb til Renby Kommunens spildevandsledning, har Teknisk  

 Forvaltning konstateret et indhold af kobber i spildevandet på 0,1 mg/l mod  

 en højest tilladt koncentration på 0,05 mg/l, således som fastlagt i  

 virksomhedens spildevandstilladelse af 15. januar 1992.
 Denne overtrædelse er strafbar efter miljøbeskyttelseslovens § 110, stk.  

 1, nr. 4.
 Såfremt GalvAps ikke inden den 25. maj 1992 har nedbragt kobberudledningen  

 til det lovlige omfang, vil Renby Kommune anmelde overtrædelsen til politiet.
Endvidere henledes opmærksomheden på, at kommunen som tilsynsmyndigheden  

 og i medfør af miljøbeskyttelseslovens § 69, stk. 1, nr. 1 har mulighed for  

 at forbyde fortsat drift.
Hvis det ulovlige forhold ikke er bragt til ophør  

 inden den ovennævnte frist, vil kommunen overveje at udstede et forbud mod  

 fortsat drift.
En sådan afgørelse vil ikke kunne påklages til anden  

 administrativ myndighed.
GalvAps har ret til at fremkomme med en udtalelse, forinden et forbud mod  

 fortsat drift udstedes.
En eventuel udtalelse bedes fremsendt til  

 forvaltningen senest den 25. maj 1992.
 Ønsker GalvAps at se sagens dokumenter, kan tidspunktet herfor aftales  

 telefonisk med Teknisk Forvaltning, der ligeledes vil være til rådighed, hvis  

 der er spørgsmål i sagen.
Med venlig hilsen Bemærkninger:
 I de fleste situationer kan truslen om forbud mod fortsat drift udelades,  

 dvs. 3. afsnit i ovenstående skrivelse.
Trussel om driftsforbud bør kun fremsættes, hvis truslen bringes til  

 udførelse ved overtrædelse.
I modsat fald vil dommeren med rette kunne  

 spørge, hvorfor forbudet ikke blev udstedt, underforstået af sagen nok  

 alligevel ikke er særlig alvorlig.
Lovtrædelse Vedr.: Standsning af ulovligt etableret og ibrugtaget  

 affaldssorteringsanlæg.
 Ved Rensund Amts miljøtilsyn på A/S Genbrug den 31. marts 1992  

 konstaterede det, at virksomheden har etableret et affaldssorteringsanlæg og  

 har sat dette i drift.
 I henhold til miljøbeskyttelsesloven (lov nr. 358 af 6. juni 1991) skal et  

 affaldssorteringsanlæg godkendes, før det etableres og tages i brug.
Godkendelsespligten er fastlagt i lovens § 33, stk. 1 og den i § 35 nævnte  

 liste, som findes i vedlagte bekendtgørelse nr. 794 af 9. december 1991 om  

 godkendelse af listevirksomhed.
Affaldssorteringsanlæg er omfattet af listens  

 pkt.
K. 1., og Rensund Amt er godkendelsesmyndighed.
Da der ikke foreligger en godkendelse af affaldssorteringsanlægget på A/S  

 Genbrugs areal eller en tilladelse til at påbegynde anlægsarbejdet, jf.  

 lovens § 33, stk. 2, er anlægget ulovligt anlagt og ibrugtaget.
Det blev  

 derfor under besøget på virksomheden varslet, at driften skulle standses, og  

 virksomheden har haft mulighed for at udtale sig om en sådan beslutning.
A/S Genbrug skal med øjeblikkelig virkning ophøre med driften af  

 affaldssorteringsanlægget.
Hvis driften fortsættes, vil Rensund Amt indgive  

 politianmeldelse.
 Endvidere agter Rensund Amt at kræve affaldssorteringsanlægget fjernet fra  

 virksomhedens areal inden den 1. maj 1992, med mindre A/S Genbrug forinden  

 denne frist fremsender en ansøgning om godkendelse af anlægget.
 A/S Genbrugs eventuelle bemærkninger til en sådan beslutning skal være  

 amtet i hænde senest den 15. april 1992.
 Hvis anlægget, uden at godkendelsesansøgning er indsendt, fortsat befinder  

 sig på virksomhedens areal efter 1. maj 1992, ser Rendsund Amt sig nødsaget  

 til at indgive politianmeldelse i sagen.
 Amtets beslutninger meddeles i henhold til miljøbeskyttelseslovens § 69,  

 stk. 1, pkt. 1.
 Afgørelserne kan ikke påklages til anden administrativ myndighed.
 Det bemærkes, at bilag 2 i vedlagte bekendtgørelse indeholder en oversigt  

 over nødvendige oplysninger ved ansøgning om godkendelse.
 En eventuel ansøgning om godkendelse af affaldssorteringsanlægget skal  

 stiles til Rendsund Amt, men skal fremsendes til Rendby Kommune.
 Teknisk Forvaltning er gerne behjælpelig, såfremt der er spørgsmål i  

 sagen.
Med venlig hilsen Bemærkning Tilsynsmyndighedens indgreb bør som nævnt i det foregående afsnit afveje  

 efter forholdene.
 Overstående eksempel på såvel standsningsmeddelelse som varsling af krav  

 om fjernelse af anlægget vil kunne anvendes, såfremt både driften af anlægget  

 og selve anlæggets tilstedeværelse på det pågældende areal giver anledning  

 til væsentlig forurening, der ikke kan nedsættes ved passende vilkår.
 Hvis det alene er driften af anlægget, der medfører miljøproblemer, vil  

 det være tilstrækkeligt at kræve driften standset, enten øjeblikkeligt eller  

 med en frist.
Hvis hverken anlægget eller driften af anlægget giver anledning til  

 væsentlig forurening, kan tilsynsmyndigheden vælge at lade virksomheden  

 fortsætte aktiviteterne med en frist for at søge godkendelse.
Der vil således  

 her være tale om »retlig lovliggørelse« dvs. lovliggørelse af  

 eksisterende forhold.
2.4 Selvhjælpshandling 3 situationer Selvhjælpshandling er tilsynsmyndighedens gennemførelse af miljøkrav for  

 den ansvarliges regning.
2.4.1 Generelle regler Selvhjælpshandling kan tages i anvendelse i 3 forskellige situationer:
Politianmeldelse I selvhjælpssituationer bør tilsynsmyndigheden altid overveje, om der  

 desuden er grundlag for at indgive politianmeldelse.
Anmeldelse bør ske ved  

 væsentligt lovovertrædelser, når de er begået forsætligt eller ved grov  

 uagtsomhed.
 Som nævnt i reglerne for meddelelse af påbud og indskærpelse, hhv.  

 vejledningens afsnit 2.2.2. og 2.3.1., bør der almindeligvis indgives  

 politianmeldelse, hvis et påbud eller en indskærpelse ikke efterkommes  

 rettidigt.
Underretning Beslutning om at foretage selvhjælpshandling skal varsles over for den  

 ansvarlige, som skal have lejlighed til at udtale sig derom, inden  

 selvhjælpshandlingen udføres.
Det er altså de samme principper, som er gælder  

 for forbud/fjernelse efter § 69.
Såvel varslingen som den endelige beslutning skal så vidt muligt ske  

 skriftligt for at undgå misforståelser og eventuelle bevismæssige problemer  

 senere hen.
I øvrigt vil en skriftlig meddelelse tillige ofte bevirke, at den  

 ansvarlige selv udføre det fornødne.
 Kun hvor betingelserne i § 70 er opfyldt, kan myndighederne straks  

 foretage selvhjælp.
 Beslutninger om selvhjælpen kan ikke påklages.
Politiets bistand Politiet yder jf. § 87, stk. 2 tilsynsmyndigheden bistand til at udøve  

 sine beføjelser.
Bistanden består som regel i, at politiet efter anmodning  

 sikrer tilsynsmyndigheden og den evt. rekvirerede arbejdskraft beskyttelse  

 under opholdet på ejendommen.
Afvejning af mål og midler Ved selvhjælpshandlinger skal mål og midler altid afvejes.
Et indgreb skal naturligvis stå i et rimeligt forhold til det, der opnås  

 derved.
Dette proportionalitetsprincip gælder såvel den praktiske udførelse  

 af selvhjælpshandlingen som de økonomiske omkostninger.
Tabsbegrænsningspligt Hvis for eksempel et forbud mod drift af en enkelt maskine eller en del af  

 en virksomhed ikke efterkommes, skal selvhjælpshandlingen - f.eks. afbrydelse  

 af strømmen - søges begrænset til denne maskine.
Rekvireret bistand Hvis den ansvarlige for forureningen kan træffes, bør tilsynsmyndigheden i  

 akutte sager orientere denne om, hvilket firma det påtænktes rekvireret til  

 opgaven - f.eks. et lokalt slamsugerfirma.
Samtidig bør tilsynsmyndigheden  

 spørge, om den ansvarlige har et bedre og/eller billigere forslag.
 I mindre og ikke akutte sager kan tilsynsmyndigheden indhente et eller  

 nogle tilbud, som forelægges den ansvarlige samtidigt med, at denne får  

 mulighed for inden en vis frist at fremkomme med et bedre/og eller billigere  

 tilbud.
Udenretligt syn og skøn I større sager og når tiden tillader det, kan tilsynsmyndigheden gå til  

 domstolene (byretten) og anmode om dommerens udmelding af syns- og skønsmænd  

 til vurdering af omkostningerne ved det arbejde, der påtænkes udført som  

 selvhjælpshandling.
Eksempler Når tilsynsmyndigheden har håndteret sagen rimeligt, f.eks. som ovenfor  

 skitseret, er der ikke tvivl om, at den ansvarlige skal betale regningen.  

 Vedkommendes eventuelle efterfølgende henvisning til, at billigere tilbud  

 o.l. kunne have været fremskaffet, er uden betydning.
 I Miljøstyrelsens publikationsserie, »Orientering fra Miljøstyrelsen,  

 Miljøstraffesager«, indeholder flg. bind/sag nr. eksempler på  

 selvhjælpshandling i forbindelse med miljøstraffesager: III/20, III/21, IV/3,  

 IV/7 og V/6.
Udpantningsret Såfremt den ansvarlige ikke frivilligt betaler regningen for de udførte  

 selvhjælpshandlinger, har tilsynsmyndigheden udpantningsret, jf. §§ 70, stk.  

 2.
 Udpantningsretten og forvaltningen heraf er nærmere uddybet i afsnit 3.9.
I det tilfælde at skyldneren under udpantningen fremsætter indsigelse mod  

 kravets lovlighed eller beløbets størrelse, kan fogeden dog, såfremt sagen er  

 kompliceret, henvise tilsynsmyndigheden til at anlægge sag.
Der er ikke  

 fortrinsret for kravet.
På en evt. tvangsauktion behandles dette som en  

 almindelig fordring.
Dom for beløbet Er der foretaget politianmeldelse, kan sagen om inddrivelse af udgifterne  

 normalt behandles sammen med straffesagen, såfremt anklagemyndigheden anmodes  

 derom.
2.4.2 Opfølgning af påbud/forbud Hvis tidsfristen for efterkommelse af et påbud eller forbud er udløbet,  

 uden at de påbudte foranstaltninger er udført, kan tilsynsmyndigheden  

 iværksætte selvhjælpshandling.
Tidsfrister Denne beføjelse vil for eksempel kunne anvendes, hvis et påbud til en  

 virksomhed om at bortskaffe noget kemikalieaffald fra virksomhedens ejendom  

 ikke er efterkommet ved fristens udløb.
Normalt vil en sådan sag blive  

 overdraget til politiet med henblik på tvangsbøder, indtil forholdet er bragt  

 i orden.
Men virksomhedens økonomi kan være sådan, at økonomiske tvangsmidler  

 er virkningsløse.
I den situation vil selvhjælpshandling være mere  

 hensigtsmæssig.
 Fjernelse af kemikalieaffaldet kan rent praktisk foretages ved hjælp af  

 medarbejdere fra den lokale modtageplads for olie- og kemikalieaffald.
Påbudet påklaget Klage over et påbud har jf. § 95 i almindelighed opsættende virkning.  

 Dette gælder såvel adressatens pligt til at gennemføre de påbudte  

 foranstaltninger, som tilsynsmyndighedens mulighed for at iværksætte  

 selvhjælpshandling.
Dog kan tilsynsmyndigheden i henhold til § 78, stk. 2, bestemme, at klage  

 ikke skal have opsættende virkning.
Her kan selvhjælpshandling iværksættes,  

 når fristen for efterkommelse af påbudet er udløbet, også selv om sagen ikke  

 er færdigbehandlet af klagemyndigheden.
 Tilsynsmyndigheden bør i en sådan situation rådføre sig med  

 klagemyndigheden (Miljøstyrelsen), før selvhjælpsforanstaltninger  

 iværksættes.
I samme situation bør tilsynsmyndigheden indgive politianmeldelse.
Selv om  

 politiet formentlig sætter sagen i bero, indtil klagemyndighedens afgørelse  

 foreligger, vil politianmeldelsen være udtryk for en konsekvent håndhævelse  

 af loven.
Tilsynsmyndigheden kan eventuelle forinden anmeldelsen anmode  

 Miljøstyrelsen om en udtalelse i sagen og samtidig gøre opmærksom på klagen.
 Kopi af politianmeldelsen bør tilsendes Miljøstyrelsen.
2.4.3 Opfølgning af indskærpelse Når indskærpelse om at bringe ulovlige forhold i orden ikke er efterkommet  

 ved udløbet af tidsfristen, vil det normalt være på sin plads at indgive en  

 politianmeldelse.
Myndigheden kan også vælge at foretage  

 selvhjælpsforanstaltninger med hjemmel i § 69, stk. 1, nr. 3. Beslutning om  

 sådannne handlinger skal varsles mv., jf. afsnit 2.4.1.
 Ved ulovlige forhold forstås såvel lovovertrædelser som overtrædelse af  

 bekendtgørelser eller andre bestemmelser, fastsat med hjemmel i miljøloven,  

 jf. det indledningsvist i afsnit 2.3. nævnte.
Ulovlig virksomhed Etablering af en godkendelsespligtig bilophugningsplads uden forudgående  

 godkendelse er et eksempel på en lovovertrædelse.
Såfremt tilladelse til  

 ophugningspladsen ikke efterfølgende kan meddeles, og såfremt en indskærpelse  

 til ejeren om at lovliggøre forholdene, dvs. at fjerne bilerne, ikke  

 efterkommes, kan tilsynsmyndigheden selv foretage det fornødne med hjemmel i  

 § 69.
Opgaven vil rent praktisk bestå i at flytte bilerne til en godkendt  

 bilophugningsplads.
Omkostningerne herved vil kunne modregnes i vederlaget  

 for de afleverede biler, før et evt. overskydende beløb udbetales ejeren.
Overtrædelse af bekendtgørelse Overtrædelse af en bekendtgørelse kan f.eks. være manglende overholdelse  

 af olietankbekendtgørelsens regler om sløjfning og afblænding af olietanke,  

 der ikke længere anvendes, f.eks. efter overgang til fjernvarme eller  

 naturgas.
 Her kan tilsynsmyndigheden efter fristens udløb f.eks. lade afblændingen  

 foretage af en fagmand og lade tankens ejer betale regningen.
Vilkårsovertrædelse Selvhjælpshandling i forbindelse med vilkårsovertrædelse vil som i de  

 øvrige nævnte situationer bestå i, at tilsynsmyndigheden selv gennemfører de  

 krævede foranstaltninger.
 Tilsynsmyndigheden kan f.eks. lade en måling udføre for den ansvarliges  

 regning, såfremt målingen klart og utvetydigt er fastsat som vilkår i en  

 godkendelse, og såfremt en indskærpelse om at overholde vilkåret ikke  

 efterkommes inden for den angivne frist.
 Ved mere alvorlige vilkårsovertrædelser kan det blive nødvendigt for  

 tilsynsmyndigheden at lukke en virksomhed ved hjælp af en  

 standsningsmeddelelse, dvs. forbud mod fortsat drift af virksomheden.
En sådan situation kan f.eks. være en virksomheds gentagne store  

 overtrædelser af sin spildevandstilladelser med hensyn til det maksimalt  

 tilladte indhold af tungmetaller i spildevandet.
Også en standsmeddelelse  

 skal varsles med lejlighed for virksomheden til at komme med bemærkninger.
Se  

 herom i afsnit 2.3.1.
2.4.4 Umiddelbart indgreb I tilfælde af overhængende alvorlig fare for sundheden og i tilfælde, hvor  

 øjeblikkelige indgreb er påkrævet for at afværge væsentlig forurening eller  

 forureningens udbredelse, foretager tilsynsmyndigheden det nødvendige uden  

 påbud og for den ansvarliges regning; § 70, stk. 1.
Pligt til selvhjælp i to situationer Tilsynsmyndigheden har altså pligt til - uden påbud - at iværksætte  

 selvhjælpshandlinger i flg. to situationer:
- hvis det foreligger overhængende alvorlige fare for sundheden, eller - hvis et øjeblikkeligt indgreb er nødvendigt for at afværge en væsentlig  

 forurening eller dennes udbredelse.
Hurtig reaktion nødvendig I de fleste situationer vil der ikke herske tvivl om, hvorvidt  

 forudsætningen for - og dermed pligten til - umiddelbart  

 selvhjælpsforanstaltninger er til stede.
 Tilsynsmyndigheden bør i tvivlssituationer være opmærksom på, at jo  

 længere tid der går, før selvhjælpshandlingen besluttes og iværksættes, jo  

 vanskeligere vil det efterfølgende blive at argumentere for, at indgreb uden  

 forudgående påbud var nødvendigt, hvilket er betingelsen for fuldt ud at  

 kræve udgifterne dækket af forureneren.
2.5 Tilsynsmyndighedens dokumentation 2.5.1 Tilsynsmyndighedens undersøgelsesbeføjelser I situationer, hvor tilsynsmyndigheden bliver opmærksom på forhold, der  

 kan være i strid med loven, skal der foretages nærmere undersøgelser til  

 afklaring heraf.
Det er miljømyndighedens opgave at undersøge disse forhold.
 Hvis lovovertrædelse kan konstateres, skal det besluttes, hvilket  

 administrative indgreb der skal iværksættes, og om der evt. desuden skal  

 indgives politianmeldelse.
 Tilsynsmyndighedens undersøgelsesbeføjelser er fastlagt i  

 miljøbeskyttelseslovens § 72 og § 87:
 - § 72 giver tilsynsmyndigheden beføjelser til at kræve alle oplysninger  

 af betydning for vurdering af forureningen og for eventuelle afhjælpende  

 eller forebyggende foranstaltninger.
 - § 87 giver uden retskendelse tilsynsmyndigheden adgang til enhver  

 ejendom for at håndhæve miljøbeskyttelsesloven og evt. foretage undersøgelser  

 i forbindelse hermed.
 Foruden pligten til at udlevere de oplysninger, som tilsynsmyndigheden  

 kræver, har virksomheden, jf. § 71, pligt til at anmelde driftsforstyrrelser  

 eller uheld til tilsynsmyndigheden, hvis der er sket væsentlig forurening,  

 eller der er fare herfor.
 Hvis lovovertrædelsen munder ud i en straffesag, er det afgørende  

 betydning, at tilsynsmyndigheden kan dokumentere sagens faktiske forløb og  

 omkostninger, herunder:
- håndhævelse i form af tilsynsmyndighedens egen indsats, - den skete overtrædelse af loven, eller bestemmelse udstedt i medfør af  

 loven, og - de afholdte udgifter i forbindelse med undersøgelser og evt.  

 forebyggelse eller afværgning af forurening.
2.5.2 Dokumentation for håndhævelse Aktivt tilsyn Tilsynsmyndigheden kan ikke nøjes med at behandle sagerne ved  

 skrivebordet, men skal gennem reelt tilsyn på virksomhederne sikre  

 miljøbeskyttelsesloven overholdt.
 Tilsynsrapporterne er dokumentation for tilsynsbesøgene og bør indeholde  

 detaljerede oplysninger om, hvad der er kontrolleret og konstateret under  

 besøget.
Skriftligt påbud Eventuelle mundtligt meddelte henstillinger eller påbud ved besøget bør  

 straks efter tillige meddeles skriftligt, således at dokumentationen sikres,  

 og der ikke kan opstå tvivl om indholdet.
De formelle forhold omkring  

 forhåndsvarsel og frist for efterkommelse af påbud er beskrevet i afsnit 2.2.
2.5.3 Dokumentation for forurening Baggrund for påbud Inden et påbud eller en indskærpelse meddeles, skal der i almindelighed  

 foreligge dokumentation for de forhold, der begrunder meddelelse.  

 Dokumentationen bør fremgå af tilsynsrapporten, gerne vedlagt eventuelle  

 analyserapporter og fotos. (Om det særlige påbud uden dokumentation, se  

 afsnit 2.5.5.).
Konstateret forurening I en forureningssituation angives, hvilke forurenende stoffer der er tale  

 om, samt såvidt muligt forureningens omfang og skadevirkning.
Med mindre der  

 er tale om en akut forurening, bør tilsynsmyndigheden desuden forsøge at  

 tidsbestemme perioden, hvorigennem forureningen har fundet sted.  

 Forureningens omfang bør søges kvantificeret, f.eks. som udstrækningen af  

 forurenet areal, antal udledte PE eller koncentation af det forurenende stof  

 i forhold til tilladt værdi.
Skadevirkningen kan f.eks. angives som mængde  

 grundvand, der skønnes truet af ulovlig deponering, antal nedsivende kg N pr.  

 år fra gødningsforurening, skade på et vådområdes dyre- og planteliv etc.
Checkliste I forureningssager kan det være nyttigt for tilsynsmyndigheden at anvende  

 en checkliste over forhold, der kan have betydning for sagen, og som i givet  

 fald udgøre bevismateriale.
 Checklisten kan f.eks. udformes som vist herunder, hvor listen kan  

 anvendes i større eller mindre omfang, afhængig af den konkrete sag:
Check - forureningssager A.
Det faktiske forløb:
 - Hvem forurener.
 - Stedet for forureningen.
 - Hvori består forureningen (udledning til luft/jord/vandløb etc.).
 - Hvilke paragraffer/andre bestemmelser/påbud er overtrådt.
 - Hvor længe har forureningen stået på.
 - Hvor stor er overtrædelsen i forhold til evt. tilladelse/vilkår (f.eks.  

 angivet i mængde ell. % af tilladt udledning).
 - Foreliggende sagsakter (godkendelser, påbud, tilsynsrapporter,  

 driftsjournaler, klager, mødereferater, notater osv.).
 - Evt. anmelder og vidner.
B.
Skyldsspørgsmålet:
 - Det var ikke bare et uheld, fordi ....
 - Evt. tidligere overtrædelser.
C.
Undersøgelser og anden dokumentation:
 - Prøvetagningstidspunter og -sted.
 - Prøveudtager (f.eks. egen forvaltning, LMK ell. andet laboratorium).
 - Målinger/analyseparametre og anvendte metoder.
 - Observationer, beskrivelse og vurderinger heraf (f.eks.  

 lækage/afledning, mængde, farve, lugt osv. og biologisk-/fysisk-/kemiske  

 vurdering).
 - Fotos og/ell. evt. anden dokumentation (f.eks. farvestoftilsætning til  

 påvisning af lækage eller afløb).
C.
Miljøskadelighed.
 - Beskrivelse af skader på recipient/renseanlæg/andet.
 - Notater om betydningen af overskredne parametre (f.eks.: BI5 er udtryk  

 for . . . . For højt BI5 betyder for recipienten/renseanlægget, at . . .  

 .)».
 - Evt. udtalelser fra sagkyndige.
 D. Økonomisk fordel:
 - Oplysninger om, hvori en evt. økonomisk fordel består.
 - Oplysninger, som kommunen ligger inde med.
 - Angivelse af, hvad politiet evt. bør undersøge nærmere.
Hurtig reaktion ved lovovertrædelse Er der sket en overtrædelse af loven, eller bestemmelser eller vilkår  

 fastsat i medfør af loven, er det vigtigt, at målinger og andre tekniske  

 undersøgelser foretages umiddelbart efter, at de ulovlige forhold er  

 konstateret.
I modsat fald vil muligheden for at dokumentere overtrædelsen  

 samt forureningens omfang og eventuelle skadevirkning ofte være forpasset.
Kvalificerede målinger Bevisbyrden påhviler tilsynsmyndigheden, hvorfor kravet til kvaliteten af  

 beviset skærpes, hvis dette skal danne basis for et indgreb.
Også i en evt.  

 efterfølgende retssag er det af helt afgørende betydning, at målinger og  

 analyser er udført så kvalificeret, at der ikke kan rejses tvivl om  

 resultaterne.
Eksempelvis bør tilsynsmyndigheden lade målinger udføre af et  

 akkrediteret laboratorium, hvis resultaterne skal tjene som fyldestgørende  

 bevismateriale i en sag.
2.5.4. Dokumentation for udgifter Ved en lovovertrædelse kan den ansvarlige i henhold til domspraksis  

 pålægges at dække tilsynsmyndighedens udgifter til målinger og analyser.
Det  

 er dog en forudsætning, at udgifterne kan dokumenteres og er rimelige.
Det  

 samme gælder omkostningerne i forbindelse med eventuelle  

 selvhjælpsforanstaltninger, jf. vejledningens afsnit 2.3.
Tilsynsmyndigheden kan dog kun forvente godtgørelse for eksterne udgifter,  

 dvs. betalte regninger.
Uanset hvor god dokumentationen er, vil tiltalte ikke  

 få pålagt at betale for tilsynsmyndighedens eget sagsbehandlingsarbejde.
Men  

 udfører myndigheden entreprenørarbejde, kan dette normalt forlanges  

 godtgjort.
2.5.5. Påbud uden dokumentation Advarsel mod fejlinvestering Tilsynsmyndigheden kan via påbud foregribe forurening fra endnu ikke  

 etablerede virksomheder eller aktiviteter, som skønnes at kunne indebære en  

 forureningsrisiko.
Jf. § 41, stk. 1, sidste punktum (listevirksomheder), og §  

 42, stk. 2, sidste punktum og stk. 5 (andre virksomheder).
 Virksomhederne kan på denne måde samtidig advares mod fejlinvesteringer i  

 forbindelse med påtænkt etablering, ændring eller udvidelse af aktiviteterne.
 Hvis en virksomhed f.eks. agter at etablere sig i et bestemt område eller  

 ønsker at udvide eller ændre driften, kan tilsynsmyndigheden gøre opmærksom  

 på, hvilke miljøforanstaltninger der erfaringsmæssigt vil være nødvendige -  

 og dermed kræves gennemført - for at undgå væsentlige gener for de omboende.
Herved har tilsynsmyndigheden forud advaret virksomheden mod  

 fejldispositioner og har samtidig - med behørig frist for virksomheden til at  

 melde tilbage, f.eks. 14 dage - forhåndsvarslet et påbud.
Om nødvendigt kan  

 dette herefter meddeles umiddelbart i forbindelse med igangsætning af  

 driften.
Om varsling og meddelelse af påbud henvises til afsnit 2.2.2.
3 Politianmeldelse, efterforskning og tiltalerejsning 3.1 Indgivelse af politianmeldelse Administrative midler udtømt Langt de fleste sager i forbindelse med hensyn til håndhævelse bør og kan  

 klares ad administrativ vej.
Tilsynsmyndigheden bør således altid overveje,  

 om administrative midler er tilstrækkelige, herunder egnede, til at standse  

 et ulovligt forhold.
Grove overtrædelser Politianmeldelse kommer ind i billedet, når administrative midler ikke har  

 vist sig tilstrækkelige til at standse en ulovlighed, eller der er tale om en  

 grov overtrædelse.
MBL § 68 ulovlige forhold bringes til ophør Efter miljøbeskyttelseslovens § 68 har tilsynsmyndigheden pligt til at  

 bringe ulovlige forhold til ophør.
Hvor ulovligheden er fortsat uanset  

 administrativt indgreb, f.eks. påbud eller forbud, bør følgen normalt være  

 politianmeldelse.
 Den omstændighed, at lovliggørelse har fundet sted, enten ved at påbud  

 efterfølgende er efterkommet, eller at der har været tale om en enkeltstående  

 eller kortvarig ulovlighed, f.eks. udbringning af gylle på frossen jord eller  

 afbrænding af halm eller kabelskrot, begrunder ikke i sig selv, at der ikke  

 skal indgives politianmeldelse.
Retsforfølgning af grove lovovertrædelser Den ansvarlige tilsynsmyndighed har i disse tilfælde pligt til at  

 retsforfølge grove lovovertrædelser, som f.eks. forsætlige eller uagtsomme  

 udledninger af væsentlige mængder af forurenende stoffer, jf. afsnit 3.1.1.  

 til 3.1.3.
 Hvis en tilsynsmyndighed svigter sine pligter ved positivt, f.eks. efter  

 afstemning i udvalget, at beslutte, at der ikke skal indgives  

 politianmeldelse i en sag om grov overtrædelse af lovgivningen, og hvor  

 administrative midler ikke har bragt forholdet til ophør, kan følgen være, at  

 Miljøstyrelsen meddeler politimesteren, at sagen bør forfølges, jf. dom  

 afsagt af Retten i Skive den 17. juni 1992. I sager om grov pligtforsømmelse  

 kan Miljøstyrelsen bede Tilsynsrådet om, at der rejses tiltale mod de  

 ansvarlige politikere, jf. kommunestyrelseslovens § 61c.
Afvejning, prioritering Det bør dog altid indgå i tilsynsmyndighedens vurdering af, om der skal  

 indgives politianmeldelse, om sagen er egnet til strafferetlig forfølgelse  

 ved domstolene, herunder om den kan holde.
Uvæsentlige og bagatelagtige sager  

 bør normalt ikke håndhæves med politianmeldelse, medmindre der er en særlig  

 begrundelse herfor, f.eks. at der er tale om gentagelse.
Ud fra en  

 lighedsbetragtning bør tilsynsmyndigheden følge en konsekvent linie i  

 håndhævelsen af overtrædelser.
Dog må tilsynsmyndighederne om nødvendigt,  

 uden at dette vil kunne kritiseres, prioritere sagerne, således at  

 ressourcerne først og fremmest sættes ind i de grove sager.
 På grundlag heraf kan fastsættes visse almindelige retningslinier for  

 indgivelse af politianmeldelse.
 3.1.1 Overtrædelser af lovbundne forbud og pligter o.l.
3.1.1.1 Overtrædelse af miljøbeskyttelseslovens §§ 19 og 27 samt  

 forbud i bekendtgørelser MBL §§ 19 og 27 En klar overtrædelse af de generelle forbud i miljøbeskyttelseslovens § 19  

 eller § 27, der har medført forurening eller væsentlig fare herfor, må  

 normalt medføre politianmeldelse fra tilsynsmyndighedens side.
Ulovlig udledning til vandløb Sager om ulovlig udledning til vandløb mv. har på landbrugsområdet typisk  

 drejet sig om ulovlig udledning af gylle, ajle og møddingssaft.
Der har i disse sager, navnlig i sagerne om mindre vandløbsforureninger  

 under 1000 PE, dannet sig en praksis, jf.
Miljøstraffesager II, s. 48 f  

 nævnte Højesteretsdomme fra 1987 om mindre vandløbsforureninger.
Baggrunden  

 for den konsekvente håndhævelse af disse sager er, at den generelle grovhed  

 af overtrædelserne er ganske betydelig.
Sager om udledning og spild af bekæmpelsesmidler, hvor der ikke omgående  

 sørges for afhjælpning af forureningen, bør endvidere håndhæves strengt, dvs.  

 med indgivelse af politianmeldelse og evt. iværksættelse af  

 selvhjælpshandling.
I disse sager bør anmeldelsen også omfatte overtrædelse  

 af Lov om Kemiske Stoffer og Produkter, § 59, nr. 10.
Sager vedrørende industrien drejer sig typisk om ulovlig bortskaffelse af  

 forurenende stoffer, herunder kemiske stoffer, til kloak eller vandløb,  

 f.eks. ved spuling af befæstede arealer eller via anden spildevandsafledning,  

 hvor faren for forurening er stor.
Sådanne overtrædelser bør normalt føre til  

 politianmeldelse.
Det samme gælder udledning og spild af bekæmpelsesmidler,  

 jf. ovenfor.
MBL § 19, forurening af jord Tilsvarende gælder klare overtrædelser af miljøbeskyttelseslovens § 19,  

 hvor en forsætlig eller uagtsom forurening af jord eller grundvand bør  

 resultere i politianmeldelse.
Med den nye miljøbeskyttelseslov er også selve  

 jorden omfattet af beskyttelsen.
Denne udvidelse af bestemmelsens  

 anvendelsesområde vil dog overvejende få betydning for forurening med kemiske  

 stoffer, herunder olie- og kemikalieaffald.
Bekendtgørelser, halm En række bekendtgørelser indeholder forbud mod forskellige aktiviteter.  

 Ulovlig afbrænding af halm, udbringning af gylle på frossen jord er hyppigt  

 forekommende eksempler og bør normalt føre til politianmeldelse, ikke mindst  

 fordi konsekvent reaktion er den eneste vej til at nedbringe antallet af  

 disse overtrædelser.
3.1.1.2 Manglende tilladelse eller godkendelse Udgangspunkt politianmeldelse Påbegyndes aktiviteter, hvor forudgående tilladelse er nødvendig, f.eks.  

 efter miljølovens §§ 19, stk. 4, 28 eller 33 eller efter en bekendtgørelse,  

 er udgangspunktet, at klare overtrædelser bør føre til politianmeldelse.
Med  

 udtrykket »klare overtrædelser« menes, at der ikke foreligger  

 retlig tvivl om, at den forurenende aktivitet krævede forudgående tilladelse.
Forurening, god/ond tro Dette gælder både tilfælde, hvor aktiviteten har medført skade eller  

 væsentlig forurening eller fare herfor, eller der er opnået eller tilsigtet  

 en økonomisk fordel.
Udledning af spildevand uden tilladelse må således  

 behandles på samme måde, som ulovlig udledning af ajle og gylle.
Væsentligt  

 er, om den, der ulovligt påbegynder virksomhed, vidste eller burde vide, at  

 tilladelse var nødvendig, dvs. om der foreligger god eller ond tro.
Kan det  

 godtgøres, at virksomheden er påbegyndt for at spare sagsbehandlingstid eller  

 på forventet efterbevilling, bør reaktionen - uanset den administrative  

 reaktion - være indgivelse af politianmeldelse.
»Snyd« Strafforfølgning bør endvidere være reaktionen i sager, hvor der  

 foreligger bevidst »snyd«, dvs. hvor det oplyses, at et byggeri  

 opføres til ikke-godkendelsespligtigt formål.
Indrettes der alligevel  

 godkendelsespligtig virksomhed, bør forholdet strafferetligt forfølges.
Formelle overtrædelser Også rent formelle overtrædelser bør i grovere tilfælde strafforfølges,  

 f.eks. ved gentagelse eller bevidst omgåelse, eller når der er tale om en  

 virksomhed, der har erfaring nok til at vide bedre.
Ud fra en proportionalitetsmæssig betragtning kan ovennævnte udgangspunkt  

 om politianmeldelse fraviges, når den administrative reaktion har medført  

 betydelige omkostninger, og ansøgning indgives omgående efter påtale.
Hvis  

 f.eks. den administrative reaktion har været forbud mod fortsat drift af  

 virksomheden, evt. mod fortsættelse af påbegyndte bygge- og anlægsarbejder,  

 og forbudet er efterkommet, og ansøgning om godkendelse efterfølgende  

 indgivet, vil de økonomiske konsekvenser normalt være så betydelige, at  

 strafferetlig forfølgning ikke er rimelig.
Politianmeldelse bør endvidere  

 undlades i sager om ulovlige mindre udvidelser eller ændringer, som måske  

 vanskeligt kan dokumenteres, da ressourceindsatsen i sådanne sager er  

 uforholdsmæssig stor i forhold til den miljømæssige gevinst.
VL-dom om ulovlig godkendelsespligtig udvidelse, MBL § 33 Et eksempel på en principiel straffesag om godkendelsespligt efter  

 miljøbeskyttelseslovens § 35 (gældende lov § 33) er Vestre Landsrets dom af  

 5. september 1990, jf. »Miljøstraffesager V/9«, hvor retten i en  

 sag om ulovlig udvidelse af et dambrug udtalte, at for virksomheder, der  

 bestod ved lovens ikrafttræden, må bestemmelsen forstås således, »at der  

 skal indhentes forudgående godkendelse fra miljømyndighederne, såfremt  

 virksomheden ønsker at udvide sin produktion til et niveau, der væsentligt  

 overstiger niveauet forud for lovens ikrafttræden, og produktionsudvidelsen  

 isoleret betragtet vil medføre en forøgelse af forureningen set i forhold til  

 forureningsniveauet forud for produktionsudvidelsen.
Bestemmelsen må således  

 antages at stille krav om forudgående godkendelse, selv om virksomheden har  

 til hensigt i forbindelse med produktionsudvidelsen at gennemføre  

 foranstaltninger til imødegåelse af den forøgede forurening, idet  

 godkendelsessystemet bl.a. har til formål at sikre, at det overlades til  

 miljømyndighederne at tage stilling til, i hvilket omfang og på hvilke vilkår  

 en produktionsudvidelse er miljømæssig forsvarlig.
Af den anførte forståelse  

 af bestemmelsen følger endvidere, at der skal indhentes godkendelse, selv om  

 tidligere gennemførte forureningsbegrænsende foranstaltninger eller ændringer  

 i øvrigt måtte bevirke, at den samlede forurening efter produktionsudvidelsen  

 ikke overstiger forureningen på tidspunktet for lovens ikrafttræden.  

 Baggrunden herfor er bl.a., at den modsatte forståelse ville kunne  

 vanskeliggøre ønskværdige miljømæssige forbedringer.« Konklusion, godkendelsespligt Konklusionen på dommen er således, at produktionsudvidelser, der isoleret  

 betragtet ville medføre en forøget forurening, kræver forudgående  

 godkendelse.
3.1.1.3 Manglende efterkommelse af lovbundne pligter Manglende efterkommelse af pligter behandles som påbud En række bekendtgørelser indeholder krav om eller pligt til etablering af  

 særlige foranstaltninger, ofte inden en bestemt nærmere fastsat frist.  

 Manglende efterkommelse af sådanne pligter bør behandles ligesom manglende  

 efterkommelse af påbud, jf. nedenfor.
 Myndighederne vil i disse sager ofte indskærpe reglerne evt. med en ganske  

 kort frist for efterkommelse, jf. afsn. 2.3.1.
 Sådanne indretningskrav findes bl.a. i reglerne om dambrug, pelsdyrfarme  

 og husdyrgødning.
 Det er væsentligt, at disse sager behandles konsekvent uden unødvendige  

 fristforlængelser.
3.1.2 Vilkårsovertrædelser Enkeltstående vilkårsovertrædelser Reaktionen på overtrædelser af vilkår i godkendelser og tilladelser kan i  

 en række tilfælde begrænses til anvendelse af administrative retsmidler.
I  

 tilfælde, hvor der er konstateret en mindre betydningsfuld, enkeltstående  

 overtrædelse kan reaktionen begrænses til en indskærpelse fra  

 tilsynsmyndighedens side.
Er der tale om betydelige, enkeltstående  

 vilkårsovertrædelser bør det desuden føre til påbud med krav om forebyggende  

 foranstaltninger, medmindre det er så groft, at politianmeldelse bør  

 indgives.
Grove, vedvarende eller gentagne overtrædelser Der bør som hovedregel indgives politianmeldelse for grove, vedvarende  

 eller gentagne overtrædelser af vilkår, der har til formål at begrænse en  

 virksomheds forurening til et miljømæssigt forsvarligt niveau.
Eksempelvis  

 bør gentagne overskridelser af vilkår i en spildevandstilladelse med  

 forurening eller væsentlig fare herfor til følge, opfølges af en  

 politianmeldelse.
Samtidig bør det i grove sager overvejes, om der bør  

 nedlægges forbud mod virksomheden.
Ændrede vilkår Det sker, at et vilkår ændres efter, at det har været overtrådt, således  

 at f.eks. udledningen efterfølgende ville være helt eller delvis lovlig.  

 Betydningen heraf i en evt. senere straffesag afhænger af overtrædelsens  

 grovhed og i hvilket omfang, der er stillet yderligere krav om f.eks.  

 rensning og kontrol ved vilkårsændringen.
Udformningen af sanktionspåstanden  

 må derfor bero på en konkret afvejning af overtrædelsen og myndighedens  

 overvejelser i forbindelse med ændringen.
Selvangivelse I almindelighed vil der ikke være tilstrækkelig anledning til at indgive  

 politianmeldelse, såfremt en virksomhed straks fremsender oplysning om, at  

 der som led i driftskontrollen er konstateret vilkårsovertrædelser, og at  

 virksomheden har truffet de nødvendige foranstaltninger med henblik på at  

 sikre vilkårenes overholdelse.
Svaghed i sagerne En svaghed i sager om vilkårsovertrædelse er, hvis vilkårene er uklart  

 udformet.
Sådanne vilkår er vanskelige at håndhæve, og det er derfor en  

 forudsætning for retsforfølgningen, at vilkårene er klare og præcise.
3.1.3 Manglende efterkommelse af påbud eller forbud Politianmeldelse, når påbud/forbud ikke efterkommes Manglende efterkommelse af påbud eller forbud bør i almindelighed medføre,  

 at tilsynsmyndigheden indgiver politianmeldelse, medmindre sagen er af  

 underordnet betydning.
Fristforlængelse undgås Det er væsentligt, at manglende efterkommelse af myndighedernes afgørelser  

 håndhæves konsekvent, og at der ikke blot sker forlængelse af frister for  

 efterkommelse, uden det har en fornuftig begrundelse.
Forlængelser af frister  

 bør kun komme på tale, hvis virksomheden har vist vilje til at efterkomme  

 påbudet, og det ikke skyldes virksomhedens forhold, at efterkommelse ikke er  

 sket.
Forurening Politianmeldelse bør i særlig grad komme på tale, hvis et påbud sigter på  

 at få nedbragt en ganske væsentlig eller betydelig forurening.
Et alternativ  

 eller supplement til en politianmeldelse kan være, at der i overensstemmelse  

 med retningslinierne i kap. 2 nedlægges forbud mod fortsat drift.
Ugyldige påbud Hvis et påbud lider af formelle mangler, f.eks. manglende forvarsel i  

 forbindelse med et påbud om at nedbringe forureningen, vil politimesteren  

 afvise sagen og herigennem opfordre til, at der udstedes nyt påbud under  

 iagttagelse af alle krav til sagsbehandlingen, jf. afsn. 2.2.2.
Forbud - selvhjælp Hvor et forbud sigter mod at stoppe en meget alvorlig forurening, er en  

 politianmeldelse ikke et egnet middel pga. sagsbehandlingens varighed ved  

 politisager og virksomhedens muligheder for at trække en politisag i  

 langdrag.
En selvhjælpshandling kan i stedet være den konsekvente opfølgning  

 af et forbud.
3.2 Private anmeldelser Politiet beslutter efterforskning Politiet afgør, om en anmeldelse skal give anledning til efterforskning og  

 tiltalerejsning.
På miljøområdet indgives politianmeldelse normalt af  

 tilsynsmyndigheden på baggrund af henvendelse fra en borger, efter tilsyn,  

 hvor man er blevet opmærksom på en overtrædelse eller efter virksomhedens  

 egen indberetning i forbindelse med egenkontrol.
Tilsynsmyndighedens  

 indstilling vil i disse tilfælde være politiet bekendt og indgå med stor vægt  

 i sagen.
 Græsrodsanmeldelser mv.
På miljøområdet modtager politiet imidlertid et vist antal anmeldelser fra  

 private personer, naboer, græsrodsbevægelser eller politiske partier, f.eks.  

 et mindretal i kommunalbestyrelsen.
Baggrunden er utilfredshed med eller  

 mistillid til miljømyndighedens indsats.
Der er ikke noget i vejen for, at politiet selv iværksætter efterforskning  

 af en sådan dag.
Tilsynsmyndigheden skal dog i første omgang underrettes om  

 anmeldelsen, og dens indstilling bør afklares.
Har tilsynsmyndigheden ikke  

 villet indgive anmeldelse eller ikke finder forholdet groft, må politiet  

 vurdere, om der foreligger en strafbar adfærd, og om efterforskning skal  

 iværksættes.
I en sådan sag vil politiet ikke som ellers under efterforskningen alene  

 kunne støtte sig på tilsynsmyndighedens ekspertise, og må i hvert fald i  

 større sager søge vejledning i miljøstyrelsens.
Tilsynsmyndigheden må dog  

 efterkomme anmodninger fra politiet om udlevering af sagens materiale og som  

 hovedregel besvare eventuelle spørgsmål fra politiet.
Tilsynsmyndigheden må  

 endvidere regne med, at politiet efterforsker sagen, hvis tilsynsmyndigheden  

 har svigtet sine opgaver.
3.3 Politianmeldelsens udformning Anmeldelsens indhold Den politimæssige efterforskning skal klarlægge, om betingelserne for at  

 pålægge strafansvar er til stede.
Da spørgsmålet om, hvem tiltale skal rejses  

 imod, ofte er et væsentligt element i efterforskningen, bør en  

 politianmeldelse ikke i almindelighed indeholde en endelig vurdering af  

 tiltalespørgsmålet.
Ved anmeldelsen, som bør ledsages af forskellige  

 oplysninger, jf. nedenfor, bør politiet oplyses om overtrædelsen og anmodes  

 om at iværksætte efterforskning.
Endvidere bør tilsynsmyndigheden forelægges  

 efterforskniingsresultatet med henblik på at udtale sig om tiltalespørgsmål  

 og sanktionspåstanden, herunder grundlaget for bødeberegningen, inden  

 politimesteren tager stilling til, om der skal rejses tiltale.
En politianmeldelse bør indeholde nedennævnte elementer.
Hvis  

 tilsynsmyndigheden har anvendt en checkliste, jf. afsn. 2.5.3., kan de fleste  

 oplysninger hentes derfra.
 1. Angivelse af de personer eller det selskab, der  

 anmeldes.
 2. hvilke regler, der er overtrådt, og efter hvilke  

 bestemmelsesr, der kan straffes.
3. En kort beskrivelse af selve overtrædelsen,  

 herunder hvornår eller i hvilket tidsrum eller tidspunkt, overtrædelsen  

 formodes at være begået.
Endvidere beskrivelse af forureningens omfang,  

 udbredelse, farlighed mv., jf. »Miljøstraffesager IV«, p. 7-9.  

 Beskrivelse af evt. motiv, samt hvorledes virksomheden kunne forventes at  

 handle.
Endelig om der er omstændigheder, som bør søges nærmere belyst,  

 herunder spørgsmål til brug for sanktionsfastsættelsen, jf. pkt. 5.
 4. Beskrivelse af de miljømæssige konsekvenser,  

 overtrædelsen har eller antages at ville få.
 5. Evt. overslag over, hvad virksomheden har tjent  

 eller sparet ved overtrædelsen.
 6. Angivelse af og dokumentation for udgifter til  

 eksterne analyser, der ønskes dækket.
 7. Evt. anmodning om tvangsbøder.
 8. Hele korrespondancen med anmeldte bør vedlægges,  

 samt oplysning og evt. dokumentation for evt. tidligere overtrædelser.
 9. Kontaktperson hos miljømyndigheden.
 10. Anmodning om tilsendelse af  

 efterforskningsresultatet, inden tiltale rejses, om kopi af anklageskrift, om  

 at blive indkaldt til retsmøder samt kopi af rettens afgørelse.
Statsadvokaten orienteres Når politianmeldelsen er indgivet af amtet, skal amtet orientere  

 Statsadvokaten om politianmeldelsen.
Det samme gælder kommunelbestyrelsen for  

 så vidt angår større sager.
Miljøstyrelsens cirkulære af 11. oktober 1989 til  

 amter og kommuner om orientering af Statsadvokaten i større miljøstraffesager  

 ophæves hermed.
Oplysninger til brug for sanktionspåstanden Hvis der er tale om en lovovertrædelse på et område, hvor der foreligger  

 en fast praksis for bødernes størrelse, bør tilsynsmyndigheden oplyse dette i  

 anmeldelsen.
Det ovenfor under pkt. 5. nævnte overslag over virksomhedens  

 fortjeneste ved overtrædelsen kan ofte først opgøres efter efterforskningen.  

 Tilsynsmyndigheden må da ved politianmeldelsen give f.eks. oplysninger om  

 bortskaffelsesmetoder/priser, hvilke tiltag virksomheden skulle have  

 foretaget og et prisoverslag.
Når efterforskningen er afsluttet, kan  

 tilsynsmyndigheden på politimesterens anmodning udtale sig om  

 tiltalen/sanktionspåstanden.
Ingen aktindsigt i straffesager Efter indgivelse af politianmeldelse er de fremsendte dokumenter ikke  

 omfattet af offentlighedsloven, jf. § 2, stk. 1. Dette gælder også selve  

 anmeldelsen og evt. senere skriftveksling mellem politi og miljømyndighed,  

 samt de tilbageblevne kopier af skrivelser og bilagsmateriale, der fortsat er  

 i tilsynsmyndighedens besiddelse.
Dokumenterne vil indgå som bilagsmateriale  

 i sagen, og tiltalte og dennes advokat vil derfor have adgang hertil.
 Nedenstående er vist et eksempel på en politianmeldelse.
Politimesteren i Renby Vedr. ulovlig udledning af gylle til Krystalåen.
Politimesteren anmodes om at iværksætte efterforskning med henblik på  

 eventuel tiltalerejsning i anledning af en ulovlig udledning af gylle fra  

 »Ågård« til Krystalåen.
Landbruget ejes og drives af gårdejer N.P.  

 Knudsen.
 Renby kommune, ved miljøtekniker Kurt Olsen, konstaterede ved tilsyn på  

 ejendommen den 29. marts 1992, at store mængder gylle strømmede fra Ågårdens  

 marker til vejgrøften langs Renby landevej til Krystalåen.
Der er tale om en overtrædelse af mbl § 27, hvorefter stoffer, der kan  

 forurene vandet, ikke må tilføres vandløb.
Desuden overtrædelse af  

 husdyrgødningsbekendtgørelsens (bek. nr. 11 af 3. januar 1992) § 23,  

 hvorefter flydende husdyrgødning ikke må udbringes på ubevoksede arealer, der  

 er frosne eller snedækkede, hvis nedbringning ikke kan ske inden for 12  

 timer, jf. mbl § 110, stk. 1, nr. 1 og husdyrgødningsbekendtgørelsens § 34,  

 stk. 1, nr. 4.
Ved tilsynet blev det endvidere konstateret, at gyllen løb i en  

 smelte-/regnvandsrende til en lavning, hvor der dannedes en lille sø. Herfra  

 løb gyllen videre via grøften til åen ved Vejbroen ved Mørkegyde.
Opstrøms  

 udløbet var vandet klart og uden lugt, mens der nedstrøms var tiltagende  

 slamaflejringer og en stærk lugt af gylle.
En analyse af den udstrømmende væske bekræftede, at der var tale om gylle,  

 jf. analyse A 376. Der er endvidere foretaget analyser af tilløbet i  

 vejgrøften og i åen, som bekræfter, at der er tale om gylle i væsentlige  

 mængder.
Forureningseffekten i åen er beregnet til 4000 PE.
Der er ikke  

 konstateret fiskedød i Krystalåen, men skade på smådyrsfaunaen kunne  

 konstateres.
Udledning af gylle i et vandløb vil i almindelighed skade  

 vandløbets dyreliv som følge af ammoniakforgiftning og evt. iltsvind i  

 vandløbet.
Der henvises i øvrigt til vedlagte rapport om sagens forløb og  

 resultatet af en undersøgelse af forholdene i og omkring Krystalåen.
Der  

 henvises endvidere til de vedlagte fotos, optaget på stedet, samt til 3  

 analyser, udtaget ved udløbet i grøften, i selve grøften og i Krystalåen.
Ejeren, N.P.
Knudsen har i brev af 1. april 1992 oplyst, at i midten af  

 marts var gylletankene fulde.
Han havde disponeret efter, at det blev forår  

 omkring 1. marts, men da var det stadig frost.
Da tankene var fulde, kørte  

 han 120 t gylle ud på marken.
Den 25.-26. marts blev det tøvejr, og gylle  

 strømmede via vejgrøften til den nærliggende Krystalå, jf. vedlagte kort,  

 hvor forløbet er indtegnet.
N.P.
Knudsen har endvidere oplyst, at han kørte gyllen ud, fordi han  

 vurderede, at hvis gylletankene løb over, ville gyllen løbe ud i vandløbet og  

 skade dyrelivet.
Renby Kommune anser ovennævnte regler i miljøbeskyttelsesloven og  

 husdyrgødningsbekendtgørelsen for overtrådt.
At gylletankenes kapacitet er  

 for lille er forudsigeligt som følge af Knudsens egen tilrettelæggelse af  

 svineopdrætningen.
Den manglende opbevaringskapacitet undskylder således ikke  

 det skete.
Renby Kommunes udgifter til analyser og nødvendig dokumentation af  

 udledningen beløber sig til ialt kr. 5.650. Fakturaer vedlægges i kopi.
Renby  

 Kommune anmoder om, at dette beløb bliver dækket som sagsomkostninger,  

 således at kommunen opnår dækning for sine afholdte udgifter.
 Sagens bilag, herunder tilsynsrapporter vedlægges.
 Kontaktperson er Kurt Olsen, lokal 1234.
Når efterforskningen er afsluttet, bedes resultatet heraf fremsendt til  

 kommunen.
Kommunen bedes desuden holdt orienteret om evt. retsmøder, samt  

 tilsendt kopi af anklageskrift og rettens afgørelse.
Kopi af dommen bedes  

 tilsendt Miljøstyrelsen, Strandgade 29, 1401 København K.
Tavshedspligt Offentligheden bør normalt ikke underrettes om en politianmeldelse, når  

 forholdet kan henføres til bestemte personer.
Man bør heller ikke udtale sig  

 om evt. strafskyld og bødestørrelse.
Sådanne udtalelser kan efter  

 omstændighederne være en krænkelse af myndighedens tavshedspligt og  

 retsplejelovens regler.
3.4 Efterforskningen og samarbejdet med politiet og  

 anklagemyndigheden Efterforskning iværksættes Den politimæssige efterforskning har til formål at klarlægge, om  

 betingelserne for at pålægge strafansvar er til stede.
Efterforskningen kan  

 iværksættes af politiet af egen drift eller efter anmeldelse.
Oftest vil  

 efterforskningen tage udgangspunkt i en anmeldelse fra tilsynsmyndigheden og  

 hermed på grundlag af de undersøgelser, som tilsynsmyndigheden allerede har  

 foretaget.
Rejseholdet I sager, der kræver en særlig efterforskningsindsats, kan politimesteren  

 rekvirere bistand fra Rigspolitichefens Rejsehold, der har en særlig  

 miljøafdeling.
Rigsadvokatens cirkulære Rigsadvokaten har den 28. juni 1991 (meddelelse nr. 4/91) udsendt et  

 cirkulære til politi og anklagemyndighed om behandling af sager indenfor  

 miljøretsområdet.
Hensigten er, at der gennemføres en hurtigere og mere  

 effektiv sagsbehandling.
Det anbefales, at der inddrages juridisk medvirken  

 under efterforskningen, at statsadvokaterne inddrages i videre omfang, at  

 Miljøstyrelsen inddrages i større og vanskelige sager og ikke mindst, at der  

 etableres et tæt og løbende samarbejde mellem politiet og miljømyndighederne  

 både generelt og i de konkrete sager.
Det fremgår endvidere, at der ved indledningen af efterforskningen  

 etableres en forbindelse mellem politiet og miljømyndigheden.
Samarbejdet bør  

 fortsætte under hele sagens forløb i takt med fremkomsten af nye relevante  

 oplysninger angående sagens bevistemaer.
Kontakten mellem politiet og miljømyndigheden har bl.a. til formål at  

 afklare eventuelle spørgsmål vedrørende den forvaltningsretlige og juridiske  

 behandling af sagen.
Hvis det skønnes nødvendigt, at der skal tilvejebringes  

 yderligere oplysninger af faglig, erhvervsmæssig, miljømæssig eller  

 teknologisk art, kan disse oplysninger om nødvendigt indhentes med bistand  

 fra eller ved høring af miljømyndigheden.
Miljømyndigheden må endvidere efter  

 politiets anmodning gennemgå og redegøre for de forhold af miljømæssig- og  

 teknologisk karakter, som har særlig betydning for bedømmelsen af sagen.
Tilsynsmyndighedens og politiets adgang til oplysninger Efter loven varetager miljømyndighederne den grundlæggende kontrol og  

 undersøgelse af overtrædelser og er hertil tillagt en række beføjelser, jf.  

 afsn. 2.5.1. vedr. miljømyndighedernes undersøgelsesbeføjelser.
Hvis tilsynsmyndighedens undersøgelser har ført til, at der er tale om en  

 overtrædelse, der bør strafforfølges, kommer politiets efterforskning typisk  

 ind som en overbygning på tilsynsmyndighedens grundlag.
Hvor  

 tilsynsmyndigheden efter loven har en relativt vid adgang til at undersøge og  

 oplyse en administrativ sag, må politiet i sin efterforskning følge  

 retsplejelovens regler om ransagning mv. og har således ikke adgang til  

 ejendomme eller krav på udlevering af materiale uden retskendelse.
Politiet  

 har heller ikke krav på oplysninger fra en sigtet.
Afhøring Efterforskningen vil i øvrigt navnlig bestå i afhøringer, som er en  

 egentlig politiopgave.
Efterforskning afsluttet, forelæggelse for tilsynsmyndigheden Når den politimæssige efterforskning er afsluttet, vil der være grundlag  

 for at tage stilling til tiltalespørgsmålet.
Efterforskningen vil klarlægge,  

 om betingelserne for at pålægge strafansvar er til stede, herunder om  

 enkeltpersoner kan antages at have pådraget sig ansvar i forbindelse med  

 kollektive enheders overtrædelser.
Begivenhedsforløbet vil være klarlagt og  

 ansvaret søgt placeret.
Der vil være skabt grundlag for at vurdere, hvem  

 sagen skal rettes imod, den subjektive tilregnelse (dvs. om overtrædelsen er  

 sket forsætligt eller uagtsomt) og størrelsen af en økonomisk vinding, der  

 eventuelt er opnået ved overtrædelsen.
 Politimesteren vil i almindelighed forelægge efterforskningsresultatet for  

 tilsynsmyndigheden, med anmodning om en udtalelse om tiltalerejsning,  

 tiltalens udformning og sanktionspåstanden.
Forelæggelse unødvendig Forelæggelse for tilsynsmyndigheden vil dog være unødvendig i kurante  

 sager, hvor der har dannet sig en praksis.
Sådanne sager kan være  

 halmafbrændingssager, jf. »Miljøstraffesager VI«, s. 9, sager om  

 mindre vandløbsforurening, dvs. under 1000 PE, jf. »Miljøstraffesager  

 II«, side 51f, manglende efterkommelse af påbud om sløjfning af gamle  

 olietanke eller manglende overholdelse af regelbundne pligter, eksempelvis  

 etablering af bundfældningsanlæg, møddingsplads, gyllebeholder eller  

 staldindretning.
 Tilsvarende gælder, hvis miljømyndigheden tidligere under sagen - f.eks.  

 ved indgivelse af politianmeldelse - har udtalt sig om disse spørgsmål, og  

 der ikke i forbindelse med efterforskningen er fremkommet væsentlige nye  

 oplysninger.
 Tilsynsmyndighedens (eller andre miljømyndigheders) udtalelse vil i  

 praksis have betydelig vægt, når politimesteren skal afgøre, om der skal  

 rejses tiltale.
Store sager, Mst. og Statsadvokat inddrages i sagen Når der foreligger mistanke om betydelige overtrædelser af  

 miljølovgivningen, som rejser særlige efterforskningsmæssige spørgsmål af  

 miljømæssig, teknologisk eller økonomisk karakter, kan politiet forelægge  

 sagen for Miljøstyrelsen, evt. i form af en præciseret høring.
Statsadvokaten  

 underrettes herom, medmindre spørgsmålet forinden har været drøftet med  

 denne.
Det fremgår af cirkulæret, at politiet i sådanne større og vanskelige  

 sager bør involvere Statsadvokaten på det tidligst mulige tidspunkt med  

 henblik på fastlæggelse af sigtelsens omfang.
Statsadvokaten afgør, om sagen  

 herefter skal forelægges for Miljøstyrelsen.
Afhøring I mange sager kan spares megen tid og undgås misforståelser, hvis politi  

 og miljømyndighed drøfter sagen.
Når politiet foretager afhøringer, kan det  

 være nyttigt, at en tekniker fra miljømyndigheden deltager med henblik på at  

 sikre, at sagen bliver så godt belyst som muligt.
Samarbejde om at indhente nødvendige oplysninger Miljømyndigheden må derfor sammen med politi/anklagemyndighed medvirke til  

 at sikre, at retten får forelagt de nødvendige oplysninger om (fare for)  

 skade på miljøet og opnået eller tilsigtet økonomisk fordel.
Eksempelvis vil det have betydning i sager om ulovlige udledninger, at der  

 foreligger oplysninger om de pågældende stoffers miljøskadelige egenskaber,  

 og at der redegøres for den miljømæssige begrundelse for den regulering, der  

 finder sted gennem vilkår i godkendelser og tilladelser.
På tilsvarende måde  

 må der i sager om ulovlige udledninger af gylle, ajle og ensilagesaft oplyses  

 om de skadevirkninger, som sådanne udledninger forvolder i vandområderne.
I  

 sager om mindre vandløbsforureninger under 1000 PE, vil angivelse i PE af  

 forureningen normalt være tilstrækkelig dokumentation.
Ved forurening af  

 jorden bør redegøres for nedsivning og skade på grundvand, herunder  

 vandforsyningen, eller hvis der er særlige problemer ved anvendelsen af  

 ejendommen.
 I forbindelse med sagens forberedelse vil det blive afklaret, i hvilket  

 omfang politimesteren skal forelægge sådanne oplysninger om overtrædelsen for  

 retten, og i hvilket omfang der skal føres sagkyndige vidner.
Efter efterforskning Når efterforskningen er afsluttet afgør politimesteren, om der skal rejses  

 tiltale.
Hvis tilsynsmyndigheden finder, at der bør rejses tiltale, må der  

 såvidt muligt afgives en udtalelse om sanktionspåstanden, og eventuelle  

 tvivlsspørgsmål afklares med politimesteren.
Det må endvidere oplyses, hvem  

 der i givet fald skal indkaldes til retsmøder i sagen.
Endelig må det  

 tilkendegives, om der er tvivlsspørgsmål, således at politimesteren kan tage  

 stilling til, om sagen bør forelægges for Miljøstyrelsen.
 Om sager, der er forelagt Statsadvokaten, se afsn. 3.9.1.
3.5 Sanktionsfastsættelse Tilsynsmyndighedens udtalelser Det er anklagemyndigheden, der afgør, hvilken påstand der skal nedlægges i  

 retten.
Miljømyndighederne vil imidlertid ofte, når efterforskningen er  

 afsluttet, blive bedt om en udtalelse om sanktionsfastsættelsen.
 Strafferammen i miljøbeskyttelsesloven, jf. § 110, indeholder bøde, og  

 underskærpende omstændigheder hæfte eller fængsel i indtil 2 år, jf. stk. 2.  

 Bødestraf er den mest almindelige sanktion.
Konfiskation Mbl. § 110, stk. 5, straffelov § 75 Mbl. § 110, stk. 5, bestemmer imidlertid, at »sker der ikke  

 konfiskation af udbytte, som er opnået ved overtrædelsen, skal der ved  

 udmåling af bøde, herunder tillægsbøde, tages særligt hensyn til størrelsen  

 af en opnået eller tilsigtet økonomisk fordel, jf. stk. 2, nr. 2«.  

 Bestemmelsen forudsætter således, at en ulovligt opnået fortjeneste eller  

 besparelse kan konfiskeres.
Er vindingen betydelig, påvirker det størrelsen  

 af en eventuel bøde ved siden af konfiskationen.
Lovhjemlen for konfiskation  

 findes i straffelovens § 75, hvorefter: »Udbyttet ved en strafbar  

 handling eller et hertil svarende beløb kan helt eller delvis konfiskeres.  

 Savnes der fornødent grundlag til at fastslå beløbets størrelse, kan der  

 konfiskeres et beløb, som skønnes at svare til det indvundne beløb...«.
Lovgivningen åbner således mulighed for konfiskation af et skønsmæssigt  

 fastsat beløb, hvor det ikke er muligt præcist at beregne størrelsen af den  

 opnåede økonomiske fordel.
Konfiskation er ikke en straf men en »anden  

 retsfølge«, hvilket bl.a. har den betydning, at et konfiskeret beløb - i  

 modsætning til en bøde - kan fradrages på den dømtes regnskab.
Udgangspunkt konfiskation Skal en ulovlig fortjeneste konfiskeres eller indregnes i en bøde? Om  

 dette spørgsmål fremgår det af Rigsadvokatens cirkulære, pkt. 3.4, at hvis  

 der er »... grundlag herfor, bør der nedlægges påstand om konfiskation  

 af det udbytte, der er opnået ved lovovertrædelsen.
Påstande om bøder bør -  

 selv om der tillige påstås konfiskation - formuleres under hensyntagen til  

 den opnåede eller tilsigtede økonomiske fordel, herunder ved  

 besparelser«.
Målet om, at det ikke må kunne betale sig at overtræde loven, opnås  

 klarest, hvor der idømmes konfiskation i kombination med bøder med en  

 præventiv effekt.
Miljøstyrelsen kan derfor helt henholde sig til  

 Rigsadvokatens anbefaling.
Konfiskation anvendes i dag i større omfang end tidligere og har bl.a.  

 været anvendt i sager om ulovlig merudledning eller merproduktion, hvor en  

 klar besparelse/fortjeneste er bevist.
Konfiskation har endvidere været  

 anvendt i sager, hvor virksomheder har sparet udgifter til miljømæssig  

 forsvarlig bortskaffelse af affald eller investering i  

 rensningsforanstaltninger, jf. herom i Miljøstraffesager V.
Beregning af fortjeneste Fortjeneste/besparelse, bør beregnes skriftligt.
 Eksempel:
a.
Besparelsen ved at udskyde investering i f.eks. rensningsanlæg beregnes  

 som realrente og afskrivning for forsinkelsesperioden af anlægsudgifterne.
b.
Ulovlig bortskaffelse af affald beregnes efter, hvad aflevering til  

 Kommunekemi eller anden (billigere) lovlig bortskaffelse ville have kostet.  

 For sen aflevering beregnes jf. pkt. a.
c.
Besparelsen ved anvendelse af ulovligt råstof, f.eks. spildolie i  

 stedet for fuelolie, beregnes som prisforskellen til lovligt råstof.
d.
Undertiden kan en positiv fortjeneste beregnes, f.eks. ved ulovligt  

 salg af kemikalier.
 Eksempel:
A/S har ulovligt sprøjtelakeret brovægte udendørs 1 år.
En hal ville have  

 kostet 300.000 kr.
Realrente 10%, afskrivning 20 år.
 Besparelse: årlig annuitetsydelse på et 10%, 20-årigt lån  

 (tabelbankoplysning) er f.eks. 32.000 kr.
 Hvis der kun er bevis for, at 4 vægte er lakeret ulovligt, og de kunne  

 være lakeret for 1.000 kr./stk. af et malerfirma, er fortjenesten 4.000 kr.  

 plus transport, fratrukket udgifterne ved egen lakering (men ikke  

 virksomhedens generelle udgifter).
 Den ulovlige fortjeneste beregnes i almindelighed som bruttofortjeneste,  

 dvs. den opnåede merindtægt eller besparelse uden fradrag af generelle  

 omkostninger (dvs. omkostnigner, der er fælles for lovlige og ulovlige  

 forhold, f.eks. husleje), jf. herom Miljøstraffesager V, s. 9.
Bøder Hvis der alene nedlægges påstand om bødestraf, vil en indstilling om en  

 bøde, som er baseret på en beregning af en opnået økonomisk fordel, have  

 støre mulighed for at blive fulgt af anklagemyndigheden og domstolene, end en  

 påstand baseret på et skøn.
Domstolene vil således normalt lade beregningen  

 danne udgangspunkt for bøden.
Når miljømyndigheden derfor bliver anmodet om  

 en udtalelse om sanktionsfastsættelsen, vil en sådan beregning være den  

 væsentligste oplysning.
Også lovovertrædelsens grovhed, jf. nedenfor, har en  

 væsentlig betydning, og miljømyndigheden må derfor udtale sig om bl.a. den  

 miljømæssige side.
En oplysning om evt. domspraksis kan endvidere være  

 væsentlig.
Miljøstyrelsen kan rådspørges herom.
En bøde kan ikke som en konfiskation trækkes fra på den dømtes  

 skatteregnskab.
Når en bøde er fastsat ved dom, vil det normalt blive  

 bestemt, hvad der vil ske, hvis bøden ikke bliver betalt.
Retten vil således  

 normalt fastsætte en såkaldt forvandlingsstraf, dvs. idømme et nærmere  

 bestemt antal dages hæfte.
Takstmæssige bøder, praksis På en række områder har der efterhånden dannet sig en praksis, hvor  

 bøderne er takstmæssige.
Dette gælder udspredning af gylle på frossen jord,  

 vandløbsforureninger under 1000 PE jf.
Miljøstraffesager II, s. 48 f,  

 halmafbrænding og i et vist omfang manglende efterkommelse af påbud om  

 fjernelse/sløjfning af 20 år gamle olietanke.
Miljøstyrelsen udsender årligt  

 »Orientering fra Miljøstyrelsen, Miljøstraffesager«, hvor der  

 redegøres for praksis.
Beregning af bøder Bødestørrelsen må i sager, hvor der ikke findes praksis, fastsættes under  

 hensyn til:
1. Bøden udmåles under hensyn til en tilsigtet eller  

 opnået økonomisk fordel ved overtrædelsen, jf. mbl § 110, stk. 5. Dette  

 gælder også rent formelt overtrædelser, f.eks. drift uden tilladelse, som  

 senere opnås, jf. forarbejderne til Håndhævelsesloven (Lov nr. 250 af 23. maj  

 1984), jf.
Miljøstraffesager III, s. 9.
 2. Skærpende omstændigheder:
- miljøskader eller faren herfor, - forsætlige forhold, - gentagelse, herunder gentagelse efter administrativ advarsel, - manglende efterkommelse af påbud/indskærpelse, - vinding.
 3. Mængden af ulovligt udledt forurenende stof, evt.  

 suppleret med oplysninger om udgifter ved rensning før udledning eller  

 oprensning efter udledning.
 4. Virksomhedens størrelse og omsætning tillægges  

 typisk ikke betydning for bødestørrelsen.
 5. Hvis både selskab og direktør gøres ansvarlig,  

 fastsættes en betydeligt lavere bøde til direktøren.
3.6 Tvangsbøder Tvangsbøder til gennemtvingelse af handlepligten Efter retsplejelovens § 997, stk. 3, kan der idømmes tvangsbøder.  

 Tvangsbøder fastsættes således, at tiltalte pålægges en pligt til at handle  

 inden en vis frist.
Overskrides fristen, skal der betales en bøde af en  

 bestemt størrelse pr. dag, uge eller måned.
 Formålet er gennem økonomisk pression at tvinge tiltalte til at opfylde  

 forpligtelsen.
Bøderne bortfalder ved opfyldelse af forpligtelsen.
Tvangsbøder kan være  

 velegnede i visse sager, f.eks. til at etablere en stationær tilstand,  

 nedrive en bygning, opføre en gylletank, møddingsplads, bundfældningsanlæg  

 eller fremtvinge egenkontrolmålinger o.l.
Tvangsbøder er mindre velegnede til  

 at bringe f.eks. en udledning i overensstemmelse med vilkårene, da bøderne  

 falder væk, når pligten opfyldes og ikke løber igen ved nye overtrædelser.
Tilsyn Ved behandlingen af sådanne lovovertrædelser, må miljømyndigheden udtale  

 sig herom til politimesteren.
Når der er pålagt tvangsbøder, påser tilsynsmyndigheden, om forpligtelsen  

 efterkommes inden for den i dommen fastlagte frist.
Tilsyn skal derfor  

 foretages ved fristens udløb.
Politimesteren underrettes om observationerne  

 ved tilsynet.
Bøderne inddrives af politimesteren.
Det er politimesteren, der afgør, om tvangsbøder skal søges bragt i  

 anvendelse.
Retten har den endelige afgørelse, og tvangsbødepåstand hindrer,  

 at en sag afgøres ved et udenretligt bødeforlæg.
3.7 Anke Ankefristen er 14 dage fra den dag, dommen er afsagt.
Endvidere skal  

 ankemeddelelse inden fristens udløb være forkyndt for tiltalte.
Den lokale  

 tilsynsmyndighed og Miljøstyrelsen skal have tilsendt en kopi af dommen  

 hurtigst muligt og i god tid inden ankefristens udløb.
Ofte foreligger dommen  

 først skriftligt en uges tid efter, den er afsagt.
Statsadvokaten afgør,  

 efter indstilling fra politimesteren, om en dom skal ankes af det offentlige.
 Er der alene rejst tiltale efter § 110, stk. 1, kan sagen af  

 Statsadvokaten kun ankes med Justitsministeriets tilladelse.
Kort frist Da fristen således er meget kort, bør anke allerede på forhånd drøftes med  

 anklageren.
Når dommen er afsagt, bør Miljøstyrelsen kontaktes telefonisk.  

 Miljømyndigheder, der søger sagen anket, bør endvidere sikre sig, at  

 Miljøstyrelsen hurtigst muligt får kopi af dommen og oplysning om, at den  

 ønskes anket.
 Miljøstyrelsen vil afgive en mundtlig udtalelse, og i større sager en  

 skriftlig udtalelse.
Statsadvokaten anker Statsadvokaten skal have kopi af dommen og indstilling om anke, herunder  

 Miljøstyrelsens evt. udtalelse, senest 3 dage før fristen udløber.
 Fristerne betyder, at beslutningen om anke må forelægges for det kommunale  

 råd eller udvalg efterfølgende, hvis udvalget ønsker at se sagen.
3.8  Sagsomkostninger Analyseudgifter dækkes som sagsomkostninger Indgivelse af politianmeldelse er ikke i sig selv nok til, at  

 anklagemyndigheden kan fremlægge sagen i retten på en måde, som kan føre til  

 idømmelse af en følelig sanktion.
Praksis viser, at dommenes udsagn i høj  

 grad afhænger af, i hvilket omfang der kan fremlægges dokumentation for  

 forløbet af en sag frem til politianmeldelsen.
Hvis tilsynsmyndighedernes  

 undersøgelser medfører tiltalerejsning for en lovovertrædelse, viser praksis,  

 at det normalt ikke er noget problem at få dækket omkostningerne til afholdte  

 analyseudgifter i forbindelse med en straffesag som sagsomkostninger.
Det forudsættes imidlertid, at udgifterne kan dokumenteres.
Det er  

 endvidere en forudsætning, at det drejer sig om udgifter til dokumentation af  

 den konkrete lovovertrædelse og ikke til tilsynsmyndighedens almindelige  

 udgifter til tilsyn.
 Tilsynsmyndigheden må derfor være opmærksom på at rejse spørgsmålet om at  

 få dækket analyseudgifter som sagsomkostninger under sagen.
3.9 Miljøstyrelsens opgaver 3.9.1 Forelæggelse af sager Miljøstyrelsen Når der foreligger mistanke om betydelige overtrædelser, som rejser  

 spørgsmål af særlig miljømæssig, teknologisk eller økonomisk art, vil  

 politiet kunne forelægge sagen eller spørgsmål i tilknytning hertil for  

 Miljøstyrelsen direkte.
 Statsadvokaten forelægger for Mst.
I større og vanskelige sager, hvor politiet har involveret Statsadvokaten,  

 kan denne forelægge sagen for Miljøstyrelsen.
Statsadvokaten forelægger  

 sagen, jf.
Rigsadvokatens cirkulære pkt. 3.3., når - Miljøstyrelsen har indgivet politianmeldelse, eller styrelsen er  

 tilsynsmyndighed, - tilsynsmyndigheden har begået overtrædelsen, - flertallet i tilsynsmyndigheden har besluttet ikke at angive anmeldelse, - sagen har været forelagt for Miljøstyrelsen under efterforskningen, - sagen er kontroversiel eller rummer faktiske eller retslige  

 tvivlsspørgsmål af væsentlig betydning.
Miljøstyrelsens rådgivning i disse sager baseres dels på styrelsens  

 vurdering af det miljømæssige indhold i sagerne, dels på styrelsens kendskab  

 til domstolenes praksis på området.
Miljøstyrelsen afgiver et stort antal  

 skriftlige udtalelser om året til politi og anklagemyndighed og yder i øvrigt  

 telefonisk rådgivning også til amter og kommuner om miljøstrafretslige  

 spørgsmål.
 Som nævnt i afsnit 3.8 om anke, er styrelsen indstillet på at rådgive om,  

 hvorvidt en dom skal prøves ved en højere instans.
 3.9.2 Sikring af ensartet praksis mv.
Vejledning om praksis For at sikre en ensartet praksis ved miljøsagernes behandling følger  

 styrelsen nøje udviklingen i den strafferetlige praksis.
Det er derfor  

 væsentligt, at de enkelte politikredse ved kopi orienterer styrelsen om  

 strafferetlige afgørelser (bødeforlæg, indenretlige bødevedtagelser, domme).  

 På dette grundlag udarbejder styrelsen hvert år en bødestatistik med  

 redegørelse for praksis og udviklingen på området.
Miljøstyrelsen udgiver  

 endvidere hvert år »Milljøstraffesager«, hvor alle Højesterets- og  

 Landsretsdomme samt væsentlige byretsdomme refereres.
Endvidere redegøres for  

 aktuelle problemstillinger og tendenser i udviklingen.
Vejledning om enkelte, principielle sager Når der foreligger domme af principiel karakter, som det er af væsentlig  

 betydning, at miljømyndighederne og politi/anklagemyndighed får kendskab til  

 med det samme, orienterer styrelsen herom.
Følge udviklingen Endelig følger styrelsen udviklingen nøje, herunder om Folketingets  

 politiske tilkendegivelser og mål i forbindelse med folketingets behandling  

 af loven eller i forbindelse med drøftelse af spørgsmål om håndhævelse af  

 miljøbeskyttelsesloven bliver opfyldt.
4 Civilretslig håndhævelse Advokatbistand Civilretlig håndhævelse omfatter civilt søgsmål, fogedforbud og arrest.
 Det må anbefales altid at søge advokatbistand, når der er tale om at  

 inddrage retsvæsenet på et civilretlig grundlag.
4.1 Civilt søgsmål I almindelighed vil der ikke være anledning til at anlægge et civilt  

 søgsmål som led i tilsynsmyndighedernes håndhævelse af miljølovgivningen.  

 Dette skyldes dels, at manglende efterkommelse af påbud og forbud kan  

 håndhæves gennem straffesager, dels at udgifter til eventuelle  

 selvhjælpshandlinger kan inddrives som følge af den udpantningsret, der  

 tilkommer tilsynsmyndigheden i medfør af miljøbeskyttelseslovens § 70, stk.  

 2, jf. afsn. 2.4.1. Kun hvor krav mod privatpersoner og private virksomheder  

 undtagelsesvist ikke er omfattet af udpantningsretten, kan det komme på tale  

 at anlægge civilt søgsmål.
Under en straffesag vil tilsynsmyndigheden normalt kunne få dom for  

 udgifter til laboratorieundersøgelser, når undersøgelserne har været led i  

 bevismaterialet.
Men hvis sagen ikke ender med en politianmeldelse, f.eks.  

 fordi virksomheden straks lovliggjorde forholdet, da den blev bekendt med  

 bevismaterialet, kan det være nødvendigt med en civil sag, hvis virksomheden  

 nægter at betale for undersøgelserne.
Privat stævning Omvendt kan det hænde, at private udtager stævning mod tilsynsmyndigheden  

 med påstand om, at myndighedens afgørelse er uden hjemmel.
Sådanne  

 situationer er flere gange forekommet, når tilsynsmyndigheden har foretaget  

 politianmeldelse, fordi et påbud eller forbud ikke er efterkommet.
Straffesagen i bero Formålet med at anlægge en sådan civil sag kan være, at forhindre at  

 straffesagen fremmes, idet der er rige muligheder for at trække sager i  

 langdrag.
Når der er anlagt en civil sag, vil sagsøger normalt gøre det  

 synspunkt gældende, at straffesagen skal sættes i bero, indtil resultatet af  

 den civile sag kendes.
Straffesagen fremmes Berammelsestiden i straffesager er betydelig kortere end i civile sager.  

 Når der er anlagt en civil sag, kan det, hvis den første afgørelse ankes, i  

 værste fald vare op til 5 år, før den endelige afgørelse foreligger.
Hvis  

 straffesagen har afventet den civile sag, vil der herefter gå endnu en tid,  

 inden straffesagen er afsluttet.
Ud fra et håndhævelsessynspunkt er det  

 naturligvis uheldigt, at der går så lang tid, inden en lovovertrædelse bliver  

 strafsanktioneret.
Tilsynsmyndigheden bør derfor som udgangspunkt forsøge at  

 få straffesagen gennemført.
Her er det værd at bemærke, at de spørgsmål, som  

 retten skal tage stilling til ved det civile søgsmål, normalt også vil kunne  

 påkendes af retten under en straffesag, hvis det har betydning for at kunne  

 påkende forholdets strafbarhed.
Det er i sidste instans domstolene, der tager  

 stilling til, om straffesagen skal sættes i bero.
 Hvis tilsynsmyndigheden har den opfattelse, at det primære formål med den  

 civile sag er at blokere for en strafferetlig forfølgning, så kan det  

 anbefales at rådføre sig med Miljøstyrelsen herom.
 Nedenfor beskrives i afsnit 4.2 og 4.3 to civilretlige reaktionsmuligheder  

 (fogedforbud og arrest), som det i specielle tilfælde kan være værd at  

 overveje i samråd med en advokat.
4.2 Fogedforbud Retsplejelovens regler Reglerne om fogedforbud findes i Retsplejelovens § 641 og fremefter.
Fogedforbud indebærer, at fogeden efter anmodning påbyder en privat person  

 eller virksomhed at undlade bestemte handlinger.
Inden for miljølovgivningen  

 anvendes fogedforbud sjældent.
Når det anvendes, er det typisk for at stoppe  

 med en bestemt virksomhed.
Kun hvor andre retsmidler er utilstrækkelige Fogedforbud kan imidlertid kun anvendes, når andre retsmidler ikke er  

 tilstrækkelige.
Normalt vil tilsynsmyndigheden derfor kunne klare sig med  

 påbud og forbud eller selvhjælpshandling, således som beskrevet i  

 vejledningens afsnit 2.2 og 2.3.
Strafskærpende omstændighed Hvis påbudene eller forbudene ikke efterkommes, uanset at der er indgivet  

 politianmeldelse, og der ikke er mulighed for at foretage  

 selvhjælpshandlinger, kan et fogedforbud være på sin plads, dels fordi et  

 sådant forbud afsagt af en retsinstans ofte vil have en psykologisk effekt,  

 dels fordi det vil være en strafskærpende omstændighed i sig selv, hvis  

 fogedforbudet overtrædes.
Andre betingelser Den omstændighed, at et påbud ikke efterkommes eller at et forbud  

 overtrædes, er imidlertid ikke i sig selv nok til at få fogeden til at rykke  

 ud.
Som en grov tommelfingerregel kan det anføres, at fogedforbud kun  

 nedlægges, når det er nødvendigt for at forhindre en vis skade på miljøet.  

 Hvis skaden allerede er sket, vil et fogedforbud være overflødigt.  

 Eksempelvis vil fogeden næppe nedlægge forbud mod drift af en vindmølle, som  

 er opført ulovligt.
Når fogedretten skal tage stilling til behovet for et  

 forbud, kan den lægge vægt på, om det almindelige strafferetlige værn -  

 f.eks. trussel om politianmeldelse - er tilstrækkeligt, og om myndighederne  

 har forholdt sig passive igennem længere tid, efter at lovovertrædelsen har  

 været kendt.
Justifikationssag Hvis et fogedforbud nedlægges, skal der inden to uger anlægges en såkaldt  

 justifikationssag, hvorved en domstol kan tage stilling til det retsforhold,  

 som har medført fogedforbudet.
Sådan en sag er dog ikke nødvendig, såfremt  

 den, overfor hvem forbudet er nedlagt, i fogedretten til retsbogen erkender,  

 at forbudet er nedlagt med rette.
Erstatningsansvar Fogedforbud, som nedlægges med urette, kan være erstatningspådragende, og  

 man skal derfor være sikker på, at den virksomhed, som forbudet skal stoppe,  

 er ulovlig.
Ellers kan det blive dyrt.
4.3  Arrest Retsplejelovens regler Bestemmelser om arrest findes i Retsplejelovens § 627 og fremefter.
Arrest foretages af fogedretten til sikkerhed for pengekrav.
Arrest er  

 ligesom fogedforbud et såkaldt foreløbigt retsmiddel.
Sikkerhed for pengekrav Formålet med arresten er at hindre, at skyldneren bortskaffer sine værdier  

 til skade for kreditorerne.
Ved arresten sikres det, at værdierne er til  

 stede under den retssag, hvor skyldforholdet skal prøves.
Er der foretaget  

 arrest, skal en sag om skyldforholdet anlægges inden en uge.
Erstatningskrav Også offentlige myndigheder kan foretage arrest, når de har penge til gode  

 hos private.
Indenfor miljølovgivningens område vil dette formentlig kun være  

 aktuelt i enkelte tilfælde, hvor myndighederne har erstatningskrav som følge  

 af udgifter til selvhjælpshandlinger, herunder oprydningsarbejde efter  

 forurening.
Erstatningsansvar Også her gælder det som ved fogedsager, at den, som har rekvireret  

 arresten, kan blive erstatningsansvarlig, hvis det viser sig, at arresten var  

 ubegrundet, fordi man ikke har krav på de penge, som arresten skulle sikre.
