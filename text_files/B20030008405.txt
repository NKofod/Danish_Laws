Bekendtgørelse om kapitalgrundlag og  

 driftsplaner for  

 forsikringsselskaber1)1) I medfør af § 29, stk. 2, § 34, stk. 2 og 3,  

 § 73, stk. 2, og § 260, stk. 3, i lov om  

 forsikringsvirksomhed, jf. lovbekendtgørelse nr. 645 af 5. august  

 2002, fastsættes:
Kapitel 1 Indledende bestemmelser § 1. Denne bekendtgørelse finder anvendelse  

 på forsikringsselskaber med vedtægtsmæssigt hjemsted her i  

 landet.
Ved forsikringsselskaber forstås selskaber, der driver  

 livsforsikringsvirksomhed eller skadesforsikringsvirksomhed, samt  

 tværgående pensionskasser.
 § 2. Forsikringsselskaber skal for at kunne drive  

 virksomhed være i besiddelse af en basiskapital, der mindst svarer til  

 selskabets solvensmargen, jf. § 34, stk. 1, og § 73,  

 stk. 1 og 2, i lov om forsikringsvirksomhed.
 Stk. 2. Solvensmargenen beregnes efter reglerne i kapitel  

 2.
 Stk. 3. Basiskapitalen opgøres efter reglerne i kapitel  

 3.
 § 3. Beløb, der i denne  

 bekendtgørelse er udtrykt i euro, omregnes til danske kroner efter  

 kursen den 31. oktober i forbindelse med regnskaber, der afsluttes 31.  

 december samme år eller i perioden til og med 30. december  

 næstkommende år.
 Stk. 2. Uanset stk. 1 kan der ikke anvendes en  

 modværdi på euro, der er lavere end 7,50 danske kroner.
 § 4. Ved forsikringsklasser forstås i denne  

 bekendtgørelse de forsikringsklasser, der er anført i bilag til  

 lov om forsikringsvirksomhed.
 § 5. Forsikringsselskaber skal som en del af de  

 regnskabsindberetninger, der foretages til Finanstilsynet indsende en  

 beregning af selskabets solvensmargen og en opgørelse af selskabets  

 basiskapital og dennes sammensætning.
Kapitel 2 Solvensmargenen § 6. Et forsikringsselskabs solvensmargen beregnes  

 som summen af solvensmargenen for den del af virksomheden, der er  

 livsforsikringsvirksomhed, jf. §§ 7 og 11, og for den del af  

 virksomheden, der er skadesforsikringsvirksomhed, jf. §§ 8-11.
 § 7. Et forsikringsselskabs solvensmargen  

 beregnes for den del af virksomheden, der er livsforsikringsvirksomhed, som  

 summen af følgende beløb:
 1)	For forsikringsklasse I (bortset fra de i klassen indeholdte  

 komplementære forsikringer) samt for forsikringsklasse II: 4 % af  

 livsforsikringshensættelserne for egen regning, dog mindst 3,4 % af  

 livsforsikringshensættelserne uden fradrag for genforsikring.
 2)	For forsikringsklasse I (bortset fra de i klassen indeholdte  

 komplementære forsikringer og bortset fra ophørende  

 dødsfaldsforsikringer med en løbetid på højst 5  

 år) samt for forsikringsklasse II: 3   af risikosummen for egen  

 regning, dog mindst 1,5   af risikosummen uden fradrag for genforsikring.
 3)	For ophørende dødsfaldsforsikringer med en  

 løbetid på højst 3 år, herunder  

 gruppelivsforsikringer: 1   af risikosummen for egen regning, dog mindst 0,5  

   af risikosummen uden fradrag for genforsikring.
 4)	For ophørende dødsfaldsforsikring med en  

 løbetid på over 3 år, men højst 5 år: 1,5  

 af risikosummen for egen regning, dog mindst 0,75   af risikosummen uden  

 fradrag for genforsikring.
 5)	For de i forsikringsklasse I indeholdte komplementære  

 forsikringer: Det beløb, der fremkommer som 1. resultat under  

 anvendelse af § 9.
 6)	For de i forsikringsklasse III indeholdte forsikringer, for hvilke  

 selskabet har påtaget sig en investeringsrisiko: 4 % af  

 livsforsikringshensættelserne for egen regning, dog mindst 3,4 % af  

 livsforsikringshensættelserne uden fradrag for genforsikring.
 7)	For de i forsikringsklasse III indeholdte forsikringer, for hvilke  

 selskabet ikke har påtaget sig en investeringsrisiko, og for hvilke det  

 beløb, der skal dække de i forsikringsaftalen fastsatte  

 driftsomkostninger, fastsættes for en periode på over 5 år:  

 1 % af livsforsikringshensættelserne for egen regning, dog mindst 0,85  

 % af livsforsikringshensættelserne uden fradrag for genforsikring.
 8)	For forsikringsklasse III: 3   af risikosummen for egen regning, dog  

 mindst 1,5   af risikosummen uden fradrag for genforsikring.
 9)	For forsikringsklasse IV: 4 % af livsforsikringshensættelserne  

 for egen regning, dog mindst 3,4 % af livsforsikringshensættelserne  

 uden fradrag for genforsikring.
 10)	For forsikringsklasse V: 1 % af tontinens formue.
 11)	For forsikringsklasse VI: 4 % af  

 livsforsikringshensættelserne for egen regning, dog mindst 3,4 % af  

 livsforsikringshensættelserne uden fradrag for genforsikring.
Stk. 2. Livsforsikringshensættelser uden fradrag for  

 genforsikring, jf. stk. 1, nr. 1, 6, 7, 9 og 11, beregnes efter samme  

 metode, som finder anvendelse i selskabets årsregnskab, idet selskabets  

 forpligtelser og præmier opgøres uden fradrag for afgivelse i  

 genforsikring.
Livsforsikringshensættelserne beregnes dog før en  

 eventuel nedbringelse af bonuspotentiale på fripoliceydelser.  

 Livsforsikringshensættelserne for egen regning, jf. stk. 1, nr. 1,  

 6, 7, 9 og 11, beregnes tilsvarende, idet der ses bort fra de  

 forsikringsydelser og præmier, som selskabet har afgivet i  

 genforsikring.
Stk. 3. Risikosummen uden fradrag for genforsikring, jf.  

 stk. 1, nr. 2, 3, 4 og 8, beregnes for hver enkelt forsikret som  

 forskellen mellem på den ene side det beløb, der forfalder, hvis  

 den forsikrede dør, samt kapitalværdien opgjort på det for  

 selskabet gældende tekniske grundlag af de ydelser, der forfalder efter  

 forsikredes død og på den anden side  

 livsforsikringshensættelserne uden fradrag for genforsikring for den  

 pågældende forsikrede.
Risikosummen for egen regning, jf.  

 stk. 1, nr. 2, 3, 4 og 8, beregnes tilsvarende, idet der ses bort fra de  

 forsikringsydelser og præmier, som selskabet har afgivet i  

 genforsikring.
Ved opgørelsen af selskabets samlede risikosum tages i  

 begge tilfælde kun hensyn til de forsikrede, for hvilke risikosummen er  

 positiv.
 § 8. Et forsikringsselskabs solvensmargen for  

 den del af virksomheden, der er skadesforsikringsvirksomhed, udgør det  

 højeste af følgende beløb:
1)	1. resultat, jf. § 9 og 2)	2. resultat, jf. § 10.
 § 9. 1. resultat beregnes på grundlag af de  

 i det seneste regnskabsår forfaldne bruttopræmier for direkte og  

 indirekte forsikringer, eksklusive afgifter til offentlige myndigheder  

 opkrævet af forsikringsselskabet sammen med præmierne. 1.  

 resultat udgør 18 % af dette præmiebeløb op til  

 10.000.000 euro og 16 % af præmiebeløb derudover.
Stk. 2. Når forsikringsselskabet har genforsikret,  

 fremkommer 1. resultat ved multiplikation af det efter stk. 1 fremkomne  

 beløb med den brøk, der bestemmes af forholdet mellem  

 forsikringsselskabets erstatninger for egen regning og bruttoerstatningerne i  

 det seneste regnskabsår.
Denne brøk må dog ikke være  

 mindre end 1/2.
 § 10. 2. resultat beregnes på grundlag af  

 det årlige gennemsnit af bruttoerstatningsudgifterne i de seneste 3  

 regnskabsår. 2. resultat udgør 26 % af dette gennemsnit for  

 beløb op til 7.000.000 euro og 23 % af beløb derudover.
 Stk. 2. Har forsikringsselskabet overtaget en  

 forsikringsbestand, medregnes erstatningsudgifterne i 3 årsperioden for  

 denne bestand ved beregningen af 2. resultat.
 Stk. 3. Dækker forsikringsselskabet hovedsageligt  

 kredit-, storm-, hagl- eller frostrisici, foretages beregningen af 2.  

 resultat efter stk. 1 på grundlag af det årlige gennemsnit  

 af bruttoerstatningsudgifterne i de seneste 7 år i stedet for 3  

 år.
 Stk. 4. Dækker forsikringsselskabet risici omfattet af  

 forsikringsklasse 18, anvendes omkostningerne ved ydet assistance analogt med  

 erstatningsudgifterne ved beregningen af 2. resultat.
Stk. 5. Når forsikringsselskabet har genforsikret,  

 fremkommer 2. resultat ved multiplikation af det efter stk. 1 fremkomne  

 beløb med den brøk, der bestemmes af forholdet mellem  

 forsikringsselskabets erstatninger for egen regning og bruttoerstatningerne i  

 det seneste regnskabsår.
Denne brøk må dog ikke være  

 mindre end 1/2.
 § 11. Uanset §§ 6-10 udgør  

 solvensmargenen mindst det største af de mindstebeløb i  

 stk. 2 og 3, der vedrører de forsikringsklasser, som  

 forsikringsselskabet har koncession til.
 Stk. 2. For forsikringsselskaber, som driver  

 livsforsikringsvirksomhed (forsikringsklasse I-VI) udgør  

 mindstebeløbet 800.000 euro for aktieselskaber og 600.000 euro for  

 gensidige selskaber og tværgående pensionskasser.
 Stk. 3. For forsikringsselskaber, som driver  

 skadesforsikringsvirksomhed udgør mindstebeløbet:
 1)	For forsikringsklasserne 14 og 15:
 1.400.000 euro for aktieselskaber og 1.050.000 euro for gensidige  

 selskaber.
 2)	For forsikringsklasserne 10, 11, 12 og 13:
 400.000 euro for aktieselskaber og 300.000 euro for gensidige  

 selskaber.
 3)	For forsikringsklasserne 1, 2, 3, 4, 5, 6, 7, 8, 16 og 18:
 300.000 euro for aktieselskaber og 225.000 euro for gensidige  

 selskaber og tværgående pensionskasser.
 4)	For forsikringsklasserne 9 og 17:
 200.000 euro for aktieselskaber og 150.000 euro for gensidige  

 selskaber.
Kapitel 3 Basiskapitalen § 12. Et forsikringsselskabs basiskapital  

 opgøres med udgangspunkt i selskabets egenkapital opgjort efter samme  

 principper, som finder anvendelse i selskabets årsregnskab.  

 Basiskapitalen fremkommer ved regulering af egenkapitalen med de fradrag, der  

 er anført i stk. 2 og de tillæg, der er anført i  

 stk. 3 og 7.
 Stk. 2. Følgende fradrages ved opgørelse af  

 basiskapitalen:
 1)	Værdien af alle immaterielle aktiver.
 2)	Værdien af egne aktier, herunder aktier, der besiddes af  

 dattervirksomheder.
 3)	Værdien af skatteaktiver, jf. dog stk. 3, nr. 6.
4)	Et beløb svarende til den andel af et  

 datterforsikringsselskabs eller en associeret forsikringsvirksomheds  

 solvensmargen, som svarer til den ejede andel af datterselskabets eller den  

 associerede forsikringsvirksomheds selskabskapital.
Har  

 datterforsikringsselskabet eller den associerede forsikringsvirksomhed  

 hjemsted i udlandet anvendes ved beregningen den solvensmargen, der  

 fremkommer efter hjemlandets regler, dog som minimum den solvensmargen, der  

 fremkommer ved anvendelse af denne bekendtgørelses regler på den  

 pågældende virksomhed.
 5)	For andre datterselskaber eller andre associerede virksomheder  

 underlagt Finanstilsynets tilsyn, jf. § 6a, stk. 3, i lov om  

 forsikringsvirksomhed: Et beløb svarende til den andel af det for det  

 pågældende selskab gældende solvenskrav, som svarer til den  

 ejede andel af selskabets selskabskapital.
6)	For direkte og indirekte ejede aktiver, der repræsenterer en  

 risiko på en enkelt virksomhed eller en gruppe af virksomheder, der  

 udgør en samlet risiko: Det beløb, hvormed de  

 pågældende aktivers regnskabsmæssige værdi overstiger  

 en vægtet sum af selskabets solvensmargen, dets  

 datterforsikringsselskabers solvensmargen og solvenskravet i andre  

 datterselskaber underlagt Finanstilsynets tilsyn.
Fradraget skal dog ikke  

 foretages for investeringer i datterselskaber samt for aktiver, der omfattes  

 af § 128, stk. 1, nr. 1-8, i lov om forsikringsvirksomhed.
Den  

 vægtede sum beregnes således:
 a)	Hvis forsikringsselskabet driver direkte livsforsikringsvirksomhed  

 vægtes med 75 %; andre forsikringsselskaber vægtes med 100 %.
 b)	Datterselskaber, der driver direkte livsforsikringsvirksomhed  

 vægtes med 75 % af ejerandelen; andre datterselskaber vægtes med  

 ejerandelen.
 7)	Den numeriske værdi af et negativt forskelsbeløb  

 opgjort efter stk. 3, nr.7.
 Stk. 3. Følgende kan tillægges ved  

 opgørelse af basiskapitalen:
 1)	Efterstillede kapitalindskud (ansvarlig lånekapital) med de i  

 stk. 4 og stk. 5 fastsatte begrænsninger, der opfylder de  

 betingelser, der er anført i § 13, stk. 1.
 2)	Særlige bonushensættelser i livsforsikringsselskaber,  

 der opfylder betingelserne i § 15, stk. 1 og 2 (type A).
 3)	Særlige bonushensættelser i livsforsikringsselskaber,  

 der opfylder betingelserne i § 15, stk. 1 og 3 (type B).
 4)	Medlemskonti i gensidige selskaber og tværgående  

 pensionskasser, der opfylder de betingelser, der er anført i  

 § 14.
 5)	Tillæg for mulig tillægspræmie i gensidige  

 skadesforsikringsselskaber efter reglerne i § 73, stk. 4, i lov om  

 forsikringsvirksomhed.
 6)	Værdien af skatteaktiver, som den vil være i en  

 administrationssituation, jf. kapitel 15 i lov om forsikringsvirksomhed.
7)	Forskellen mellem a)	et beløb svarende til den andel af et  

 datterforsikringsselskabs eller en associeret forsikringsvirksomheds  

 basiskapital, som svarer til den ejede andel af selskabskapitalen og b)	den værdi, den pågældende ejerandel indgår  

 med i balancen med tillæg af værdien af efterstillede  

 kapitalindskud, herunder efterstillede kapitalindskud fra andre  

 koncernvirksomheder, til datterforsikringsselskabet eller den associerede  

 forsikringsvirksomhed, når efterstillede kapitalindskud medregnes i  

 datterforsikringsselskabets eller den associerede forsikringsvirksomheds  

 basiskapital efter nr. 1.
 Hvis det pågældende datterforsikringsselskab  

 eller den pågældende associerede forsikringsvirksomhed selv  

 besidder datterforsikringsselskaber eller associerede  

 forsikringsvirksomheder, opgøres basiskapitalen i litra a før  

 fradrag for disse selskabers eller virksomheders solvensmargen, når  

 selskabernes eller virksomhedernes solvensmargen allerede er fradraget efter  

 stk. 2, nr. 4.
 Stk. 4. Tillægget efter stk. 3, nr. 1 og 2, kan  

 tilsammen højst udgøre et beløb, der svarer til  

 50 % af det mindste beløb af basiskapitalen og solvensmargenen.  

 Efterstillede kapitalindskud med fast løbetid kan ikke medregnes med  

 mere end 25 % af det mindste beløb af basiskapitalen og  

 solvensmargenen.
 Stk. 5. Det beløb, hvormed efterstillede kapitalindskud  

 med fast løbetid kan medregnes i basiskapitalen, indskrænkes  

 årligt med 25 % af det oprindelige indskud de sidste 3 år  

 inden den aftalte forfaldsdato.
 Stk. 6. Tillægget efter stk. 3 nr. 7, må for  

 hvert enkelt datterforsikringsselskab eller hver associeret  

 forsikringsvirksomhed højest svare til det beløb, der for det  

 pågældende datterselskab eller den pågældende  

 associerede virksomhed er fradraget i henhold til stk. 2, nr. 4. Er  

 forskellen opgjort efter stk. 3. nr. 7, negativ, finder stk. 2, nr.  

 7 anvendelse.
Stk. 7. Finanstilsynet kan efter ansøgning tillade, at  

 et livsforsikringsselskab eller en tværgående pensionskasse i sin  

 basiskapital medregner et beløb for afholdte erhvervelsesomkostninger.  

 Summen af dette beløb og det fradrag i  

 livsforsikringshensættelserne for afholdte erhvervelsesomkostninger,  

 der foretages i overensstemmelse med reglerne i bekendtgørelse om  

 livsforsikringsselskabers og pensionskassers årsregnskaber, må  

 ikke overstige 5 % af kapitalværdien af de præmier, som  

 forsikringstagerne skal betale i fremtiden, og bruttoforøgelsen af  

 summen må ikke overstige de i årets løb afholdte  

 erhvervelsesomkostninger.
Grundlaget for beregning af det beløb, der i  

 medfør af nærværende stykke medregnes til basiskapitalen,  

 skal anmeldes som en del af forsikringsselskabets tekniske grundlag.
 Stk. 8. Finanstilsynet kan dispensere fra reglen i  

 stk. 2, nr. 6.
 § 13. Efterstillede kapitalindskud (ansvarlig  

 lånekapital) kan medregnes i basiskapitalen, jf. § 12,  

 stk. 3, nr. 1, når følgende betingelser er  

 opfyldt:
 1)	Långivers krav mod forsikringsselskabet skal være  

 efterstillet al anden ikke-efterstillet gæld.
 2)	Beløbet skal være indbetalt.
 3)	Tilbagebetaling af efterstillede kapitalindskud uden fast  

 løbetid kan ikke ske på långivers initiativ eller uden  

 Finanstilsynets tilladelse.
4)	Efterstillede kapitalindskud med fast løbetid skal have en  

 oprindelig løbetid på mindst 5 år.
Tilbagebetaling  

 før forfaldstid kan ikke ske på långivers initiativ eller  

 uden Finanstilsynets tilladelse.
 5)	Kapitalindskuddet kan kun forfalde til betaling før det  

 aftalte forfaldstidspunkt, såfremt forsikringsselskabet træder i  

 likvidation eller erklæres konkurs.
 6)	Forsikringsselskabet skal have ret til at udskyde betaling af  

 renter, såfremt basiskapitalen ikke overstiger solvensmargenen eller  

 ved rentebetalingen vil blive nedbragt til et beløb, der er lavere end  

 solvensmargenen.
 7)	Ikke-betalte renter, der er udskudt i medfør af nr. 6,  

 forfalder til betaling på det tidligste tidspunkt af  

 følgende:
 a)	Forsikringsselskabet har på ny fornøden basiskapital  

 til at dække solvensmargenen.
 b)	Indtræden af forfaldsdatoen for kapitalindskuddet,  

 såfremt der ved aftalens indgåelse er aftalt fast  

 løbetid.
8)	Forsikringsselskabets generalforsamling skal have ret til at  

 nedskrive kapitalindskuddet og ikke-betalte renter, såfremt  

 forsikringsselskabets egenkapital er tabt, og aktiekapitalen eller  

 garantikapitalen er nedskrevet til 0. Det er endvidere en betingelse, at  

 forsikringsselskabet efterfølgende enten får tilført ny  

 kapital, således at solvensmargenen er dækket, eller fusioneres  

 med et andet forsikringsselskab.
Kapitalindskuddet og ikke-betalte renter kan  

 nedskrives med et beløb, som forud er godkendt af  

 forsikringsselskabets revisorer og Finanstilsynet.
 9)	Ændringer i låneaftalen skal godkendes af  

 Finanstilsynet.
 Stk. 2. Tilladelse efter stk. 1, nr. 3 skal søges  

 senest 6 måneder før den foreslåede tilbagebetaling.
Stk. 3. Tilladelse efter stk. 1, nr. 3 og 4 er betinget  

 af, at der ikke er risiko for, at forsikringsselskabets basiskapital falder  

 til under det efter denne bekendtgørelse tilladte.
Ansøgningen  

 skal vedlægges en opgørelse af solvensmargenen samt  

 basiskapitalens størrelse før og efter tilbagebetalingen.
 § 14. Medlemskonti i gensidige selskaber og  

 tværgående pensionskasser kan medregnes i basiskapitalen, jf.  

 § 12, stk. 3, nr. 4, når følgende er gældende i  

 henhold til selskabets vedtægter:
 1)	I tilfælde af forsikringsselskabets likvidation eller konkurs  

 må beløbene ikke kunne tilbagebetales, før hele  

 selskabets øvrige gæld er afviklet.
 2)	I andre tilfælde må beløbene kun kunne  

 tilbagebetales, hvis basiskapitalen ikke derved nedbringes til et  

 beløb, der er lavere end solvensmargenen.
3)	Tilbagebetaling, der forårsages af andet end  

 medlemsophør, må kun kunne foretages, når Finanstilsynet  

 senest en måned forud er underrettet herom.
Tilbagebetalingen kan  

 forbydes af Finanstilsynet.
 4)	Ændring af vedtægternes bestemmelser om medlemskonti  

 skal godkendes af Finanstilsynet.
 § 15. Særlige bonushensættelser er en  

 del af de forsikringsmæssige hensættelser, hvorom det  

 gælder:
1)	de er for alle eller en del af selskabets forsikringer opbygget af  

 midler fra forsikringernes andel af det realiserede resultat, jf.  

 kontributionsbekendtgørelsen, 2)	de er knyttet til forsikringerne individuelt eller kollektivt  

 på en måde, så den enkelte forsikrings andel med  

 tilhørende afkast, jf. stk. 2 og 3, til enhver tid kan  

 beregnes, 3)	de indgår ikke beløbsmæssigt som en del af  

 bestanden af forsikringsaftaler ved beregning af den andel af det realiserede  

 resultat, som skal tilføres bestanden af forsikringsaftaler i henhold  

 til kontributionsbekendtgørelsen og 4)	overførsel til de enkelte forsikringer af den til  

 forsikringen knyttede andel skal senest foretages samtidig med udbetaling af  

 ydelser under forsikringen.
Stk. 2. Særlige bonushensættelser, der kan  

 medregnes i basiskapitalen efter § 12, stk. 3, nr. 2 (type  

 A), 1)	tildeles løbende en forrentning på basis af en  

 rentesats, der af selskabet er fastsat med henblik på, at forrentningen  

 skal svare til, hvad efterstillede kapitalindskud indskudt i selskabet, jf.  

 § 13, ville kunne opnå på markedsmæssige vilkår  

 og 2)	kan anvendes til at dække alle selskabets tab og ethvert  

 ikke-efterstillet krav mod selskabet, når egenkapitalen er  

 tabt.
 Stk. 3. Særlige bonushensættelser, der kan  

 medregnes i basiskapitalen efter § 12, stk. 3, nr. 3 (type B),  

 tildeles løbende samme forholdsmæssige afkast, som det afkast  

 egenkapitalen får før skat, hvadenten dette afkast er negativt  

 eller positivt.
Kapitel 4 Driftsplaner § 16. Til brug for Finanstilsynets vurdering af om  

 forsikringsselskabets basiskapital er tilstrækkelig, skal et  

 forsikringsselskabs ansøgning om koncession til forsikringsvirksomhed  

 være ledsaget af en driftsplan for den virksomhed, som selskabet agter  

 at drive.
Driftsplanen skal omfatte selskabets 3 første  

 regnskabsår.
Aflægges det første regnskab efter en periode  

 på mindre end et år, skal driftsplanen omfatte denne periode og  

 de 3 efterfølgende regnskabsår.
 Stk. 2. Driftsplanen skal omfatte følgende:
 1)	En åbningsbalance, som denne efter afholdelse af  

 stiftelsesomkostninger forventes at blive.
 2)	De forventede regnskabsmæssige resultater i form af  

 resultatopgørelser og balancer for de regnskabsår, driftsplanen  

 omfatter.
 3)	En opstilling over de omkostninger, som skønnes at  

 måtte afholdes til opbygning af forsikringsselskabets administration i  

 løbet af den periode, driftsplanen omfatter.
 4)	For forsikringsselskaber, som driver livsforsikringsvirksomhed,  

 angivelse af det tekniske grundlag m.v., som driftsplanen baseres  

 på.
 5)	Redegørelse for grundprincipperne for genforsikring.
 6)	Oplysning om arten af de risici, som forsikringsselskabet har til  

 hensigt at dække.
 7)	For forsikringsselskaber, som driver skadesforsikringsvirksomhed en  

 redegørelse for baggrunden for selskabets forventninger til  

 erstatningsudgifternes størrelse i forhold til  

 præmieindtægterne.
 8)	Redegørelse for forsikringsselskabets  

 investeringspolitik.
 9)	Beregning af forventet solvensmargen og basiskapital efter  

 udløbet af hvert af de regnskabsår, driftsplanen omfatter.
 10)	Oplysning om det udstyr, som forsikringsselskabet råder over  

 til brug for virksomhed omfattet af forsikringsklasse 18.
 Stk. 3. Finanstilsynet kan i øvrigt kræve de  

 oplysninger, der skønnes nødvendige til bedømmelse af,  

 om resultaterne i driftsplanen må anses for sandsynlige.
 § 17. Finder Finanstilsynet ikke, at det ved de  

 indsendte oplysninger, jf. § 16, er sandsynliggjort, at  

 forsikringsselskabet i den af driftsplanen omfattede periode og ved dennes  

 udløb vil være i besiddelse af den nødvendige  

 basiskapital, udstedes koncession ikke.
 § 18. Efter koncessionens udstedelse skal  

 forsikringsselskabet indsende kvartalsregnskaber til Finanstilsynet i en  

 form, der gør det umiddelbart muligt at sammenholde selskabets  

 faktiske resultater med de forventede resultater, der er indeholdt i  

 driftsplanen.
 Stk. 2. Sker der en forringelse af forsikringsselskabets  

 økonomiske stilling i forhold til driftsplanen, kan tilsynet  

 træffe bestemmelse om en revision af planen eller en udarbejdelse af en  

 ny driftsplan for de følgende 3 regnskabsår.
 § 19. Bestemmelserne i §§ 16-18 finder  

 tilsvarende anvendelse, når et forsikringsselskab ansøger om  

 udvidelse af en gældende koncession, i det omfang selskabets forhold  

 sammenholdt med den ønskede koncessionsudvidelse efter Finanstilsynets  

 skøn gør det nødvendigt.
Kapitel 5 Straffebestemmelser og ikrafttræden § 20. Forsætlig eller groft uagtsom  

 overtrædelse af §§ 5-16 og §§ 18-19 straffes med  

 bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 21. Bekendtgørelsen træder i  

 kraft den 15. februar 2003. Solvensmargenen beregnet efter denne  

 bekendtgørelse skal fremgå af årsregnskabet for 2002.
 Stk. 2. § 12, stk. 7, finder ikke anvendelse for de  

 livsforsikringsselskaber og tværgående pensionskasser, der har  

 taget de i Finanstilsynets bekendtgørelse af 13. december 2001 om  

 livsforsikringsselskaber og tværgående pensionskassers  

 årsregnskaber fastsatte regler om opgørelse og opdeling af de  

 forsikringsmæssige hensættelser i anvendelse.
 Stk. 3. Bekendtgørelse nr. 1029 af 12. december 2002 om  

 kapitalgrundlag og driftsplaner for forsikringsselskaber ophæves.
 § 22. Bekendtgørelsen gælder  

 ikke for Grønland.
Finanstilsynet, den 6. februar 2003 Henrik Bjerre-Nielsen /Susan Würtz Kirkebæk 1)   Bekendtgørelsen  

 indeholder bestemmelser, der gennemfører dele af følgende  

 direktiver: Rådets direktiv 73/239, EF-Tidende 1973 L 228, s. 3, (1.  

 skadesforsikringsdirektiv), Rådets direktiv 76/580, EF-Tidende 1976 L  

 189, s. 13, Rådets direktiv 84/641, EF-Tidende 1984 L 339, s. 21,  

 (Turistassistancedirektivet), Rådets direktiv 87/343, EF-Tidende 1987 L  

 185, s. 72, (Kreditforsikringsdirektivet), Rådets direktiv 92/49,  

 EF-Tidende 1992 L 228, s. 1, (3. skadesforsikringsdirektiv), Rådets  

 direktiv 98/78, EF-Tidende 1998 L 330, s. 1 (Forsikringsgruppedirektivet), og  

 Europa-Parlamentets og Rådets direktiv 2002/83, EF-Tidende 2002 L 345,  

 s.1.
