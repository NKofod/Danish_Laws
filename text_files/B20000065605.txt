Bekendtgørelse om kødprodukter  

 m.v.1) I medfør af § 9, stk. 2, § 10, stk. 1, § 13, § 49, stk. 1, § 51,  

 stk. 2 og 3, § 54, stk. 2, § 55, stk. 2, § 56, stk. 1 og 2, § 61, stk. 1, §  

 62 og § 78, stk. 3, i lov nr. 471 af 1. juli 1998 om fødevarer m.m.  

 (fødevareloven), og § 9, stk. 1 og 2, § 42, samt § 43, stk. 2, i lov  

 nr. 351 af 2. juni 1999 om sygdomme og infektioner hos dyr  

 fastsættes:
Område § 1. Denne bekendtgørelse vedrører  

 de sundhedsmæssige betingelser i engrosleddet for produktion,  

 behandling og afsætning af kødprodukter, herunder  

 færdigretter, og af andre produkter af animalsk oprindelse, som er  

 bestemt til konsum eller til tilberedning af andre fødevarer, samt  

 gelatine til anvendelse som fødevare.
 Stk. 2. Bekendtgørelsen vedrører endvidere  

 de sundhedsmæssige betingelser i engrosleddet og detailleddet for  

 produktion, behandling og afsætning af gelatineråvarer.
 Stk. 3. I tvivlstilfælde afgør  

 Fødevaredirektoratet, om en virksomhed er omfattet af  

 bekendtgørelsen.
 Stk. 4. Fødevaredirektoratet kan tillade, at  

 produkter, som ikke opfylder betingelserne i denne bekendtgørelse, kan  

 anvendes til forsyning af internationale organisationer, udstillinger eller  

 særlige undersøgelser.
Definitioner § 2. I denne bekendtgørelse forstås  

 ved:
 1)	Kødprodukter: produkter, der er tilvirket af eller med  

 kød, og som har været underkastet en behandling, således  

 at det ved et snit til midt i produktet på snitfladen kan konstateres,  

 at kødet ikke længere har fersk køds karakteristika.
 2)	Andre produkter af animalsk oprindelse:
a)	kødekstrakter, b)	afsmeltet animalsk fedt, dvs. fedt afsmeltet fra kød,  

 herunder ben, bestemt til konsum, c)	grever, dvs. de proteinholdige rester fra afsmeltning efter delvis  

 adskillelse af fedt og vand, d)	kødmel, svær i pulverform, saltet eller tørret  

 blod, saltet eller tørret blodplasma, og e)	rensede, saltede, tørrede eller varmebehandlede maver,  

 blærer og tarme.
 3)	Færdigretter af kød: kødprodukter svarende til  

 kulinariske tilberedninger, som er kogt eller forkogt, som er indpakket, og  

 som opbevares nedkølet, herunder som frost- eller dybfrostvare.
 4)	Kødprodukter med minimalt indhold af kød: produkter  

 med højst 10 vægtprocent af iblandet kød eller  

 kødprodukter i forhold til den brugsklare færdigvare efter  

 tilberedningen.
 5)	Råvarer: alle produkter af animalsk oprindelse, der anvendes  

 som ingredienser ved fremstilling af de i nr. 1 og 2 nævnte produkter,  

 eller som indgår i tilberedningen af færdigretter.
 6)	Gelatine: naturligt, opløseligt protein, geldannende eller  

 ikke-geldannende, som er fremkommet ved delvis hydrolyse af kollagen  

 fremstillet af knogler, huder, skind eller sener fra dyr, herunder  

 fjerkræ og fisk.
 7)	Gelatineråvarer: de i bilag 4, kapitel 2, nr. 1,  

 anførte råvarer, som anvendes til fremstilling af gelatine.
 8)	Huder og skind: alt kutant og subkutant væv.
 9)	Garvning: hærdning af huder ved hjælp af  

 garvningsmidler, kromsalte eller andre stoffer, såsom aluminiumsalte,  

 jernsalte, kiselsalte, aldehyder og kininer, eller andre syntetiske  

 hærdningsmidler.
 10)	Behandling: kemisk eller fysisk behandling, såsom  

 varmebehandling, røgning, saltning, marinering, nedsaltning eller  

 tørring, med det formål at forlænge holdbarheden af  

 kød eller kødprodukter, uanset om varen indgår i en  

 sammensætning med andre fødevarer, eller om forskellige  

 behandlinger kombineres.
 11)	Saltning: anvendelse af salte.
 12)	Modning: behandling af saltet, råt kød under  

 klimatiske betingelser, der ved en langsom og gradvis nedsættelse af  

 vandindholdet kan fremkalde udvikling af naturlige gærings- eller  

 enzymprocesser, der med tiden medfører ændringer, som giver  

 produktet typiske organoleptiske egenskaber og sikrer holdbarhed og god  

 hygiejnetilstand ved almindelige omgivelsestemperaturer.
 13)	Indpakning: beskyttelse ved anvendelse af en første  

 indpakning eller en første beholder i direkte kontakt med det  

 pågældende produkt.
 14)	Emballering: anbringelse af et eller flere af de i § 1, stk. 1  

 eller 2, omhandlede produkter, indpakkede eller uindpakkede, i en  

 beholder.
 15)	Hermetisk lukket beholder: beholder, der er lufttæt og  

 beskytter indholdet mod mikroorganismer under og efter varmebehandling.
 16)	Pakkecenter: en virksomhed eller et lager, hvor produkter, der skal  

 markedsføres, samles eller genindpakkes.
Ophør af autorisation § 3. Såfremt en virksomhed ønsker  

 autorisationen tilbagekaldt, skal dette meddeles Fødevareregionen i  

 så god tid, at kontrolpersonalets opsigelsesvarsler udløber  

 senest den dag, hvor virksomhedens autorisation ikke længere  

 ønskes opretholdt.
 Stk. 2. Hvis dette ikke sker, godtgør virksomheden  

 samtlige kontroludgifter i perioden fra den dag, hvor virksomhedens  

 autorisation ikke længere er gældende, til opsigelsesvarslerne  

 udløber.
Fremstilling og behandling § 4. En virksomhed autoriseret til fremstilling af  

 kødprodukter skal opfylde de i bilag 1 og 2 angivne krav, som svarer  

 til dens aktiviteter.
 Stk. 2. En virksomhed godkendt til pakning af  

 kødprodukter skal opfylde de i bilag 1 og 2 angivne krav, som svarer  

 til dens aktiviteter.
 Stk. 3. Såfremt kødprodukter oplagres uden  

 for fremstillingsvirksomheden, skal det ske i et køle- eller  

 fryselager autoriseret eller godkendt i henhold til bekendtgørelse om  

 fersk kød, jf. dog stk. 5, eller bekendtgørelse om autorisation  

 m.v. ved behandling og salg af fødevarer m.v. samt  

 kontrolmærkning af animalske fødevarer.
 Stk. 4. En virksomhed godkendt til oplagring af  

 kødprodukter ved normal omgivelsestemperatur skal opfylde de  

 betingelser, som fremgår af bilag 2, kapitel 4, nr. 1, litra b.
§ 5. Fersk kød til brug ved fremstilling af  

 de i § 1, stk. 1, nævnte produkter skal 1)	stamme fra en dansk virksomhed autoriseret til at fremstille fersk  

 kød, hakket kød, tilberedt kød, fersk  

 fjerkrækød eller kød fra vildt, opdrættet vildt  

 eller kaniner, eller 2)	være lovligt indført i overensstemmelse med  

 bekendtgørelse om veterinærkontrol ved indførsel af  

 animalske fødevarer.
 Stk. 2. Kødet skal være transporteret og  

 oplagret under tilfredsstillende sundhedsmæssige forhold, og det  

 må ikke bortset fra under transport, have befundet sig uden for  

 autoriserede eller godkendte engrosvirksomheders område.
§ 6. Kødprodukter skal tilvirkes  

 af 1)	fersk kød, som tilvirkes ved varmebehandling, saltning,  

 marinering eller ved nedsættelse af vandindholdet, idet disse processer  

 kan kombineres med røgning eller modning, eller 2)	et kødprodukt eller tilberedt kød.
 Stk. 2. Ved tilvirkningen kan også anvendes andre  

 fødevarer og krydderier, ligesom kødprodukter kan  

 sammensættes med andre fødevarer og krydderier.
 Stk. 3. Produkter af animalsk oprindelse, som  

 indgår i tilvirkningen af kødprodukter, skal opfylde de  

 sundhedsmæssige krav fastsat i EU-regler eller i national lovgivning  

 eller krav fastsat af de nationale myndigheder.
 Stk. 4. Kødprodukter skal indpakkes og emballeres  

 i overensstemmelse med bilag 2, kapitel 3, på fremstillingsvirksomheden  

 eller på en virksomhed, som er godkendt til at foretage indpakning.
 Stk. 5. Kødproduktet skal håndteres,  

 oplagres og transporteres i overensstemmelse med bilag 2, kapitel 4.
 § 7. Kød, der af tilsynsmyndigheden findes  

 uegnet til menneskeføde, eller som virksomheden på anden  

 måde ikke ønsker anvendt til menneskeføde, skal  

 destrueres eller anvendes på anden måde i henhold til  

 bekendtgørelse om forarbejdning af animalsk affald og om fremstilling  

 af dyrefoder med animalsk indhold.
 Stk. 2. Følgende organer fra pattedyr kan ikke  

 anvendes til fremstilling af kødprodukter:
 1)	Kønsorganer af hun- og handyr undtagen testikler.
 2)	Urinvejsorganer undtagen nyrer og blærer.
 3)	Brusk fra strubehoved, luftrør og ekstralobulære  

 bronkier.
 4)	Øjne og øjenlåg.
 5)	Den ydre øregang.
 6)	Hornvæv.
 Stk. 3. Følgende organer fra fjerkræ kan  

 ikke anvendes til fremstilling af kødprodukter:
 1)	Spiserør.
 2)	Kro.
 3)	Tarme.
 4)	Kønsorganer.
 5)	Hovedet undtagen kam og ørelapper, hagelapper og  

 karunkler.
 § 8. Ved fremstilling af pasteuriserede eller  

 steriliserede produkter i hermetisk lukkede beholdere, skal betingelserne i  

 bilag 2, kapitel 5, opfyldes.
 § 9. Ved fremstilling af færdigretter af  

 kød skal betingelserne i bilag 2, kapitel 6, opfyldes.
Kontrolmærkning § 10. Kødprodukter skal være forsynet  

 med et kontrolmærke i overensstemmelse med bilag 2, kapitel 8, i  

 bekendtgørelse om autorisation m.v. ved behandling og salg af  

 fødevarer m.v. samt kontrolmærkning af animalske  

 fødevarer.
Andre produkter af animalsk oprindelse § 11. En virksomhed, der fremstiller de i § 2, nr.  

 2, nævnte produkter, skal opfylde betingelserne i bilag 1.
 Stk. 2. Ved fremstilling af de i § 2, nr. 2, litra b og  

 c, nævnte produkter og biprodukter heraf, skal tillige betingelserne i  

 bilag 3, kapitel 1, opfyldes.
 Stk. 3. Ved behandling af maver, blærer og tarme  

 skal foruden betingelserne nævnt i stk. 1 også betingelserne i  

 bilag 2, kapitel 1-3, samt bilag 3, kapitel 2, opfyldes.
Ikke-industrielle virksomheder § 12. I forbindelse med autorisation af en  

 kødproduktvirksomhed, der maksimalt fremstiller 7,5 tons  

 færdigvarer pr. uge eller 1 ton foie gras pr. uge, kan der meddeles  

 virksomheden undtagelser fra bestemmelserne i bilag 1, kapitel 1, nr. 2,  

 litra g, for så vidt angår vandhaner, og nr. 14 med henblik  

 på at erstatte omklædningsrum med skabe, samt bilag 2, kapitel  

 1.
Stk. 2. For de i stk. 1 nævnte virksomheder kan der  

 ligeledes meddeles undtagelse fra bilag 1, kapitel 1, nr. 3-6, såfremt  

 virksomheden råder over 1)	et rum eller en anordning, i givet fald afkølet, til  

 opbevaring af råvarerne, hvis sådan opbevaring finder sted,  

 og 2)	et rum eller en anordning, i givet fald afkølet, til  

 opbevaring af de færdige produkter, hvis sådan opbevaring finder  

 sted.
Kødprodukter med minimalt indhold af  

 kød § 13. Autorisation af virksomheder, som  

 udelukkende fremstiller de i § 2, nr. 4, nævnte kødprodukter kan  

 ske på følgende betingelser:
 1)	Bilag 1, kapitel 1, gælder kun for den del af virksomheden,  

 hvor fersk kød eller kødprodukter modtages, opbevares,  

 håndteres og iblandes de øvrige ingredienser i de i § 2, nr. 4,  

 omhandlede produkter, og hvor disse produkter forarbejdes og opbevares.
 2)	Det kan besluttes, at de i bilag 2, kapitel 1, nr. 2, i denne  

 bekendtgørelse omhandlede kølerum ikke er nødvendige,  

 såfremt virksomheden til fremstilling af de i § 2, nr. 4, omhandlede  

 produkter udelukkende anvender produkter, som kan opbevares uden  

 køling.
 3)	Såfremt det ikke har skadelige virkninger for det ferske  

 kød og kødprodukterne, kan det bestemmes, at der ikke  

 kræves særskilte lokaler til de processer, der udføres  

 ifølge bilag 2, kapitel 1, nr. 9, litra c, d, e, h og j.
 4)	Undtagelserne i nummer 2 og 3 gælder kun for den del af  

 virksomheden, der fremstiller de i § 2, nr. 4, omhandlede produkter.
 5)	Hvis virksomheden også fremstiller andre fødevarer, der  

 ikke indeholder kød eller kødprodukter, kan de i bilag 1,  

 kapitel 1, nr. 14-17, og bilag 2, kapitel 1, nr. 5, 6 og 8, omhandlede  

 lokaler og de i bilag 1, kapitel 1, nr. 8, 12 og 13, omhandlede anlæg,  

 der er påkrævet for de i § 2, nr. 4, omhandlede produkter,  

 være fælles med de lokaler og anlæg til fremstilling af  

 andre fødevarer, der ikke indeholder kød eller  

 kødprodukter.
Gelatine § 14. En virksomhed, der er autoriseret til  

 fremstilling af gelatine, skal opfylde betingelserne i bilag 4, kapitel  

 1.
 Stk. 2. Gelatineråvarer skal opfylde betingelserne  

 i bilag 4, kapitel 2, eller være indført i overensstemmelse med  

 bekendtgørelse om veterinærkontrol ved indførsel af  

 animalske fødevarer.
 Stk. 3. Indsamlingscentre og garverier, der leverer  

 gelatineråvarer, skal være autoriseret til formålet og skal  

 opfylde betingelserne i bilag 4, kapitel 3.
 Stk. 4. Ved transport og oplagring af  

 gelatineråvarer skal betingelserne i bilag 4, kapitel 4, opfyldes.
 Stk. 5. Ved fremstilling af gelatine skal betingelserne i  

 bilag 4, kapitel 5 og 6, opfyldes.
 Stk. 6. Ved emballering, oplagring og transport af  

 gelatine skal betingelserne i bilag 4, kapitel 7, opfyldes.
Hygiejneuddannelse § 15. Virksomheden skal foranledige personalet  

 uddannet med henblik på at sikre, at det overholder de krav til  

 produktionshygiejne, der svarer til virksomhedens produktionsstruktur.  

 Undtaget herfra er personale, der ved uddannelsesbevis kan godtgøre,  

 at det har de pågældende kvalifikationer.
Der kan  

 iværksættes et særligt uddannelsesprogram for de i § 12  

 nævnte virksomheder.
Certifikat og handelsdokument § 16. De af bekendtgørelsen omfattede  

 produkter skal under transport ledsages af et handelsdokument, som er  

 godkendt af tilsynsmyndigheden, og som skal være påført de  

 oplysninger, der er omhandlet i bilag 2, kapitel 8, nr. 6, i  

 bekendtgørelse om autorisation m.v. ved behandling og salg af  

 fødevarer m.v. samt kontrolmærkning af animalske  

 fødevarer.
Der skal anføres de nævnte oplysninger  

 gældende for den afsendende virksomhed.
Handelsdokumentet skal  

 opbevares af modtageren i mindst 1 år.
 Stk. 2. For de i § 2, nr. 2, nævnte produkter, skal  

 også oprindelsessted angives.
 Stk. 3. Ved transport af gelatine skal handelsdokumentet  

 endvidere indeholde angivelsen "Gelatine til konsum" og  

 fremstillingsdatoen.
 Stk. 4. Der kræves ikke handelsdokument for  

 forsendelser af produkter til detailvirksomheder i Danmark.
 Stk. 5. Gelatineråvarer skal under transporten og  

 ved leveringen til indsamlingscentre, garverier og virksomheder, der  

 fremstiller gelatine, være ledsaget af et handelsdokument i  

 overensstemmelse med modellen i bilag 5.
 § 17. Ved forsendelse til et andet EU-land skal de  

 i § 2, nr. 1-4, nævnte produkter ledsages af et certifikat, foreskrevet  

 af Fødevaredirektoratet, når produkterne transporteres i transit  

 gennem et tredjeland i plomberede transportmidler.
 Stk. 2. Såfremt de i § 2, nr. 1-4, nævnte  

 produkter er fremstillet af kød hidrørende fra et slagteri, der  

 er beliggende i et område, som Fødevaredirektoratet har  

 pålagt særlige restriktioner, skal produkterne ledsages af et  

 certifikat foreskrevet af Fødevaredirektoratet.
 Stk. 3. Stk. 2 gælder ikke for kødprodukter  

 i hermetisk lukkede beholdere, der har været underkastet en behandling,  

 som anført i bilag 4 i bekendtgørelse om egenkontrol i  

 fødevarevirksomheder m.v., og som er forsynet med uudslettelig  

 kontrolmærkning.
 § 18. Ved udførsel af produkter omfattet af  

 bekendtgørelsen til lande, som ikke er medlem af Den Europæiske  

 Union, kan fødevareregionen kun udstede et af  

 Fødevaredirektoratet godkendt certifikat.
 § 19. I tilfælde af udbrud af sygdomme eller  

 mistanke om forekomst af sygdomme som anført i bilag 2 til lov om  

 sygdomme og infektioner hos dyr, må omsætning og anvendelse af  

 alle dele af dyr, der hidrører fra områder, der er pålagt  

 restriktioner som følge af sygdommen, kun ske efter tilladelse fra  

 Fødevaredirektoratet.
 Stk. 2. Omsætning og anvendelse af alle dele af  

 dyr, der stammer fra områder, der er pålagt restriktioner af  

 miljømæssige årsager, kan kun ske efter tilladelse fra  

 Fødevaredirektoratet.
Tilsyn § 20. Fødevareregionen kan af hensyn til  

 hygiejne, sundhed og kontrol påbyde laboratorieundersøgelser  

 m.m. af kødprodukter m.v.
Fødevareregionen fastsætter  

 prøvernes art og antal samt undersøgelsesmetoder, herunder  

 hvilket laboratorium, der skal udføre undersøgelsen.
 § 21. Udgifter i forbindelse med anskaffelse af  

 kemikalier, instrumenter, mærker, stempelfarve samt andet  

 nødvendigt udstyr og inventar til tilsynet i øvrigt såvel  

 som dettes vedligeholdelse påhviler virksomheden.
Straffe-, ikrafttrædelses- og  

 overgangsbestemmelser § 22. Med bøde straffes den, der 1)	overtræder § 4-11 eller 13-15, § 16, stk. 1-3, eller 5, § 17,  

 stk. 1 eller 2, eller § 19, 2)	tilsidesætter vilkår fastsat efter §§ 12, 13 eller 15, §  

 16, stk. 1, eller § 19, eller 3)	undlader at efterkomme påbud efter § 20.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen  

 er 1)	forvoldt skade på sundheden eller fremkaldt fare herfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 23. Bekendtgørelsen træder i kraft  

 den 15. juli 2000.
 Stk. 2. Samtidig ophæves bekendtgørelse nr.  

 1073 af 10. december 1996, bortset fra § 9, stk. 5, § 16, nr. 6, og § 25 samt  

 bilag 2, kapitel 3, nr. 4, og bilag 2, kapitel 7, nr. 3.
 § 24. Bekendtgørelsen omfatter ikke  

 gelatine, som er fremstillet inden den 1. juni 2000.
Fødevaredirektoratet, den 3. juli  

 2000 Henrik G.
Jensen /Carl-Aage Morgen Bilag 1 Generelle betingelser Kapitel 1 Generelle betingelser for indretning af virksomheder Virksomheden skal mindst råde over  

 følgende:
 1)	Tilstrækkeligt store lokaler til, at der kan udøves  

 erhvervsmæssige aktiviteter under passende hygiejniske forhold.  

 Lokalerne skal være udformet og indrettet på en sådan  

 måde, at enhver kontamination af råvarer og produkter, der er  

 omfattet af denne bekendtgørelse, undgås.
2)	Lokaler, hvor råvarer håndteres, tilberedes og  

 forarbejdes, og produkter, der er omfattet af denne bekendtgørelse  

 fremstilles, skal have a)	et gulv af vandtæt og bestandigt materiale, der er let at  

 rengøre og desinficere, og som har fornødent fald til  

 afløb af vand og er forsynet med udstyr til bortledning af vand, b)	glatte, bestandige og vandtætte vægge, der i mindst 2 m  

 højde skal være dækket med lys, vaskbar beklædning,  

 i køle- og lagerrum dog så højt, som de oplagrede  

 produkter når op, c)	et loft, der er let at rengøre, d)	døre af slidstærkt materiale, som let kan  

 rengøres, e)	tilstrækkelig ventilation og, om nødvendigt, god damp-  

 og emudsugning, for at fjerne kondensdannelse på overflader som  

 vægge og lofter mest muligt, f)	tilstrækkelig dagslys eller kunstig belysning, g)	et tilstrækkeligt antal anordninger med rindende varmt og  

 koldt vand eller forblandet vand af en passende temperatur til at vaske og  

 desinficere hænderne og med rense- og desinfektionsmidler og  

 hygiejniske midler til at tørre hænder med, vandhanerne i  

 arbejdslokalerne og på toiletterne må ikke være  

 håndbetjente, og h)	anordninger til at rengøre redskaber, inventar og  

 installationer.
 3)	I lokaler, hvor råvarer og produkter, der er omfattet af denne  

 bekendtgørelse, opbevares, gælder de samme betingelser som i nr.  

 2 undtagen følgende:
 a)	I kølerum, hvor det er tilstrækkeligt med et gulv, der  

 let kan rengøres og desinficeres, indrettet således, at vand har  

 afløb uden vanskelighed.
 b)	I fryserum, hvor det er tilstrækkeligt med et gulv af  

 vandtæt materiale, der ikke kan rådne, og som let kan  

 rengøres.
 4)	De i nr. 3 nævnte rum skal være udstyret med et  

 køleanlæg med en tilstrækkelig kapacitet til, at  

 råvarerne og produkterne kan opbevares ved de temperaturer, der er  

 fastsat i denne bekendtgørelse.
 5)	Anvendelse af trævægge i de under nr. 3, litra b,  

 nævnte lokaler, der er opført før den 1. januar 1983, er  

 ikke grundlag for tilbagekaldelse af autorisationen.
 6)	Der skal i lagerrum være tilstrækkelig plads til, at de  

 nødvendige råvarer og de i denne bekendtgørelse  

 nævnte produkter kan opbevares.
 7)	Faciliteter til hygiejnisk håndtering og beskyttelse af  

 uemballerede eller uindpakkede råvarer og færdigvarer, når  

 disse af- og pålæsses.
 8)	Passende ordninger til beskyttelse mod skadedyr såsom  

 insekter, gnavere, fugle osv.
 9)	Inventar og arbejdsredskaber som f.eks. opskæringsborde,  

 beholdere, transportbånd, save og knive, der er bestemt til at komme i  

 direkte berøring med råvarer og produkter, af  

 korrosionsbestandigt materiale, der er let at rengøre og  

 desinficere.
10)	Specielle, vandtætte beholdere i bestandigt materiale,  

 forsynet med låg og lukkeanordning, som hindrer uvedkommende i at  

 fjerne indholdet, til opbevaring af råvarer eller produkter, der ikke  

 er beregnet til menneskeføde, eller et aflåseligt lokale hertil,  

 såfremt der er tale om store mængder, eller det ikke fjernes  

 eller tilintetgøres efter hver arbejdsperiode.
Fjernes råvarer  

 eller produkter gennem kanaler, skal disse være således  

 udført og installeret, at enhver risiko for forurening af andre  

 råvarer eller produkter er udelukket.
11)	Passende anordninger til rengøring og desinfektion af udstyr  

 og værktøj.
Til desinfektion af udstyr eller  

 værktøj skal der bruges vand med en mindstetemperatur på  

 82°C eller andre desinfektionsmetoder, som Fødevaredirektoratet har  

 godkendt.
 12)	Et afløbssystem for spildevand, der opfylder  

 hygiejnekravene.
13)	Et anlæg, der udelukkende leverer drikkevand i  

 overensstemmelse med reglerne for kvalitet af drikkevand.
Undtagelsesvis er  

 tilførsel af andet vand dog tilladt til fremstilling af damp,  

 brandslukning og køling, såfremt de hertil installerede  

 ledninger udelukker anvendelse af dette vand til andre formål, og der  

 ikke er direkte eller indirekte risiko for forurening af produkterne.  

 Ledninger til andet vand end drikkevand skal være lette at skelne fra  

 drikkevandsledninger.
14)	Et passende antal omklædningsrum med glatte, vandtætte,  

 afvaskelige vægge og gulve og med håndvaske samt toiletter med  

 vandkloset.
Fra toiletterne må der ikke være direkte adgang til  

 arbejdslokalerne.
Ved håndvaskene skal der være  

 håndvaskemidler og hygiejniske midler til at tørre hænder  

 med.
Vandhanerne må ikke være håndbetjente.
15)	Et tilstrækkeligt udstyret aflåseligt lokale, der er  

 forbeholdt tilsynsmyndigheden, såfremt dennes tilstedeværelse er  

 nødvendig som følge af mængden af behandlede varer.
Hvis  

 tilsynsmyndighedens konstante tilstedeværelse ikke er nødvendig,  

 er et passende stort og aflåseligt aflukke til opbevaring af udstyr og  

 materialer tilstrækkeligt.
 16)	Et lokale eller et aflukke til opbevaring af rengørings- og  

 desinfektionsmidler og lignende produkter.
 17)	Et lokale eller et skab til opbevaring af rengørings- og  

 vedligeholdelsesmateriel.
 18)	Passende udstyr til rengøring og desinfektion af  

 transportmidler, medmindre faciliteter, der ikke er beliggende på  

 virksomheden, kan benyttes med Fødevareregionens godkendelse.
19)	Hvis behandlingen kræver, at der ikke bruges vand til  

 fremstilling af produkterne, kan der ske en tilpasning af visse af kravene i  

 dette kapitel, herunder de i nr. 2, litra a og g, fastsatte.
I så fald  

 kan der, med Fødevareregionens godkendelse, i de berørte  

 virksomhedsafsnit benyttes rengørings- og desinfektionsmetoder, der  

 ikke kræver brug af vand.
Kapitel 2 Generelle hygiejneforskrifter A.
Generelle hygiejneforskrifter for lokaler, inventar og  

 værktøj.
1)	Inventar og arbejdsredskaber, der benyttes til bearbejdningen af  

 råvarer og produkter, såvel som gulv, vægge, loft og  

 skillevægge skal holdes rene og i god stand for ikke at forårsage  

 forurening af disse råvarer og produkter.
Rengøring og  

 desinfektion skal finde sted med en hyppighed og ifølge metoder, der  

 er i overensstemmelse med principperne i bekendtgørelse om egenkontrol  

 i fødevarevirksomheder.
2)	Dyr må ikke kunne komme ind i virksomhederne.
Gnavere,  

 insekter og andre skadedyr skal bekæmpes systematisk i lokaler og  

 på inventaret.
Rottegift, insektmidler, desinfektionsmidler eller andre  

 giftige stoffer skal anbringes i aflåsede lokaler eller skabe.
Der  

 må under anvendelsen heraf ikke være risiko for forurening af  

 varerne.
3)	Lokaler, værktøj og inventar må kun anvendes til  

 fremstilling af de produkter, der er givet autorisation for.  

 Fødevareregionen kan dog tillade, at de anvendes til tilvirkning af  

 andre fødevarer, der er egnet til menneskeføde, samtidigt eller  

 på andre tidspunkter.
Tilladelse er dog ikke nødvendig til  

 anvendelse af transportmateriel, der anvendes i lokaler, hvor der ikke  

 bearbejdes råvarer eller produkter, der er omfattet af denne  

 bekendtgørelse.
4)	Der skal anvendes drikkevand til alle formål.
Dog kan  

 anvendelse af andet vand undtagelsesvis tillades til fremstilling af damp,  

 til brandslukning og til køling af maskiner, såfremt de hertil  

 installerede ledninger udelukker anvendelse af dette vand til andre  

 formål, og der ikke er risiko for forurening af råvarerne og  

 produkterne.
5)	Rengørings- og desinfektionsmidler samt lignende produkter  

 skal anvendes i overensstemmelse med producentens anvisninger på en  

 sådan måde, at de ikke har uheldige indvirkninger på  

 udstyr, materialer, råvarer eller produkter.
Anvendelsen af disse  

 midler skal efterfølges af en grundig afskylning af udstyret og  

 arbejdsredskaberne i vand af drikkevandskvalitet, medmindre der er tale om  

 midler, som ikke kræver brug af vand.
Vedligeholdelses- og  

 rengøringsprodukter skal opbevares i det i dette bilags kapitel 1, nr.  

 16, omhandlede lokale eller aflukke.
 6)	Det er forbudt at strø savsmuld eller lignende på  

 gulvet i arbejdslokalet og lagerrum til råvarer og produkter, der er  

 omfattet af denne bekendtgørelse.
B.
Generelle hygiejneforskrifter for  

 personalet.
 1)	Personalet skal nøje overholde principperne for renlighed,  

 især følgende:
 a)	Personalet skal være iført rent arbejdstøj og en  

 ren hovedbeklædning, som dækker håret fuldstændigt.  

 Dette gælder især for personer, der håndterer råvarer  

 og produkter, som kan forurenes, så længe de ikke er  

 emballerede.
b)	Personale, der er beskæftiget med håndtering og  

 tilvirkning af råvarer og produkter, skal vaske hænder mindst  

 hver gang arbejdet genoptages og i tilfælde af forurening.
Sår  

 på hænderne skal dækkes med en vandtæt bandage.
 c)	Det er forbudt at ryge, spytte og indtage mad- og drikkevarer i  

 arbejds- og oplagringslokalerne.
 2)	Enhver person, der håndterer råvarer og produkter skal  

 underkastes helbredskontrol m.v. i overensstemmelse med bekendtgørelse  

 om helbredskontrol m.v. på visse levnedsmiddelvirksomheder.
Bilag 2 Særlige betingelser for kødprodukter Kapitel 1 Særlige betingelser for autorisation af  

 virksomheder, der tilvirker kødprodukter 1)	Foruden at opfylde de generelle betingelser i bilag 1, kapitel 1,  

 skal virksomheder, der fremstiller, håndterer eller indpakker  

 kødprodukter, mindst disponere over det i nr. 2-8 nævnte.
2)	Egnede og tilstrækkeligt store lokaler til separat oplagring  

 af råvarer ved køletemperatur.
Uemballerede råvarer skal  

 oplagres adskilt fra emballerede råvarer.
3)	Egnede og tilstrækkeligt store lokaler til oplagring af  

 kødprodukter ved omgivelsestemperatur eller, afhængig af  

 produkternes art, ved køletemperatur.
Uemballerede kødprodukter  

 eller andre produkter af animalsk oprindelse skal oplagres adskilt fra  

 emballerede produkter.
4)	Et eller flere egnede og tilstrækkeligt store lokaler til  

 fremstilling og til indpakning af kødprodukter.
Såfremt disse  

 processer indgår i en produktionslinje, der i sig selv sikrer  

 overholdelsen af denne bekendtgørelses krav og af de  

 sundhedsmæssige forskrifter for råvarer og færdige  

 produkter, og hvis fabrikationslokalets indretning og størrelse  

 gør det muligt, kan de finde sted i det samme lokale.
 5)	Et lokale eller et aflukke til opbevaring af visse ingredienser  

 såsom tilsætningsstoffer.
 6)	Et lokale til emballering, medmindre de i kapitel 3, nr. 3,  

 omhandlede betingelser for emballering er opfyldt, og til forsendelse.
 7)	Et lokale til opbevaring af emballage og indpakningsmaterialer.
 8)	Et lokale til rengøring af udstyr og materiel, såsom  

 kroge og beholdere.
 9)	Afhængigt af de fremstillede produkter skal virksomheden  

 råde over:
 a)	Et lokale eller - hvis der ikke er risiko for kontaminering - et  

 sted til udpakning.
 b)	Et lokale eller - hvis der ingen risiko er for kontaminering - et  

 sted til optøning af råvarer.
 c)	Et lokale til opskæring.
 d)	Et lokale eller en installation til tørring og modning.
 e)	Et lokale til en særlig installation til røgning.
 f)	Et lokale til udvanding, iblødlægning og enhver anden  

 behandling af naturtarme, hvis de pågældende produkter ikke har  

 gennemgået disse processer i den virksomhed, de hidrører  

 fra.
 g)	Et lokale til indledende rensning af produkter, som er  

 nødvendige til fremstillingen af kødprodukter.
 h)	Et lokale til nedsaltning, om nødvendigt forsynet med et  

 klimaanlæg, der gør det muligt at holde en temperatur som  

 anført i kapitel 2, nr. 5.
 i)	Om nødvendigt et lokale til indledende rensning af  

 kødprodukter, som skal skæres i skiver eller udskæres og  

 indpakkes.
 j)	Et lokale, om nødvendigt forsynet med et klimaanlæg,  

 til skiveskæring eller udskæring og til indpakning af  

 kødprodukter, der skal bringes i handelen i færdigpakninger.
 k)	Særlige lokaler til fremstilling af andre produkter af  

 animalsk oprindelse, jf. bilag 3, for så vidt disse produkter  

 fremstilles i de i dette kapitel nævnte virksomheder.
 10)	Såfremt betingelserne i nr. 4 er opfyldt, kan  

 Fødevareregionen beslutte, at visse af de under nr. 9, litra a-k,  

 omhandlede processer kan udføres i et fællesrum.
 11)	Såfremt betingelserne i nr. 4 ikke er opfyldt, skal  

 processer, der indebærer sundhedsfare for visse produkter, når de  

 fremstilles samtidig, samt processer, der er forbundet med særlig  

 stærk varmeafgivelse, foretages i et separat lokale.
Kapitel 2 Særlige hygiejneforskrifter for virksomheder, der  

 tilvirker kødprodukter 1)	Lokaler, hvor der bearbejdes eller opbevares andre fødevarer  

 end kød eller kødprodukter med henblik på anvendelse i  

 kødprodukter, omfattes af de generelle hygiejnebestemmelser i denne  

 bekendtgørelse.
2)	Råvarer og ingredienser, der anvendes i kødprodukter,  

 disse produkter og produkter af animalsk oprindelse, samt beholdere hertil,  

 må ikke komme i direkte berøring med gulvet og skal  

 håndteres således, at forurening undgås.
Det må  

 påses, at råvarerne ikke på nogen måde kommer i  

 berøring med færdigvarerne.
3)	Anvendelse af træ er tilladt i lokaler til røgning,  

 saltning, modning og lagesaltning, til oplagring af kødprodukter og i  

 forsendelseslokaler, når dette er nødvendigt af tekniske grunde,  

 og for så vidt der ikke er fare for kontaminering af disse produkter.
I  

 disse lokaler må træpaller udelukkende bruges til transport af  

 kød eller kødprodukter, der er emballeret.
Anvendelse af  

 galvaniseret metal ved tørring af skinker og spegepølser kan  

 tillades, såfremt det ikke er korroderet og ikke kommer i  

 berøring med kødprodukterne.
4)	Temperaturen i de lokaler og dele af lokaler, hvor der arbejdes med  

 kød, hakket kød anvendt som råvare, og  

 kødprodukter, skal være således, at fremstillingen kan  

 foregå under hygiejniske forhold.
Disse lokaler og dele af lokaler skal  

 om nødvendigt være udstyret med klimaanlæg.
 5)	Når der foretages opskæring og saltning må  

 temperaturen i lokaler til opskæring og saltning ikke overstige 12°C  

 undtagen i de virksomheder, der er omhandlet i § 12.
 6)	For de øvrige virksomheders vedkommende skal  

 Fødevareregionen dog have mulighed for at fravige temperaturkravet,  

 når den anser dette for berettiget for at tage hensyn til teknologien  

 for tilberedning af kødproduktet.
Kapitel 3 Indpakning og emballering 1)	Indpakning og emballering skal foregå i dertil indrettede  

 lokaler under tilfredsstillende hygiejneforhold.
Indpakningsmaterialet og  

 emballagen skal opfylde alle hygiejnekrav og skal være  

 tilstrækkelig solid til effektivt at beskytte kødprodukterne,  

 jf. bekendtgørelse om materialer og genstande bestemt til at komme i  

 berøring med levnedsmidler.
2)	Indpakningsmaterialet og emballagen må ikke genbruges til  

 kødprodukter.
Dog kan visse særlige beholdere af brændt  

 ler, glas eller plastik genbruges efter effektiv rengøring og  

 desinficering.
 3)	Fremstilling af kødprodukter samt emballering kan foretages i  

 samme lokale, såfremt de i nr. 2 nævnte krav til emballagen og  

 følgende betingelser er opfyldt:
 a)	Lokalet skal være tilstrækkeligt stort og således  

 indrettet, at arbejdet kan udføres hygiejnisk.
 b)	Indpakningsmaterialer og emballager skal straks efter fremstillingen  

 anbringes i en lufttæt beskyttelsesindpakning og sikres mod  

 beskadigelser under transport til virksomheden, hvor de skal opbevares under  

 tilfredsstillende hygiejneforhold i et særligt lokale.
c)	Emballagelagrene skal være støvfri og sikret mod  

 skadedyr og må ikke have luftforbindelse med lokaler, der indeholder  

 stoffer, som kan forurene kød, hakket kød, tilberedt kød  

 og kødprodukter.
Emballage må ikke anbringes direkte på  

 gulvet.
d)	Emballagen skal samles under hygiejniske forhold, inden den bringes  

 ind i lokalet.
Der kan dispenseres fra dette krav i tilfælde af  

 automatisk samling af emballagen, såfremt der ikke er risiko for  

 forurening af kødprodukterne.
e)	Emballagen skal bringes ind i lokalet under hygiejniske forhold og  

 anvendes med det samme.
Emballagen må ikke håndteres af personer,  

 der håndterer uindpakket kød, hakket kød eller  

 kødprodukter.
 f)	Kødprodukterne skal umiddelbart efter emballeringen anbringes  

 i de dertil beregnede lagerrum.
Kapitel 4 Oplagring og transport 1)	Kødprodukter skal oplagres i lokaler som omhandlet i bilag 2,  

 kapitel 1, nr. 3. Undtaget herfra er a)	kødprodukter, som ikke kan opbevares ved omgivelsestemperatur  

 og i stedet opbevares i et autoriseret eller godkendt køle- og  

 fryselager, og b)	kødprodukter, som kan holdes ved omgivelsestemperatur og i  

 stedet opbevares i lagerlokaler, som er godkendt dertil, og som er bygget af  

 solide materialer, der er lette af rengøre og desinficere, og som har  

 passende anordninger til beskyttelse mod skadedyr.
 2)	Kødprodukter, for hvilke der i henhold til  

 bekendtgørelse om mærkning af fødevarer er angivet  

 oplagringstemperatur, skal holdes ved denne temperatur.
3)	Kødprodukter skal forsendes således, at de under  

 transporten er beskyttet mod påvirkninger, der kan forurene eller  

 på anden måde ødelægge dem.
I den forbindelse skal  

 der tages hensyn til transportens varighed, de benyttede transportmidler og  

 vejrforholdene.
 4)	Kødprodukter skal transporteres i transportmidler, som er  

 således indrettet, at produkterne kan transporteres ved de i henhold  

 til bekendtgørelse om mærkning af fødevarer angivne  

 temperaturer, og således at disse ikke overskrides.
5)	De handelsdokumenter, der er omhandlet i § 16 i denne  

 bekendtgørelse, skal ledsage kødprodukterne i første  

 omsætningsled.
Ved transport og afsætning i senere led skal  

 produkterne være ledsaget af et handelsdokument med  

 afsendervirksomhedens autorisationsnummer.
Kapitel 5 Særlige betingelser for pasteuriserede eller  

 steriliserede produkter i hermetisk lukkede beholdere 1)	Foruden at opfylde de betingelser, der er nævnt i bilag 1,  

 skal virksomheder, der fremstiller pasteuriserede eller steriliserede  

 produkter i hermetisk lukkede beholdere, opfylde betingelserne i nr. 2-4.
 2)	Virksomhederne skal have:
a)	en anordning, der gør det muligt at transportere tomme  

 konservesdåser til arbejdslokalet på hygiejnisk måde, b)	en anordning, der muliggør en effektiv rengøring af  

 konservesdåserne umiddelbart inden påfyldningen, c)	en anordning til afvaskning af beholdere med drikkevand, som er  

 tilstrækkeligt varmt til at fjerne fedt, efter hermetisk lukning og  

 inden autoklavering, d)	et egnet lokale, sted eller anlæg til køling og  

 tørring af beholdere efter varmebehandlingen, e)	faciliteter til inkubation af prøver af kødprodukter i  

 hermetisk lukkede beholdere, og f)	udstyr der gør det muligt at undersøge, om beholdere  

 er tætte og ubeskadigede.
3)	Virksomhederne skal drage omsorg for, a)	at hermetisk lukkede beholdere udtages af  

 varmebehandlingsanlægget ved en temperatur, der er tilstrækkelig  

 høj til at sikre en hurtig fordampning af fugtigheden, og ikke  

 berøres med hænder, før de er fuldstændigt  

 tørre, b)	at beholdere med luftdannelse (bombage) underkastes en yderligere  

 undersøgelse, og c)	at varmebehandlingsapparaturets termografer kontrolleres med  

 standardtermometre.
4)	Virksomhederne skal endvidere drage omsorg for, at  

 beholderne a)	kasseres, hvis de er beskadigede eller har fabrikationsfejl, b)	kasseres eller rengøres, hvis de ikke er rene og, for  

 så vidt angår dåser, rengøres effektivt umiddelbart  

 før påfyldningen ved brug af den i nr. 2, litra b, omhandlede  

 anordning; der må ikke anvendes stillestående vand, c)	om nødvendigt stilles til afdrypning tilstrækkelig  

 længe efter rengøring og før påfyldning, d)	ved brug af den i nr. 2 omhandlede anordning om nødvendigt  

 rengøres med drikkevand, som er tilstrækkeligt varmt til at  

 fjerne eventuelt fedt, efter hermetisk lukning og inden autoklavering, e)	efter opvarmning afkøles i vand, som opfylder kravene i bilag  

 4, nr. 1, litra d, i bekendtgørelse om egenkontrol i  

 fødevarevirksomheder m.v., og f)	såvel før som efter varmebehandlingen håndteres  

 på en sådan måde, at enhver form for beskadigelse eller  

 inficering undgås.
 5)	Fødevareregionen kan tillade tilsætning af bestemte  

 stoffer til vandet i autoklaverne for at hindre korrosion af  

 konservesdåserne og for at blødgøre og desinficere  

 vandet.
6)	Fødevareregionen kan tillade, at der anvendes recirkuleret  

 vand til køling af beholdere, som har været varmebehandlet.  

 Sådant vand skal renses og klorbehandles eller undergå en anden  

 behandling, der er godkendt.
Formålet med en sådan behandling er,  

 at vandet skal opfylde de normer, der er fastsat i de til enhver tid  

 gældende bestemmelser om drikkevandsforsyninger, således at det  

 ikke kan forurene produkterne og udgøre en fare for menneskers  

 sundhed 7)	Det recirkulerede vand skal cirkulere i lukket kredsløb,  

 således at dets anvendelse til andre formål er umulig.
 8)	Såfremt der ikke er nogen fare for inficering, kan gulvene  

 efter arbejdsperiodens ophør rengøres med det vand, der bruges  

 til køling af beholdere, samt vand fra autoklaverne.
Kapitel 6 Særlige betingelser for færdigretter af  

 kød 1)	Foruden de generelle betingelser i bilag 1 og kapitel 1, 2 og 3 i  

 nærværende bilag skal betingelserne i nr. 2-5 være  

 opfyldt.
 2)	Virksomheder, der fremstiller færdigretter, skal have et  

 særskilt lokale til tilberedning og indpakning af færdigretter;  

 et sådant særskilt lokale kræves ikke, når  

 kødprodukter og kød håndteres på andre tidspunkter,  

 såfremt de hertil anvendte lokaler i mellemtiden rengøres og  

 desinficeres for hver produkttype.
 3)	Kødprodukter, der anvendes til færdigretter, skal efter  

 kogning eller stegning:
a)	Enten blandes hurtigst muligt med de øvrige ingredienser, og  

 i så fald må det tidsrum, hvori kødprodukternes temperatur  

 ligger mellem 10°C og 60°C ikke overstige to timer.
Såfremt der  

 benyttes andre tilvirkningsmetoder, skal disse godkendes af  

 Fødevaredirektoratet, der underretter Kommissionen herom.
 b)	Eller straks afkøles til 10°C eller derunder, inden de  

 sammenblandes med andre ingredienser.
4)	Kødprodukter og færdigretter skal nedkøles til  

 en indre temperatur på +10°C eller derunder inden for en periode  

 på højst to timer efter kogningens eller stegningens afslutning  

 og derefter hurtigst muligt til oplagringstemperatur.
Fødevareregionen  

 kan imidlertid tillade, at virksomheden fraviger fristen på to timer,  

 når en længere periode er begrundet som følge af den  

 anvendte produktionsteknologi, forudsat at det færdige produkts  

 sundhedstilstand garanteres.
 5)	Færdigretter skal i givet fald fryses eller dybfryses  

 umiddelbart efter afkølingen.
Bilag 3 Kapitel 1 Særlige betingelser for afsmeltet animalsk fedt,  

 grever og biprodukter fra afsmeltning Foruden de i bilag 1 nævnte betingelser skal  

 følgende betingelser være opfyldt:
A.
Krav gældende for virksomheder, der opsamler eller forarbejder  

 råvarer.
 1)	En central, der opsamler råvarer og transporterer dem videre  

 til forarbejdningsvirksomheder, skal have et kølerum til opbevaring af  

 råvarer ved en temperatur på 7°C eller derunder, medmindre  

 råvarerne opsamles og afsmeltes inden udløbet af de frister, som  

 er fastsat nedenfor i afsnit B, nr. 3.
2)	Forarbejdningsvirksomheder skal mindst have a)	kølelager, medmindre råvarerne opsamles og oparbejdes  

 inden udløbet af de frister, som er fastsat i afsnit B, nr. 3, b)	et lokale eller et sted til modtagelse af råvarerne, c)	et anlæg til at lette besigtigelsen af råvarerne, d)	eventuelt en maskine til formaling af råvarerne, e)	udstyr til oparbejdning af råvarerne ved afsmeltning eller  

 udpresning eller anden egnet metode, f)	beholdere eller tanke, hvori fedtet kan holdes i flydende  

 tilstand, g)	apparatur til plastificering eller krystallisation, der letter  

 udskæring og emballering af fedtet, medmindre virksomheden kun leverer  

 flydende afsmeltet animalsk fedt, h)	et ekspeditionslokale, medmindre virksomheden kun leverer afsmeltet  

 animalsk fedt i tankvogne, i)	vandtætte beholdere til bortskaffelse af råvarer, der er  

 uegnede til konsum, j)	om nødvendigt egnet udstyr til fremstilling af produkter  

 bestående af afsmeltet animalsk fedt og andre fødevarer eller  

 krydderier, og k)	passende faciliteter til hygiejnisk opsamling, indpakning og  

 emballering af grever, hvis de anvendes til konsum, samt til oplagring  

 på de betingelser, der er fastsat i afsnit B, nr. 9.
B.
Supplerende hygiejnekrav i forbindelse med fremstilling af afsmeltet  

 animalsk fedt, grever og biprodukter.
 1)	Råvarerne skal stamme fra dyr, der efter levende syn og  

 kødkontrol er fundet egnet til konsum.
2)	Råvarerne skal bestå af fedtvæv eller ben, der er  

 fundet egnet til konsum, og som er rimeligt fri for blod og urenheder.
De  

 må ikke vise tegn på forringelse og skal være tilvejebragt  

 under hygiejniske forhold.
3)	Til fremstilling af afsmeltet animalsk fedt må der kun  

 anvendes fedtvæv og ben, der er opsamlet på slagterier,  

 opskæringsvirksomheder eller kødforarbejdningsvirksomheder.  

 Transport og opbevaring af råvarerne skal indtil afsmeltningen  

 foregå under hygiejniske forhold og ved en temperatur på 7°C  

 eller derunder.
Råvarerne kan dog opbevares og transporteres uden at  

 være kølet, forudsat at de oparbejdes senest tolv timer efter  

 udvindelsen.
Ligeledes kan råvarer, der opsamles fra detailforretninger  

 eller lokaler beliggende op ad salgssteder, hvor opskæring og  

 opbevaring af kød eller fjerkrækød foregår alene  

 med henblik på direkte levering til den endelige forbruger, anvendes  

 til fremstilling af afsmeltet animalsk fedt, forudsat at de er i  

 tilfredsstillende hygiejnisk stand og korrekt emballeret.
Ved daglig  

 opsamling skal temperaturen være 7°C eller derunder.
Hvis  

 råvarerne ikke opsamles dagligt, skal de nedkøles umiddelbart  

 efter at være blevet tilvejebragt.
4)	Køretøjer og containere til opsamling og transport af  

 råvarer skal have indvendige glatte overflader, der er lette at skylle,  

 rengøre og desinficere, og køretøjerne skal være  

 overdækket på passende måde.
Kølevogne skal  

 være udformet således, at den påbudte temperatur kan holdes  

 under hele transporten.
5)	Før råvarerne afsmeltes, skal det undersøges, om  

 de indeholder kød, der er uegnet til menneskeføde, eller  

 fremmedlegemer.
Sådanne forekomster skal i givet fald fjernes.
6)	Råvarerne skal oparbejdes ved afsmeltning, udpresning eller  

 anden egnet metode efterfulgt af adskillelse af fedtet ved dekantering,  

 centrifugering, filtrering eller anden egnet metode.
Anvendelse af  

 opløsningsmidler er forbudt.
 7)	Afsmeltet animalsk fedt, der fremstilles i henhold til nr. 1, 2, 3,  

 5 og 6, kan raffineres enten på samme virksomhed eller en anden  

 virksomhed for at forbedre dets fysisk-kemiske kvalitet, når fedtet,  

 der skal raffineres, opfylder den norm, som er fastsat i nr. 8.
Oksetalg Svinefedt Andet animalsk fedt Spiseligt talg Talg til raffinering Spiseligt svinefedt Fedt til raffinering Spiseligt Til raffinering Premiere jus (1) Andet Spisefedt (2) Andet FFA (% m/m oliesyre) max.
0,75 1,25 3,0 0,75 1,25 2,0 1,25 3,00 Peroxyd max.
4 mækv.
/ kg 4 mækv.
/ kg 6 mækv.
/ kg 4 mækv.
/ kg 6 mækv.
/ kg 6 mækv.
/ kg 4 mækv.
/ kg 10 mækv.
/ kg Vand og urenheder Maksimum 0,5% Lugt, smag, farve Normal (1) Afsmeltet animalsk fedt fremstillet ved afsmeltning ved lav  

 temperatur af fersk fedt fra hjerte, netmave, nyre og mesenterium fra  

 kvæg, samt fedt fra udskæringsvirksomheder.
(2) Fersk fedt, der er opnået ved afsmeltning af  

 fedtholdigt væv af svin.
 9)	Grever til konsum skal, når de afsmeltes ved en temperatur  

 på 70°C eller derunder, opbevares ved en temperatur på under 7°C  

 i højst 24 timer eller ved -18°C eller derunder.
10)	Grever til konsum skal, når de afsmeltes ved en temperatur  

 på over 70°C, og greverne har et vandindhold på 10% (m/m) eller  

 derover, opbevares, a)	ved en temperatur på under 7°C i højst 48 timer eller  

 på enhver anden måde, hvor forholdet mellem tid og temperatur  

 giver tilsvarende garanti, eller b)	ved -18°C eller derunder.
 11)	Grever til konsum er, når de afsmeltes ved en temperatur  

 på over 70°C, og greverne har et vandindhold på under 10% (m/m),  

 ikke underkastet nogen særlige temperaturkrav.
Kapitel 2 Særlige betingelser for maver, blærer og  

 tarme Foruden at opfylde de i bilag 1 og bilag 2, kapitel 2,  

 nævnte betingelser, skal virksomheder, der behandler maver,  

 blærer og tarme, opfylde følgende betingelser:
 1)	Råvarer skal stamme fra dyr, som ved undersøgelse  

 før og efter slagtning er blevet bedømt som egnet til  

 konsum.
 2)	Råvarer og produkter, der ikke kan opbevares ved  

 omgivelsestemperatur, skal opbevares i hertil indrettede lokaler.  

 Råvarer og produkter, der hverken er saltede eller tørrede, skal  

 opbevares ved højst 3°C.
3)	Råvarer skal transporteres fra oprindelsesslagteriet til  

 virksomheden under hygiejnisk tilfredsstillende forhold og i givet fald i  

 nedkølet stand afhængig af den tid, der er gået fra  

 slagtning til afhentning af råvarer.
Transportkøretøjer  

 og containere skal have glatte indvendige overflader, der er lette at vaske,  

 rengøre og desinficere.
Kølevogne skal være indrettet  

 således, at den påbudte temperatur kan holdes under hele  

 transporten.
 4)	Der skal være et lokale til opbevaring af indpakningsmateriale  

 og emballager.
 5)	Indpakning og emballering skal foretages hygiejnisk forsvarligt i et  

 lokale, der er indrettet til dette formål.
6)	Anvendelse af træ er forbudt.
Dog tillades anvendelse af  

 træpaller til transport af beholdere, der indeholder de  

 pågældende produkter.
Bilag 4 Betingelser for fremstilling og behandling af gelatine Kapitel 1 Hygiejne-, indretnings- og driftsbetingelser for  

 virksomheder, der fremstiller gelatine 1)	Virksomheden skal overholde følgende betingelser, som  

 fremgår af bekendtgørelse om levnedsmiddelhygiejne:
 a)	Indretning: § 27 samt §§ 30-32.
 b)	Udstyr: kapitel 4.
 c)	Fødevarebestemmelser m.v.: §§ 43-45 samt § 48.
 d)	Affald: kapitel 8.
 e)	Vand: kapitel 9.
 f)	Rengøring, vedligeholdelse m.v.: §§ 72-77.
 g)	Personlig hygiejne: kapitel 11.
 h)	Uddannelse: kapitel 12.
 2)	Virksomheden skal desuden overholde følgende  

 betingelser:
 a)	Fødevarer, som skal opbevares ved lave temperaturer, skal  

 snarest muligt efter den endelige varmebehandling eller, hvis der ikke  

 benyttes varmebehandling, den endelige tilberedning, nedkøles til en  

 temperatur, som ikke indebærer nogen sundhedsfare.
 b)	Personalet skal om nødvendigt have passende  

 omklædningsfaciliteter.
Kapitel 2 Gelatineråvarer 1)	Til fremstilling af gelatine til konsum kan følgende  

 råvarer anvendes:
a)	knogler, b)	huder og skind fra opdrættede drøvtyggere, c)	svinehuder, d)	fjerkræskind, e)	sener, f)	huder og skind fra vildtlevende vildt, samt g)	fiskeskind og  ben.
 2)	Anvendelse af huder og skind, som har undergået garvning, er  

 forbudt.
 3)	De i nr. 1, litra a e, nævnte gelatineråvarer skal  

 hidrøre fra dyr, der er blevet slagtet på et slagteri, og hvis  

 kroppe er fundet egnet til konsum efter undersøgelse før og  

 efter slagtning.
 4)	De i nr. 1, litra f, nævnte gelatineråvarer skal komme  

 fra nedlagte dyr, hvis kroppe er fundet egnet til konsum på grundlag af  

 de undersøgelser, der er fastsat i bekendtgørelse om kød  

 af vildt, opdrættet vildt og kaniner.
 5)	De i nr. 1, litra a-f, nævnte gelatineråvarer skal komme  

 fra slagterier, opskæringsvirksomheder,  

 kødforarbejdningsvirksomheder, vildtbehandlingsvirksomheder,  

 anlæg, der affedter knogler, garverier, indsamlingscentre,  

 detailvirksomheder eller lokaler ved salgssteder, hvor opskæring og  

 oplagring af kød og fjerkrækød udelukkende finder sted  

 med henblik på direkte levering til den endelige forbruger.
 6)	De i nr. 1, litra g, nævnte gelatineråvarer skal komme  

 fra virksomheder, der fremstiller fiskerivarer til konsum, og som er  

 autoriserede i henhold til bekendtgørelse om autorisation m.v. ved  

 behandling og salg af fødevarer m.v. samt kontrolmærkning af  

 animalske fødevarer.
Kapitel 3 Betingelser for indsamlingscentre og garverier Indsamlingscentre og garverier, der leverer  

 gelatineråvarer, skal opfylde følgende krav:
 1)	De skal have lagerrum med hårde gulve og glatte vægge,  

 som er lette at rengøre og desinficere.
 2)	De skal være udstyret med kølefaciliteter, hvis der er  

 behov for det.
 3)	Lagerrummene skal renholdes og vedligeholdes på  

 tilfredsstillende måde, så de ikke kan kontaminere  

 gelatineråvarerne.
 4)	Hvis virksomheden oplagrer eller forarbejder gelatineråvarer,  

 som ikke er i overensstemmelse med denne bekendtgørelse, skal disse  

 gelatineråvarer under modtagelse, oplagring, forarbejdning og  

 afsendelse holdes adskilt fra gelatineråvarer, som er i  

 overensstemmelse med denne bekendtgørelse.
Kapitel 4 Transport og oplagring af gelatineråvarer 1)	Transport af gelatineråvarer skal foregå under  

 hygiejniske forhold med egnede transportmidler.
 2)	Gelatineråvarerne skal transporteres og oplagres kølet  

 eller frosset, medmindre de forarbejdes senest 24 timer efter afsendelsen.  

 Dog må affedtede og tørrede knogler eller benbrusk, saltede,  

 tørrede og kalkbehandlede huder og skind, og huder og skind, der er  

 behandlet med syre eller base, transporteres og oplagres ved  

 omgivelsestemperatur.
 3)	Oplagringslokalerne skal renholdes og vedligeholdes på  

 tilfredsstillende måde, så de ikke udgør en kilde til  

 kontaminering af gelatineråvarerne.
Kapitel 5 Fremstilling af gelatine 1)	Gelatine skal fremstilles ved en proces, der sikrer, at  

 gelatineråvarerne undergår en behandling med syre eller base  

 efterfulgt af en eller flere skylninger. pH-værdien skal derefter  

 tilpasses.
Gelatinen skal udvindes ved en eller flere på hinanden  

 følgende opvarmninger efterfulgt af rensning ved filtrering eller  

 sterilisering.
 2)	Efter at have undergået de i nr. 1 nævnte processer kan  

 gelatinen tørres og, hvis det er relevant, pulveriseres eller formes i  

 plader.
 3)	Brug af andre konserveringsmidler end svovldioxid og hydrogenperoxid  

 er forbudt.
 4)	Hvis de krav, der gælder for gelatine, som ikke er bestemt til  

 konsum, nøje svarer til dem, der gælder for gelatine til konsum,  

 kan produktion og oplagring finde sted i samme virksomhed.
Kapitel 6 Slutprodukterne 1)	Hvert enkelt produktionsparti gelatine skal undersøges for at  

 sikre, at det opfylder følgende mikrobiologiske kriterier:
Mikrobiologiske parametre Grænse Aerobe bakterier i alt 103 / g Coliforme (30°C) 0 / g Coliforme (44,5°C) 0 / 10 g Anaerobe sulfitreducerende bakterier (ingen  

 gasudvikling) 10 / g Clostridium perfringens 0 / g Staphylococcus aureus 0 / g Salmonella 0 / 25 g 2)	Hvert enkelt produktionsparti gelatine skal undersøges for at  

 sikre, at det opfylder følgende kriterier vedrørende  

 restkoncentrationer:
Stoffer Grænse As 1 ppm Pb 5 ppm Cd 0,5 ppm Hg 0,15 ppm Cr 10 ppm Cu 30 ppm Zn 50 ppm Vandindhold (105°C) 15% Aske (550°C) 2% SO2 (Reith Williems) 50 ppm H2O2 (Den Europæiske  

 Farmakopé 1986 (V2O2)) 10 ppm Kapitel 7 Emballering, oplagring og transport 1)	Gelatine skal indpakkes, emballeres, oplagres og transporteres under  

 tilfredsstillende hygiejneforhold.
 2)	Virksomheden skal råde over et rum til oplagring af  

 indpakningsmateriale og emballage.
 3)	Indpakning og emballering skal foregå i et rum eller på  

 et sted, som er afsat til formålet.
 4)	Pakninger og emballage indeholdende gelatine skal ved afsendelsen  

 være forsynet med et kontrolmærke med følgende  

 oplysninger: DANMARK eller DK efterfulgt af virksomhedens kontrolnummer og en  

 af følgende forkortelser: CE, EC, EF, EG, EK eller EY.
Bilag 5 Model til handelsdokument for råvarer til  

 fremstilling af gelatine til konsum HANDELSDOKUMENT for råvarer til fremstilling af  

 gelatine til konsum Handelsdokumentets nummer:
 I.
Identifikation af råvaren Råvarens art:
 Råvare hidrørende fra følgende dyreart:
 Nettovægt:
 Identifikationsmærke (palle eller container):
 II.
Råvarens oprindelse (1) Slagteri Virksomhedens adresse:
 Veterinært autorisations-/registreringsnummer:
Opskæringsvirksomhed Virksomhedens adresse:
 Veterinært autorisations-/registreringsnummer:
Kødproduktvirksomhed Virksomhedens adresse:
 Veterinært autorisations-/registreringsnummer:
Virksomhed, der fremstiller andre animalske  

 produkter Virksomhedens adresse:
 Veterinært autorisations-/registreringsnummer:
Vildtbehandlingsvirksomhed Virksomhedens adresse:
 Veterinært autorisations-/registreringsnummer:
Fiskerivarevirksomhed Virksomhedens adresse:
 Veterinært autorisations-/registreringsnummer:
____________ (1) Indsamlingscenter Virksomhedens adresse:
 Veterinært autorisations-/registreringsnummer:
Garveri Virksomhedens adresse:
 Veterinært autorisations-/registreringsnummer:
Detailhandler Adresse:
Lokaler, der støder op til salgssteder, og hvor  

 opskæring og oplagring af kød og fjerkrækød  

 udelukkende finder sted med henblik på direkte levering til den  

 endelige forbruger Adresse:
 III.
Råvarens destination Råvaren afsendes til følgende virksomhed  

 (indsamlingscenter/garveri/gelatineanlæg)(1) Navn:
 Adresse:
 IV.
Erklæring Undertegnede erklærer at have læst og  

 forstået bestemmelserne i del II og III i kapitel 4 i bilag II til  

 direktiv 92/118/EØF, og:
- at ovennævnte huder og skind fra opdrættede  

 drøvtyggere, knogler, svinehuder, fjerkræskind og sener stammer  

 fra dyr, som er blevet slagtet på et slagteri, og hvis kroppe er fundet  

 egnet til konsum efter undersøgelse før og efter slagtning,  

 og/eller - at ovennævnte huder og skind fra vildtlevende vildt  

 stammer fra nedlagte dyr, hvis kroppe er fundet egnet til konsum på  

 grundlag af de undersøgelser, der er fastsat i artikel 3 i direktiv  

 92/45/EF, og/eller - at ovennævnte fiskeskind og  ben kommer fra  

 virksomheder, der fremstiller fiskerivarer til konsum og er autoriseret eller  

 registreret i henhold til direktiv 91/493/EØF.
 Udfærdiget i                 , den               .
(virksomhedens ejers eller dennes  

 repræsentants underskrift) ____________ (1) 1)   

  Bekendtgørelsen indeholder bestemmelser, der gennemfører  

 Rådets direktiv 77/99/EØF af 21. december 1976 om  

 sundhedsmæssige problemer i forbindelse med handel med  

 kødprodukter inden for Fællesskabet, som ændret og  

 ajourført ved Rådets direktiv 92/5/EØF (EF-Tidende 1992 L  

 57, s. 1), senest ændret ved Rådets direktiv 97/76/EF (EF-Tidende  

 1998 L 10, s. 25), Rådets direktiv 83/201/EØF af 12. april 1983  

 om undtagelser fra Rådets direktiv 77/99/EØF for visse  

 produkter, der indeholder andre levnedsmidler, og hvis procentvise indhold af  

 kød eller kødprodukter er minimalt (EF-Tidende 1983 L 112, s.  

 28), som ændret ved Kommissionens direktiv 83/577/EØF  

 (EF-Tidende 1983 L 334, s. 21), Rådets direktiv 80/215/EØF om  

 veterinærpolitimæssige problemer i forbindelse med samhandelen  

 med kødprodukter inden for Fællesskabet (EF-Tidende 1980 L 47,  

 s. 4), senest ændret ved Rådets og Kommissionens afgørelse  

 94/1/EKSF, EF (EF-Tidende 1994 L 1, s. 1), samt dele af Rådets direktiv  

 92/118/EØF om dyresundhedsmæssige og sundhedsmæssige  

 betingelser for samhandel med og indførsel til Fællesskabet af  

 produkter, der for så vidt angår disse betingelser ikke er  

 underlagt specifikke fællesskabsbestemmelser, som omhandlet i bilag A,  

 kapitel I, i direktiv 89/662/EØF, og for så vidt angår  

 patogener, i direktiv 90/425/EØF (EF-Tidende 1993 L 62, s. 49), senest  

 ændret ved Kommissionens beslutning 99/724/EF (EF-Tidende 1999 L 290,  

 s. 32).
