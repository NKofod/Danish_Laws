Af oplysninger fra kommunen fremgik det, at medlemmets løn var  

 beregnet som svarende til lønnen for en ufaglært  

 medhjælper i plejesektoren for 37 timers ugentlig beskæftigelse.  

 Kommunen udbetalte lønnen som et tilskud til sønnen i henhold  

 til bistandslovens § 48, stk. 4. Det var derefter sønnen, der som  

 arbejdsgiver frit kunne vælge, hvem han ville ansætte og  

 aflønne som sin personlige hjælper.
Han valgte at ansætte  

 moderen.
 Sønnen var registreret som arbejdsgiver af skattemyndighederne, men  

 på grund af sit handicap var han ikke i stand til at udfærdige  

 ansættelseskontrakt og lønsedler.
 Direktoratet fandt, at medlemmet ikke var berettiget til  

 overflytning til fuldtidsforsikring på baggrund af beskæftigelsen  

 for sønnen.
 Ved afgørelsen lagde direktoratet vægt på, at  

 medlemmets beskæftigelse ikke kunne anses som beskæftigelse i et  

 sædvanligt ansættelsesforhold, idet direktoratet lagde vægt  

 på følgende momenter:
- at der var tale om beskæftigelse i eget hjem med pasning af  

 egen søn, - at det syntes at have været en forudsætning for  

 kommunen for ydelse af tilskud til sønnen, at det var moderen, der  

 passede ham, - at tilskuddet til sønnen blev ydet efter bistandslovens §  

 48, stk. 4, og at der ved beregningen af tilskuddet syntes at være  

 taget udgangspunkt i moderens forhold, og - at der ikke forelå en ansættelsesaftale,  

 lønsedler m.m., der dokumenterede beskæftigelsens art og  

 omfang.
 Kommunen oplyste supplerende til sagen, at der i forbindelse med at  

 sønnen blev myndig blev bevilget hjælp til aflønning af  

 en personlig hjælper, efter bistandslovens § 48, stk. 4. Når der  

 i papirerne fra kommunen var tale om delvis aflønning skyldtes det, at  

 der blev udbetalt et plejetillæg til sønnen sammen med  

 pensionen, som var beregnet til at aflønne hjælp, hvorfor  

 halvdelen af plejetillægget blev modregnet i § 48, stk. 4-  

 hjælpen.
 Kommunen bekræftede, at det stod sønnen frit for, hvem han  

 valgte som personlig hjælper, idet der ikke fra kommunens side var  

 stillet krav til hvem eller hvor mange, det drejede sig om.
 Ankenævnet fandt, at medlemmets beskæftigelse som  

 handicaphjælper for sin voksne hjemmeboende søn måtte  

 anses som lønarbejde i relation til  

 arbejdsløshedsforsikringslovens regler, hvorfor ankenævnet  

 videre fandt, at beskæftigelsen kunne danne grundlag for overflytning  

 til fuldtidsforsikring forudsat, at medlemmet kunne dokumentere, at hun i den  

 relevante 3 måneders periode havde fået udbetalt løn  

 svarende til 37 timers ugentlig beskæftigelse.
 Ankenævnet henviste til arbejdsløshedsforsikringslovens § 68,  

 stk. 3 og 4, jf. § 2, stk. 1, 2 og 5 i direktoratets bekendtgørelse  

 nr. 775 af 20. september 1995 om overflytning mellem deltids- og  

 fuldtidsforsikring, samt § 2, i direktoratets bekendtgørelse nr. 1170  

 af 21. december 1995 om beskæftigelseskrav, dagpengeperiode og  

 aktivperiode med tilhørende vejledning.
 Ankenævnet lagde vægt på, at der ikke var tale om et  

 plejeforhold i henhold til bistandslovens § 48, stk. 1-3, der vedrører  

 muligheden for at yde tilskud til forsørgelse og tabt  

 arbejdsfortjeneste til personer, der i hjemmet forsørger et barn under  

 18, men derimod om at den voksne handicappede søn i henhold til  

 bistandslovens § 48, stk. 4, fik udbetalt et tilskud af kommunen til  

 ansættelse af en personlig hjælper.
 Ankenævnet lagde videre vægt på, at den handicappede  

 søn, var registreret som arbejdsgiver, at tilskuddet til  

 ansættelse af den personlige hjælper af kommunen var fastsat som  

 svarende til lønnen for 37 timers ugentlig beskæftigelse for en  

 ufaglært medhjælper i plejesektoren, at det ikke var en  

 forudsætning for kommunens ydelse af tilskuddet, at sønnen  

 ansatte netop moderen som handicap hjælper, idet han frit kunne  

 vælge hvem han ville ansætte, og at tilskuddets størrelse  

 således også var uafhængigt af moderens forhold.
 Uanset at der ikke forelå ansættelsesaftale eller  

 lønsedler, fandt ankenævnet, at beskæftigelsens omfang  

 kunne dokumenteres.
 Ankenævnet lagde derved vægt på, at arbejdets omfang  

 måtte anses for dokumenteret på baggrund af kommunens  

 fastsættelse af lønnen som svarende til 37 timers ugentlig  

 beskæftigelse sammenholdt med de udbetalingsspecifikationer, der  

 månedligt blev udskrevet fra kommunen til sønnen og den  

 omstændighed, at medlemmet af skattevæsenet for 1997 blev  

 forskudsregistreret for en personlig indkomst svarende til den af kommunen  

 beregnede årsløn for handicap hjælperen, hvilken indkomst  

 hun fik beregnet forskudsskat og arbejdsmarkedsbidrag på baggrund  

 af.
 Ankenævnet fandt det rigtigt at medlemmet anses som berettiget til  

 overflytning til fuldtidsforsikring på baggrund af beskæftigelsen  

 som handicap hjælper.
Overflytning til fuldtidsforsikring, arbejde  

 som personlig hjælper for voksen søn Ved begæring modtaget i kassen den 20. marts 1997  

 anmodede medlemmet om overflytning fra deltids- til fuldtidsforsikring  

 på baggrund af 37 timers ugentligt arbejde som personlig hjælper  

 for sin handicappede hjemmeboende søn.
 Kristelig Arbejdsløshedskasse forespurgte den 25.  

 marts 1997 Direktoratet for Arbejdsløshedsforsikringen, om kassen,  

 på baggrund af oplysninger fra kommunen om, at medlemmet blev  

 aflønnet som en ufaglært medhjælper i plejesektoren for 37  

 timers ugentlig beskæftigelse, kunne anse hendes  

 fuldtidbeskæftigelse for tilstrækkeligt dokumenteret til, at  

 overflytning til fuldtidsforsikring kunne finde sted.
 Det fremgik desuden af oplysningerne, at sønnen var  

 registreret som arbejdsgiver, men at han ikke var i stand til at  

 udfærdige lønsedler, der i givet fald måtte  

 udfærdiges af medlemmet selv.
 Direktoratet udtalte i besvarelse til kassen af 29. april  

 1997 vejledende, at det var direktoratets umiddelbare opfattelse, at  

 beskæftigelsen ikke kunne medregnes til opfyldelse af  

 beskæftigelseskravet ved overflytning til fuldtidsforsikring.  

 Direktoratet henviste til, at plejeforhold etableret i henhold til bl.a.  

 bistandslovens ' 48 ikke kunne  

 betragtes som lønarbejde, hvilket fremgik af vejledningen til  

 direktoratets bekendtgørelse nr. 1170 af 21. december 1995 om  

 beskæftigelseskrav, dagpengeperiode og aktivperiode.
 Direktoratet begrundede sin opfattelse med, at  

 plejeforholdet efter det oplyste var etableret i henhold til bistandslovens  

' 48, stk. 4.
 Afdelingen traf den 12. maj 1997 afgørelse om, at  

 medlemmet ikke kunne overflyttes til fuldtidsforskikring, da hendes arbejde  

 som handicap hjælper for sønnen ikke kunne betragtes som  

 lønarbejde.
 Afdelingen henviste til ' 2, stk. 5, i direktoratets bekendtgørelse  

 nr. 755 af 20. september 1995 om overflytning mellem deltids- og  

 fuldtidsforsikring og til ' 2, stk.  

 1, i direktoratets bekendtgørelse nr. 1170 af 21. december 1995 om  

 beskæftigelseskrav, dagpengeperiode og aktivperiode med  

 tilhørende vejledning.
 Afdelingen begrundede afgørelsen med, at  

 plejeforholdet var etableret i henhold til bistandslovens ' 48.
Medlemmet klagede den 20. maj 1997 over afdelingens  

 afgørelse.
I klagen anførte hun bl.a.,  at det måtte bero  

 på en misforståelse, når afdelingen anførte, at hun  

 fik løn efter bistandsloven, idet hun rent faktisk blev  

 aflønnet af sin søn.
Hun anmodede på den baggrund om en  

 revurdering af sin anmodning om overgang til fuldtidsforsikring.
 Kassens hovedledelse tiltrådte den 7. juli 1997  

 afdelingens afgørelse.
 I oversendelsesbrev til direktoratet af 8. juli 1997  

 bemærkede hovedledelsen, at det var kassens opfattelse, at der burde  

 være forskel på, om støtten i henhold til bistandslovens  

' 48 blev givet direkte til  

 forældrene eller til den handicappede.
Hovedledelsen anbefalede således, at  

 beskæftigelsen i det konkrete tilfælde kunne medregnes til  

 overflytning til fuldtidsforsikring, idet det var den handicappede, der fik  

 ubetalt penge til aflønning af en personlig hjælper.
Til  

 støtte for sin opfattelse anførte kassen, at sønnen  

 kunne have valgt at ansætte en anden end sin mor, og at lønnens  

 størrelse svarede til lønnen for en ufaglært i  

 plejesektoren.
Kassen fandt således, at beskæftigelsen burde  

 betragtes som Ahjemmehjælper  

 i eget hjem@.
 Direktoratet traf afgørelse den 12. september 1997.  

 Ved denne afgørelse fandt direktoratet, at medlemmet ikke var  

 berettiget til overflytning fra deltids- til fuldtidsforsikring.
 Direktoratet henviste til  

 arbejdsløshedsforsikringslovens ' 68, stk. 3, samt til ' 2 i direktoratets bekendtgørelse nr. 775  

 af 20. september 1995 om overflytning mellem deltids- og fuldtidsforsikring,  

 og til ' 2, stk. 1, med  

 tilhørende vejledning, i direktoratets bekendtgørelse nr. 1170  

 af 21. december 1995 om beskæftigelseskrav, dagpengeperiode og  

 aktivperiode.
Ved afgørelsen lagde direktoratet vægt  

 på, at medlemmet ikke havde haft lønarbejde i et omfang, der  

 berettigede til fuldtidsforsikring.
Direktoratet fandt således, at  

 medlemmets beskæftigelse som handicap hjælper ikke kunne anses  

 som beskæftigelse i et sædvanligt ansættelsesforhold, idet  

 direktoratet herved lagde vægt på, - at der var tale om beskæftigelse i eget  

 hjem med pasning af egen søn, - at det syntes at have været en  

 forudsætning for kommunen for ydelse af tilskud til sønnen, at  

 det  var medlemmet, der passede ham, - at tilskuddet til sønnen blev ydet efter  

 bistandslovens ' 48, stk. 4, og - at der ved beregningen af tilskuddet syntes at  

 være taget udgangspunkt i medlemmets forhold, og - at der ikke forelå en  

 ansættelsesaftale, lønsedler m.m., der dokumenterede  

 beskæftigelsens art og omfang.
Medlemmet klagede den 25. september 1997 over  

 direktoratets afgørelse.
I klagen anførte hun bl.a., at hun  

 mente, at direktoratets afgørelse var truffet på et forkert  

 grundlag, idet det ikke var forudsat af kommunen, at det var hende der skulle  

 passe sønnen.
Det havde alene været tilfældet indtil  

 sønnen fyldte 18 år, men efter 1. januar 1996 var der ikke  

 længere taget udgangspunkt i hendes forhold.
 Medlemmet gjorde således gældende, at der fra  

 kommunens side alene var udbetalt løn til en hjælper i 37 timer  

 pr. uge, og at hendes søn således kunne have valgt at  

 ansætte en anden hjælper.
 Direktoratet anmodede i brev af 1. oktober 1997  

 Aulum-Haderup Kommune om bemærkninger til oplysningerne i medlemmets  

 klage om, at kommunen ikke havde taget udgangspunkt i hendes  

 økonomiske forhold ved bevillingen af tilskud, ligesom det ikke havde  

 været en forudsætning for bevillingen, at hun selv passede  

 sønnen.
 I besvarelse til direktoratet af 3. oktober 1997 oplyste  

 Aulum-Haderup Kommune, at der i forbindelse med at sønnen blev myndig  

 blev bevilget hjælp til aflønning af en personlig hjælper,  

 svarende til de gældende takster indenfor området, og bevilget  

 efter bistandslovens ' 48, stk. 4.  

 Når der i papirerne fra kommunen var tale om delvis aflønning  

 skyldtes det, at der blev udbetalt et plejetillæg til sønnen  

 sammen med pensionen, som var beregnet til at aflønne hjælp,  

 hvorfor halvdelen af plejetillægget blev modregnet i ' 48, stk. 4- hjælpen.
 Kommunen bekræftede, at det stod sønnen frit  

 for, hvem han valgte som personlig hjælper, idet der ikke fra kommunens  

 side var stillet krav til hvem eller hvor mange det drejede sig om.
 Direktoratet oversendte den 16. oktober 1997 sagen til  

 ankenævnet, idet direktoratet fastholdt den trufne  

 afgørelse.
 I oversendelsesbrevet bemærkede direktoratet, at det  

 fortsat var direktoratets opfattelse, at der ikke var tale om  

 beskæftigelse i et sædvanligt beskæftigelsesforhold.  

 Direktoratet lagde herved vægt på, at der var tale om  

 beskæftigelse i eget hjem, at tilskuddet blev ydet efter bistandslovens  

' 48, stk. 4, og at der ikke var en  

 ansættelsesaftale, lønsedler m.m., der dokumenterede  

 beskæftigelsens art og omfang.
 I brev til ankenævnet af 11. november 1997 uddybede  

 Spastikerforeningen på medlemmets vegne hendes klage over direktoratets  

 afgørelse.
Spastikerforeningen præciserede således bl.a.,  

 at kommunens ydelse af tilskud var uafhængigt af, hvem der passede  

 sønnen.
Det var ligeledes en misforståelse, når  

 direktoratet havde lagt til grund, at tilskuddet tog udgangspunkt i  

 medlemmets forhold - det havde alene været tilfældet indtil  

 sønnen fyldte 18 år, idet medlemmet indtil dette tidspunkt  fik  

 udbetalt kompensation for tabt arbejdsfortjeneste i henhold til  

 bistandslovens ' 48, stk. 3. Efter  

 at sønnen var fyldt 18 år blev ydelsen udbetalt til ham til  

 aflønning af en hjælper efter bistandslovens '  48, stk. 4.
 Det var Spastikerforeningens opfattelse, at direktoratet i  

 det hele havde forvekslet medlemmets ansættelse med den kompensation,  

 der i henhold til bistandslovens '  

 48, stk. 3 kunne ydes til pasning af handicappet barn.
 Ankenævnets sekretariat anmodede den 13. november  

 1997 direktoratet om bemærkninger til Spastikerforeningens supplerende  

 oplysninger til sagen.
 Direktoratet meddelte i brev af 12. december 1997, at  

 direktoratet ikke fandt anledning til at ændre sin afgørelse  

 på baggrund af de supplerende oplysninger.
Direktoratet bemærkede, at det af ' 2, stk. 1 i bekendtgørelsen om  

 beskæftigelseskrav, dagpengeperiode og aktivperiode fremgik, at  

 beregning af beskæftigelseskravet skulle foretages på baggrund af  

 opgjorte løntimer i et sædvanligt beskæftigelsesforhold,  

 der var i overensstemmelse med gældende overenskomster eller i  

 øvrigt udført på almindelige løn- og  

 arbejdsvilkår.
Direktoratet henviste videre til, at der i vejledningen  

 til bekendtgørelsen var opregnet en række arbejdsområder  

 som adskilte sig fra, hvad der normalt forstås ved lønarbejde,  

 og som derfor var behandlet særskilt.
I disse situationer var det  

 bestemt, at  de almindelige kendetegn ved lønarbejde skulle tages i  

 betragtning sammen med eventuelle særlige krav.
 Beskæftigelse som hjemmehjælper i eget hjem  

 kunne således betragtes som lønarbejde, hvis der var tale om  

 sædvanlige løn- og ansættelsesvikår, og  

 hjemmehjælperen var undergivet kommunalt tilsyn, mens plejeforhold  

 etableret i henhold til bl.a. bistandslovens ' 48 ikke kunne betragtes som  

 lønarbejde.
Det var fortsat direktoratets opfattelse, at medlemmets  

 beskæftigelse ikke kunne betragtes som beskæftigelse i et  

 sædvanligt ansættelsesforhold, idet direktoratet lagde vægt  

 på, at hun var beskæftiget som handicaphjælper for sin  

 søn, at sønnen var arbejdsgiver og aflønnede hende, at  

 der ikke fandtes lønsedler, og at medlemmet i givet fald selv  

 måtte udforme lønsedler, da hendes søn ikke var i stand  

 dertil.
Endelig lagde direktoratet vægt på, at medlemmet ikke var  

 undergivet kommunens eller andres tilsyn.
 Ankenævnet fandt ved sin afgørelse, at  

 medlemmet måtte anses for berettiget til overflytning til  

 fuldtidsforsikring på baggrund af beskæftigelsen som  

 handicaphjælper.
 Ankenævnet ændrede således Direktoratet  

 for Arbejdsløshedsforsikringens afgørelse.
