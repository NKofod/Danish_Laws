 Økonomi- og budgetministeriet København, den l5. september l972.
 Lønnings- og pensionsdepartementet J.nr. 4.L.H. 32l/l972.
 Som følge af stedfundne udflytninger af statsinstitutioner er der  

 foretaget afskedigelser af et antal medarbejdere, hvoraf adskillige har været  

 beskæftiget i statens tjeneste i en længere årrække.
 Det må efter økonomi- og budgetministeriets opfattelse anses for rimeligt  

 ved nyansættelse i statens tjeneste i særlig grad at have opmærksomheden  

 henvendt på sådanne personer blandt ansøgerne, der på grund af en  

 institutions udflytning afskediges uden egen skyld, og som er i besiddelse af  

 de kvalifikationer, der må kræves hos indehaveren af den stilling, der skal  

 besættes.
Man skal derfor henstille, at der i de tilfælde, hvor der ved udflytninger  

 af statsinstitutioner sker afskedigelse af personale, af det ministerium,  

 hvorunder den udflyttende institution hører eller af institutionen selv,  

 sendes en fortegnelse over det ledigblivende personale, der måtte ønske anden  

 ansættelse inden for staten, til de ministerier og styrelser, som kan  

 formodes at have eller at ville få behov for antagelse af personale af de  

 kategorier, som fortegnelsen indeholder, samt at en personalesøgende  

 institution, der har modtaget en sådan fortegnelse, kontakter den udflyttende  

 institution med henblik på eventuel antagelse af en ledigblivende  

 kvalificeret medarbejder.
Fortegnelsen bør indeholde oplysning om den enkelte  

 medarbejders navn, stilling, uddannelse og kvalifikationer m.v.
 Samme fremgangsmåde bør ligeledes bringes i anvendelse ved eventuelle  

 afskedigelser som følge af rationalisering, strukturomlægning etc.
 Man skal i øvrigt henstille, at ledigblivende personale tillige henvises  

 til det stedlige arbejdsformidlingskontor, der også bør kontaktes af  

 personalesøgende statsinstitutioner forud for eventuel avertering.
