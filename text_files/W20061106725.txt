Landsskatteretskendelse vedr.
Koncern med selskaber i flere  

 lande - leveringssted - moms Sagen drejer sig om  

 leveringsstedet for salg af adgang til erotisk materiale via Internettet.  

 Regionen har ved en afgørelse af 29. august 2003 pålagt A ApS (herefter  

 benævnt  

 selskabet) at beregne dansk moms af selskabets leverancer til udlandet med  

 virkning fra den 1. august 2003.
Landsskatterettens afgørelse Den påklagede afgørelse  

 stadfæstes men med et ændret ikrafttrædelsestidspunkt.
Sagens oplysninger Selskabet har indtægter fra  

 salg af adgang til erotiske billeder og film på Internettet.
Selskabet blev  

 momsregistreret den 10. maj 2001. I 2002 havde selskabet en samlet omsætning  

 på  

 132.075.624 kr.
Heraf udgjorde omsætningen i udlandet 131.024.044 kr.  

 Selskabet  

 fik i 2002 udbetalt 19.899.386 kr. i negativ moms.
Selskabet har i perioden  

 fra  

 1. januar 2003 til 31. maj 2003 haft en omsætning på 55.904.113 kr.
 Selskabet er en del af en  

 koncern bestående af i alt 4 selskaber. 2 selskaber i Danmark, A ApS og B ApS  

 samt 2 selskaber i Tyskland, C og D.
Selskabet sælger adgang til  

 erotiske billeder og film på Internettet.
Salget sker til kunder i Tyskland  

 og  

 andre europæiske lande (Østrig, Sverige, Spanien, Italien og England). Når  

 forbrugerne i disse lande klikker sig ind på en af selskabets hjemmesider,  

 skal  

 de downloade et opkaldsprogram på deres computer, for at få adgang til de  

 erotiske film og billeder.
Selskabets navn fremgår af opkaldsprogrammet.  

 Opkaldsprogrammet på computeren foretager opkald til et telefonnummer, hvor  

 teletaksten er højere end den normale takst.
Kunderne skal ikke indtaste  

 brugerid og password, men bliver identificeret ud fra det downloadede  

 opkaldsprogram.
Forbruget afregnes via kundernes telefonregning.
Det er  

 oplyst,  

 at opkrævningen optræder på regningen som Opkrævet fra andre  

 teleudbydere.
I  

 Tyskland afregner kunderne deres forbrug via E.
E afregner derefter forbruget  

 fratrukket provision til F.
F afregner herefter endeligt med selskabet.
F  

 fratrækker provision og inkassogebyr i afregningen til selskabet.  

 Inkassogebyret udgør mellem 10 og 42 % afhængigt af ændringen i F´s  

 debitorer.  

 Der sker månedlige afregninger fra F til selskabet.
Hvis slutbrugere ikke betaler  

 til E er det F, der forsøger at inddrive pengene.
Hvis det ikke lykkes for F  

 at  

 inddrive pengene får selskabet ingen betaling.
Selskabet har ingen mulighed  

 for  

 selv at forsøge at inddrive betalingen, idet selskabet ikke kender  

 slutbrugernes identitet.
 Det er oplyst, at  

 procedurerne med hensyn til afregning af forbruget foregår på samme måde i  

 alle  

 landene.
 Opsætningen af  

 opkaldsprogrammet gør, at det alene er kunder i bestemte lande der kan ringe  

 op  

 dette.
Selskabet har også salg af  

 erotiske billeder og film til kunder i Danmark.
De danske kunder betaler for  

 deres forbrug via Dankort.
Afregningen sker via PBS.
En del af selskabets  

 hjemmesider ligger på selskabets servere placeret på selskabets adresse i X.  

 Siderne på serverne i X er gratis at benytte, og er en slags indgangsportal,  

 hvor opkaldsprogrammet kan downloades.
Selskabets betalingssider er placeret  

 i  

 Tyskland, Prag og USA.
 Selskabet har købt det  

 erotiske materiale af bl.a. amerikanske og tjekkiske virksomheder.
Selskabet reklamerer med  

 bannerreklamer på de store tyske internetportaler.
Selskabet afholder selv  

 alle  

 markedsføringsomkostninger.
Selve bannereklamerne ligger på selskabets danske  

 servere der fysisk er placeret på selskabets adresse i X.
 Regionen har tidligere  

 behandlet spørgsmålet om selskabets momspligt af de leverede ydelser.  

 Selskabet  

 har afregnet moms i henhold til regionens hidtidige anvisninger.
ToldSkat fremsendte forslag  

 til afgørelse den 26. juni 2003 hvorved regionens tidligere anvisning blev  

 ændret.
Selskabets repræsentant ønskede et møde med regionen i anledning af  

 det  

 fremsendte forslag til afgørelse.
Grundet ferie blev der først afholdt møde  

 den  

 11. august 2003. Regionen traf endelig afgørelse den 29. august 2003.
ToldSkats afgørelse ToldSkat har pålagt selskabet  

 at afregne danske moms af selskabets leverancer til udlandet med virkning fra  

 den 1. august 2003.
Selskabets salg af adgang til  

 erotiske materiale via Internettet er anset for omfattet af momslovens § 15,  

 stk. 2, nr. 11 om levering af elektroniske ydelser.
Da selskabet har fast  

 forretningssted i Danmark bliver de leverede ydelser momspligtige her i  

 landet.
Selskabets ydelser leveres  

 direkte til private forbrugere.
Det er ikke F, der aftager ydelserne fra  

 selskabet,  

 men derimod de forbrugere der klikker ind på det erotiske materiale.  

 Forbrugerne er klar over, at de køber ydelserne hos selskabet, og selskabets  

 navn fremgår af opkaldsprogrammet.
F optræder alene som betalingsformidler.
Selskabets ydelser er  

 særskilte ydelser i forhold til de teleydelser som F leverer til deres tyske  

 kunder.  

 Teleselskabet har ingen kreditrisiko vedrørende disse ydelser, idet selskabet  

 er forpligtet til selv at bære eventuelle tab.
Den forhøjede pris som  

 kunderne  

 betaler til E er ikke betalt med henblik på at modtage en forbedret eller  

 mere  

 avanceret teleydelse.
Overprisen betales for adgang til selskabets erotiske  

 materiale på Internettet.
Ydelserne kan derfor ikke anses for at være af  

 sekundær betydning i forhold til teleydelserne eller være så nært knyttet til  

 teleydelserne, at de skal karakteriseres som en integreret del af disse.  

 Hermed  

 er ydelserne ikke omfattet af begrebet teleydelser, som omhandlet i  

 momslovens  

 § 15, stk. 2, nr. 9, men derimod momslovens § 15, stk. 2, nr. 11 om  

 elektronisk  

 leverede ydelser.
Selskabet har kontor, ledelse  

 og ansatte i Danmark.
Selskabet anses dermed for at have fast forretningssted  

 i  

 Danmark.
 Da leveringsstedet er i  

 Danmark skal der ved levering af ydelserne beregnes dansk og ikke tysk moms.
 Forslag til afgørelse kom  

 allerede frem til selskabet ultimo juni måned 2003. Selskabet var således  

 allerede på dette tidspunkt klar over, at der ville komme et pålæg om  

 afregning  

 af dansk moms.
Klagerens påstand og argumenter Klagerens repræsentant har  

 fremsat påstand om, at selskabet ikke skal beregne dansk moms af de leverede  

 ydelser.
Der er tale om levering af  

 ydelser ved overtaksering af telefonforbindelse, og der leveres ikke noget  

 fra  

 Danmark til de udenlandske slutbrugere.
Selskabet kender ikke identiteten af  

 slutbrugerne.
Selskabet har ifølge de tyske regler om databeskyttelse heller  

 ikke mulighed for at få oplysninger om de tyske slutbrugere, ligesom  

 selskabet  

 ikke har indflydelse på rykkerprocedure m.v.
 Det er i praksis umuligt at  

 få de tyske televirksomheder til at dele opkrævningen op, og lægge dansk moms  

 på en del af denne.
 ToldSkats afgørelse bør  

 tidligst få virkning fra den 1.september eller 1. oktober 2003, således at  

 selskabet får en rimelig frist til at indrette sig på den nye afgørelse.
Landsskatterettens bemærkninger og begrundelse Der fremgår følgende at  

 momslovens § 15:
 § 15. Leveringsstedet for  

 ydelser er her i landet, når ydelsen leveres af en afgiftspligtig person, der  

 her har etableret enten stedet for sin økonomiske virksomhed eller et fast  

 forretningssted, hvorfra ydelsen leveres, eller i mangel heraf har bopæl  

 eller  

 sædvanligt opholdssted her, jf. dog stk. 2-4 og §§ 16-21.
Stk. 2. Leveringsstedet er  

 her i landet for de i nr. 1-11 nævnte ydelser, der leveres fra et andet  

 EU-land  

 til en afgiftspligtig person her i landet.
For de i nr. 1-10 nævnte ydelser  

 er  

 leveringsstedet dog ikke her i landet, hvis ydelsen faktisk benyttes eller  

 udnyttes uden for EU.
( ) 9) Teleydelser.
( ) 11) Elektronisk leverede  

 tjenesteydelser, herunder blandt andet levering og hosting af websteder,  

 fjernvedligeholdelse af software og hardware, levering og ajourføring af  

 software, levering af billeder, tekster og information og  

 tilrådighedsstillelse  

 af databaser, levering af musik eller film, spil, herunder hasardspil eller  

 spil om penge, udsendelser eller politiske, kulturelle og kunstneriske  

 begivenheder,  

 sportsbegivenheder, videnskabelige begivenheder eller underholdning samt  

 levering af fjernundervisning.
( ) Stk. 4. Leveringsstedet for  

 de ydelser, der er nævnt i stk. 2, og som leveres af en afgiftspligtig person  

 her i landet, er ikke her i landet i følgende tilfælde:
 1) Når de i stk. 2, nr. 1-10,  

 nævnte ydelser leveres til en aftager her i landet, hvis ydelsen faktisk  

 benyttes eller udnyttes uden for EU.
 2) Når de i stk. 2, nr. 1-11,  

 nævnte ydelser leveres til en afgiftspligtig person i et andet EU-land.
 3) Når de i stk. 2, nr. 1-10,  

 nævnte ydelser leveres til en ikke afgiftspligtig person i et andet EU-land,  

 hvis ydelsen faktisk benyttes eller udnyttes uden for EU.
 4) Når de i stk. 2, nr. 1-10,  

 nævnte ydelser leveres til en aftager uden for EU, medmindre ydelsen faktisk  

 benyttes eller udnyttes her i landet.
 5) Når de i stk. 2, nr. 11,  

 nævnte ydelser leveres til en aftager uden for EU.
 Landsskatteretten finder, at  

 de leverede ydelser må karakteriseres som levering af elektroniske ydelser,  

 jf.  

 momslovens § 15, stk. 2, nr. 11, idet selskabet stiller elektroniske billeder  

 og film til rådighed via Internettet.
 Retten finder, at selskabet  

 leverer de elektroniske ydelser til ikke afgiftspligtige personer i andre  

 EU-lande, og at det således er med rette, at selskabet er pålagt at beregne  

 danske moms ved leveringen, jf. momslovens § 15, stk. 1 sammenholdt med § 15,  

 stk. 4, nr. 2. Der er herved lagt vægt på, at det er selskabet der bærer den  

 økonomiske risiko for at slutkunden ikke betaler, at det er selskabet der  

 afholder alle omkostninger til markedsføring og reklamer for de leverede  

 ydelser, at det er selskabet der stiller indholdet på de erotiske sider til  

 rådighed for slutkunden og at det er selskabets navn der fremgår af de  

 downloadede opkaldsprogrammer.
Det forhold, at selskabet  

 ikke kender identiteten på slutkunden kan ikke medføre et andet resultat Da regionen efter det oplyste  

 tidligere har behandlet spørgsmålet om selskabets momspligt af de leverede  

 ydelser, finder retten, at selskabet skal have en rimelig frist til at  

 indrette  

 sig på den nye momsmæssige behandling af ydelserne.
Repræsentantens påstand  

 om,  

 at afgørelsen først skal træde i kraft med virkning fra den 1. oktober 2003  

 tiltrædes således.
 Den påklagede afgørelse  

 stadfæstes således, men med et ændret ikrafttrædelses tidspunkt.
