For afgiftsåret 1989/90 blev der søgt om tildeling af en supplerende  

 basisandel på grund af overtagelse af forældrenes ejendom og investeringer i  

 staldudvidelse.
Ansøgningen blev indgivet på grundlag af ekstraordinære  

 forhold som følge af forældrenes sygdom.
Mælkeudvalget afviste ansøgningen med begrundelsen, at der var tale om  

 en etablering, hvor alderskriteriet ikke var opfyldt.
De personlige  

 oplysninger, der er fremkommet i forbindelse med forældrenes sygdom, er ikke  

 omfattet af kriterierne for tildeling på grundlag af ekstraordinære forhold,  

 hvorved der skal forstås brand og ekspropriation, og hvor der som hovedregel  

 sker en tildeling således, at den hidtidige basisandel opretholdes.
 I skrivelse af 21. december 1989 har foreningen  

 for Erik Rasmussen, Teglgårdsvej 3, 6240 Løgumkloster, klaget over EF-  

 direktoratets afgørelse af ansøgning om tildeling af supplerende basisandel  

 (afgiftsfri mælkeleverance) for afgiftsåret 1989/90.
Det fremgår af sagen, at Erik Rasmussen havde planlagt at overtage  

 forældrenes ejendom den 1. november 1989. Efter det oplyste er der nu to  

 korækker med ialt 37 båse og plads til 41 stk. opdræt.
Udvidelsen af  

 staldkapaciteten vil ske ved forlængelse af korækkerne med 12 båse til ialt  

 49, mens det nuværende maskinhus ombygges til opdræt og roehus.
Bedriftens tildelingsgrundlag er 127.530 kg mælk.
For afgiftsåret 1989/90  

 er der søgt om et tildelingsgrundlag på 247.900 kg mælk (37 køer x 6.700 kg).  

 Planlagt endeligt antal køer anføres til 49.
 Ansøgningen er indgivet på grundlag af ekstraordinære forhold som følge af  

 forældrenes sygdom.
 Mælkeudvalget og EF-direktoratet har afvist ansøgningen med begrundelsen,  

 at der er tale om en etablering.
Landbrugsministeriet finder ikke, at der er begrundelse for en  

 imødekommelse af ansøgningen, idet overtagelsen af ejendommen som følge af de  

 personlige oplysninger, der er fremkommet i forbindelse med forældrenes  

 sygdom, ikke er omfattet af kriterierne for tildeling på grundlag af  

 ekstraordinære forhold, hvorved der efter de nuværende kriterier forstås  

 brand og ekspropriation, og hvor der som hovedregel sker en tildeling,  

 således at den hidtidige basisandel opretholdes.
Der foreligger heller ikke  

 mulighed for at imødekomme ansøgningen for indeværende afgiftsår på grundlag  

 af etablering, fordi Erik Rasmussen er født i 1965 og således ikke opfylder  

 alderskriteriet.
 P.M.V.
 E.B.
