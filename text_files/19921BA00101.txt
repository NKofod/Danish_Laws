Nr BSF 101 Forslag til folketingsbeslutning om forbud mod køb eller besiddelse af  

 børneporno Fremsat af Helge Adam Møller (KF) Pia Christmas-Møller (KF) Grove (KF)  

 John Vinther (KF) Inge Dahl-Sørensen (V) Svend Aage Jensby (V) Jørgen Winther  

 (V) den 3. juni 1993 Folketinget opfordrer regeringen til inden den 1. januar 1994 at fremsætte forslag til ændring af lovens § 235, der indebærer, at det bliver strafbart at købe eller besidde utugtige fotografier, film eller lignende af børn.
Bemærkninger til forslaget Formålet med beslutningsforslaget er at gøre bekæmpelsen af børneporno  

 mere effektiv og dermed mindske misbruget og den seksuelle udnyttelse af  

 børn.
Et misbrug, som ødelægger mange børn resten af deres liv.
 Ifølge politiet er der i øjeblikket 4-500 børnepornofilm i omløb, og  

 produktion af film er stigende.
Politiet anslår, at de helt ned til 3-årige børn som misbruges i filmene,  

 ofte er danske børn.
Forældre tjener fra 10.000-50.000 kr. på at leje deres  

 barn ud.
Det giver flest penge, jo mere barnet bliver misbrugt og mishandlet.
Ifølge politiet er indholdet af filmene også blevet stærkere og stærkere.  

 Selv hårdhudede kriminalfolk vægrer sig ved at se dem igennem.
I nogle film  

 udsættes børn i børnehavealderen for fuldbyrdet samleje eller bliver bundet  

 og pryglet.
Ligeledes kan man se, at børnene skriger og er rædselsslagne.
 I øjeblikket er det, jf. § 235 i straffeloven, erhvervsmæssigt forbudt at  

 sælge eller udbrede børneporno, og straffen er bøde, hæfte eller fængsel  

 indtil 6 måneder.
Efter forslagsstillernes opfattelse bør det også være klart ulovligt at  

 købe og besidde film med børneporno.
Der er ingen tvivl om, at det vil  

 afholde en del fra at købe børnepornofilm, hvis det bliver strafbart.  

 Politifolk, der efterforsker denne type sager, har den opfattelse, at man  

 lettere kan ramme »industrien« bag fremstillingen af børneporno ved  

 også at kriminalisere køb og besiddelse heraf.
Forslagsstillerne er enige i  

 dette.
 Forslagsstillerne finder, at alt må gøres for at stoppe misbruget af disse  

 børn, som vil blive livsvarigt skadet.
 Forslagsstillerne har ikke ønsket at lægge sig fast på, hvilken  

 strafferamme loven skal have, men er villig til at drøfte dette nærmere i  

 relation til den eksisterende strafferamme for § 235.
