Bekendtgørelse om uddannelse til  

 arbejdsstudietekniker inden  

 for slagteri- og kødindustrien I medfør af § 2, stk. 9, og § 18, stk. 2, i lov  

 om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 861 af 2. september 2000, fastsættes:
Kapitel 1 Formål, udbud og adgangskrav § 1. Formålet med uddannelsen er at  

 sætte deltagerne i stand til selvstændigt at kunne  

 gennemføre arbejdsstudier, herunder metodestyring og  

 akkordsætning inden for slagteri- og kødindustrien.
§ 2. Undervisningsministeren godkender, hvilke  

 skoler der kan udbyde uddannelsen.
En godkendelse kan tilbagekaldes.
 § 3. Adgang til uddannelsen har personer med  

 erhvervsrettet uddannelse eller praktisk erhvervsmæssig erfaring.  

 Desuden skal deltageren have gennemgået en egnethedsprøve.
 § 4. Skolen yder interesserede oplysning og  

 vejledning om uddannelsens tilrettelæggelse og mål samt om de  

 krav, uddannelsen stiller til deltagerne.
Kapitel 2 Uddannelsens struktur, varighed og indhold samt  

 undervisningens tilrettelæggelse § 5. Uddannelsen er en erhvervsrettet  

 deltidsuddannelse, der kan tilrettelægges på heltid i  

 overensstemmelse med reglerne i lov om åben uddannelse.
§ 6. Uddannelsen har et omfang, der svarer til 10  

 ugers fuldtidsuddannelse.
Heraf er 2 uger praktisk undervisning.
 § 7. Uddannelsen omfatter følgende  

 hovedemner, der vægtes som følger:
1) Introduktion til arbejdsstudier.
 10 pct.
2) Metodestyring 10 pct.
3) Arbejdsstudier 40 pct.
4) Tidsregistrering via edb 15 pct.
5) Lønberegninger 10 pct.
6) Praktisk undervisning 15 pct.
 Stk. 2. Den uddannede skal have indsigt i og forståelse  

 af beskæftigelseområdets miljømæssige  

 problemstillinger.
 § 8. Skolen fastsætter en fagplan inden for  

 de rammer, der fremgår af § 7 og den i bilag 1 fastsatte  

 målbeskrivelse for uddannelsen og fagene.
 Stk. 2. Ved fagplanens udformning tages særligt hensyn  

 til opfyldelsen af de i § 7, stk. 2, nævnte krav.
Kapitel 3 Lærerkvalifikationer § 9. Skolen påser, at lærerne har de  

 fornødne faglige og pædagogiske kvalifikationer for at varetage  

 undervisningen, herunder relevant og aktuel erhvervserfaring.
Kapitel 4 Eksamen og bedømmelse § 10. Uddannelsen afsluttes med to teoretiske og  

 en praktisk prøve.
Stk. 2. De teoretiske prøver skal bredt og alsidigt  

 dække uddannelsens hovedemner.
Prøverne er skriftlige og varer i  

 3 timer.
Stk. 3. Ved den praktiske prøve skal deltageren  

 dokumentere at kunne gennemføre et arbejdsstudie og på baggrund  

 heraf kunne udarbejde et akkordtilbud.
Prøven varer i maksimalt 9
timer.
 Stk. 4. For afholdelsen af prøverne gælder i  

 øvrigt bekendtgørelse om eksamensordning på  

 erhvervsskolerne m.v. og bekendtgørelse om karakterskala og anden  

 bedømmelse.
Kapitel 5 Andre regler § 11. Undervisningsministeren kan fravige reglerne  

 i bekendtgørelsen, når det findes begrundet i usædvanlige  

 forhold eller som led i tidsbegrænsede forsøg.
 § 12. Hvis ikke andet følger af denne  

 bekendtgørelse, gælder bestemmelserne i bekendtgørelse om  

 åben uddannelse.
Kapitel 6 Klage- og ikrafttrædelsesregler § 13. Klager over skolens afgørelse efter  

 denne bekendtgørelse kan, for så vidt angår retlige  

 spørgsmål, indbringes for Undervisningsministeriet af den, som  

 afgørelsen vedrører.
Stk. 2. Klagen indgives skriftligt til skolen senest 2 uger  

 efter, at afgørelsen er meddelt den pågældende.
Skolen  

 videresender klagen til ministeriet ledsaget af skolens udtalelse.
Skolen  

 giver inden for en frist på 1 uge klageren lejlighed til at kommentere  

 skolens udtalelse.
Kommentarerne medsendes til ministeriet.
Skolen skal give  

 ministeriet de nødvendige oplysninger til behandling af sagen.
 § 14. Bekendtgørelsen træder i kraft  

 den 24. september 2001.
Undervisningsministeriet, den 5. september  

 2001 P.M.V.Ivan SørensenStyrelseschef /Lone Basse Bilag 1 Bekendtgørelse om uddannelse til arbejdsstudietekniker inden for  

 slagteri- og kødindustrien Uddannelsens mål, jf. § 8 Det er uddannelsens mål at give deltagerne en  

 sådan viden og kunnen, at den uddannede selvstændigt kan  

 gennemføre arbejdsstudier samt behandle akkordmateriale i  

 overensstemmelse med de givne regler.
 Den uddannede skal derfor beherske de enkelte hovedemner  

 med de delmål og den indlæringsdybde, der er beskrevet  

 nedenfor.
1. Introduktion til arbejdsstudier Den uddannede skal have viden om:
 a)	Rationalisering generelt.
 b)	Arbejdsstudieafdelingens organisatoriske placering.
 c)	Arbejdsmiljøregler og BST´s opgaver og formål.
 d)	Reglerne for efterjustering af de arbejdsstudiemæssige  

 kundskaber under Slagteriernes Forskningsinstitut (SF).
 Den uddannede skal kunne anvende de til enhver tid  

 gældende regler i rammeaftalen.
 Den uddannede skal endvidere kunne udføre de  

 grundlæggende beregninger, der knytter sig til de forskellige arbejds-  

 og metodestudier.
2. Metodestyring Den uddannede skal kunne analysere og vurdere  

 arbejdspladsens indretning, de enkelte arbejdsprocesser, den interne  

 transport samt lokalers indretning.
 Den uddannede skal have forståelse af  

 MTM-studier som arbejdsredskab for tilpasning og udvikling af  

 arbejdsmetoder.
 Den uddannede skal kunne udarbejde en detaljeret  

 arbejdsbeskrivelse, herunder kunne vurdere maskin- og håndtider ved  

 hjælp af mand-maskin-kort.
3. Arbejdsstudier Den uddannede skal med udgangspunkt i en analyse og  

 vurdering af arbejdstakten kunne gennemføre
operationstidsstudier og langtidsstudier samt kunne gennemføre en  

 kontrol af talmaterialet.
 Den uddannede skal kunne afbalancere liniearbejdet samt  

 kunne udføre de produktionsmæssige beregninger, der ligger til  

 grund for afbalanceringen.
 Den uddannede skal kunne gennemføre et GTT-studie  

 og kunne foretage de nødvendige beregninger af den relative  

 usikkerhed.
 Den uddannede skal have viden om, hvordan frekvensstudier  

 anvendes, herunder deres anvendelse som led i kvalitetsstyring.
 Den uddannede skal kunne gennemføre en  

 vægtregulering på stykakkorder med udgangspunkt i  

 rammeaftalen.
4. Tidsregistrering via edb Den uddannede skal kunne gennemføre  

 tidsregistreringer og beregninger ved hjælp af håndterminal og  

 edb-systemer.
5. Lønberegninger Den uddannede skal have kendskab til almindeligt  

 forekommende lønsystemer samt kunne beregne grundlaget for udbetaling  

 af tidløn og akkordløn.
6. Praktisk undervisning Den uddannede skal i en periode træne og  

 afprøve de forskellige studieformer, der er indlært under den  

 teoretiske uddannelse.
