Bestyrelse af midler under 60.000 kr. i en  

 godkendt forvaltningsafdeling Værgemålsbekendtgørelsens § 35, 2.  

 pkt.
 Personspørgsmål 63.2.
Statsamtet havde truffet afgørelse om, at midler  

 tilhørende 2 mindreårige skulle bestyres i en godkendt  

 forvaltningsafdeling.
Afgørelsen blev truffet efter  

 værgemålsbekendtgørelsens § 35, 2. pkt., hvorefter  

 statsamtet, hvis særlige omstændigheder taler herfor, kan  

 bestemme, at sådanne midler, der forvaltes af værgen, skal  

 bestyres i en forvaltningsafdeling.
Af sagen fremgår, at de 2 mindreårige hver  

 havde modtaget godt 50.000 kr. fra en livsforsikring i anledning af moderens  

 død.
Det samlede beløb var udbetalt til børnenes far,  

 som var værge for børnene.
Gennem en henvendelse fra en pårørende blev  

 statsamtet opmærksom på, at der var visse uregelmæssigheder  

 ved værgens bestyrelse af børnenes formue.
Formuen var  

 således ikke indsat på en særskilt konto i et pengeinstitut  

 oprettet i børnenes navne, jf. § 4, stk. 1, i  

 værgemålsbekendtgørelsen.
Derudover var der forbrugt  

 30.000 kr. af formuen uden at værgen forinden har anmodet om  

 statsamtets godkendelse hertil.
Statsamtet anmodede flere gange værgen om at  

 dokumentere, at formuen nu var indsat på en særskilt konto i et  

 pengeinstitut, hvilket værgen ikke efterkom.
Statsamtet traf herefter  

 afgørelse om, at midlerne skulle bestyres i en godkendt  

 forvaltningsafdeling.
Samtidig godkendte statsamtet et formueforbrug på  

 10.000 kr. af de ialt 30.000 kr, som var forbrugt, og værgen anmodedes  

 om at indbetale det ikke godkendte forbrug til forvaltningsafdelingen.
 Statsamtet lagde ved afgørelsen vægt  

 på, at værgen trods vejledning om de gældende regler ikke  

 efterkom statsamtets påbud om at overholde disse.
 Civilretsdirektoratet fastholder statsamtets  

 afgørelse samt begrundelsen for denne.
