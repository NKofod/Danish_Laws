Nr BSF 26 Forslag til folketingsbeslutning om en social og grøn helhedsplan Fremsat af Gert Petersen (SF) Ebba Strange (SF) Jes Lunde (SF) Aage  

 Frandsen (SF) Gade (SF) Lilli Gyldenkilde (SF) Ingerlise Koefoed (SF) Rahbæk  

 Møller (SF) Bjørn Poulsen (SF) den 15. november 1990 Folketinget pålægger regeringen i år at fremsætte lovforslag med følgende indhold:
 1. Der gribes ind over for skattespekulation ved en bedre ligning,  

 ved ophævelse af udlandslempelsen, afvikling af varelagernedskrivning,  

 ophævelse af indeksering af afskrivninger, beskatning af indvundne  

 afskrivninger, beskatning af kursgevinster, skærpet beskatning ved konkurs og  

 akkord m.v.
 2. Der indføres forureningsafgifter på udslip af CO2 (kultveilte)  

 og SO2 (svovl) i et omfang på 120 kr. pr. ton CO2 og 18 kr. pr. kg SO2  

 svarende til et provenu på ca. 8 mia. kr. samt øvrige afgifter på  

 ressourcespild og forurening (kvælstof, fosfor, reklamer, engangsprodukter  

 m.v.) på ca. 2 mia. kr.
 3. Der gennemføres en solidarisk kompensation, så børnefamilier og  

 lavindkomstgrupper får mere end fuld kompensation for forureningsafgifterne.  

 Det gøres ved at indføre lavere moms på mælkeprodukter, forhøje børnechecken,  

 nedsætte daginstitutionstaksterne og forhøje det skattemæssige 3 pct.-fradrag  

 m.v.
4. Der oprettes 35.000 nye uddannelsespladser.
Pladserne oprettes  

 som uddannelsesordning for kontanthjælpsmodtagere, pladser på  

 produktionsskoler og daghøjskoler, uddannelsespladser på AMU-centre  

 (specialarbejderskoler), øget efteruddannelse af faglærte, voksen EFG.
Der  

 oprettes en mindst etårig uddannelse specielt for arbejdsløse kvinder og  

 pladser på de videregående uddannelser m.v. for at imødegå  

 flaskehalsproblemer og nedbringe arbejdsløsheden.
5. Der gøres en forstærket erhvervsindsats gennem dynamisk  

 erhvervspolitik og styrkelse af forskningen.
Der afsættes 400 mio. kr. til  

 udviklingsprogrammer og systemeksport og 250 mio. kr. til en styrkelse af  

 forskningen.
Mest muligt af erhvervspolitikken målrettes, så den understøtter  

 en økologisk ansvarlig udvikling af produktionen.
Folketinget pålægger derudover regeringen at iværksætte et  

 udredningsarbejde med henblik på fra 1992 at gennemføre en skattereform med - vidtstrakt brug af øgede og nye afgifter på forurening og  

 ressourcespild, herunder især beskatning af kilderne til drivhuseffekten.
 - lukning af huller og fiduser i indkomst- og selskabsbeskatningen og  

 aflastning af indkomstskatten med en bruttoindkomstskat, der skal omfatte  

 alle former for indkomst.
 - aftrapning af rentefradraget over 20 år.
 - nedsættelse af momsen til 9 pct. for alle basale fødevarer og bøger,  

 yderligere forhøjelse af børnechecken og gennemførelse af kompensationer til  

 andre modtagere af overførselsindkomster.
 - afsætning af ressourcer til udbygning af uddannelsesindsatsen.
- anvendelse af merprovenuet til socialt retfærdige skattelettelser - forhøjet personfradrag og lavere trækprocenter især for de laveste  

 indkomster.
Bemærkninger til forslaget Almindelige bemærkninger Formålet med SF's beslutningsforslag er at vise, at der eksisterer et  

 alternativ til den seneste tids megen snak om 6 pct. skatten og  

 marginalskatten, hvor politikken ikke sættes ind i en overordnet sammenhæng.
 Danmarks vigtigste problemer er massearbejdsløsheden, de tiltagende  

 miljøproblemer, udlandsgælden og den sociale skævhed - og det bærer den  

 politiske debat alt for lidt præg af.
 Det er for SF helt uantageligt, at man kan diskutere en helhedsløsning,  

 uden at disse emner er de centrale.
 Vi ønsker derfor med beslutningsforslaget at vise, hvordan Folketinget  

 kunne sætte ind over for de reelle problemer - hurtigt og med stor effekt.
Det er muligt at nedbringe arbejdsløsheden betydeligt allerede i 1991,  

 hvis der er politisk vilje til det.
Der kan etableres mindst 35.000 nye  

 udannelsespladser over et bredt spektrum - med en næsten tilsvarende nedgang  

 i arbejdsløsheden til følge.
Der kan igangsættes mere byggeri ved at forhøje  

 byggekvoterne, som SF har foreslået i ændringsforslagene til finansloven, der  

 kan gøres en langt større indsats i erhvervspolitikken, og der kan skabes  

 beskæftigelse ved at omlægge produktion og forbrug til at være bedre i  

 overensstemmelse med de erklæringer, Danmark tilslutter sig i internationale  

 forsamlinger - senest på Geneve-konferencen om drivhuseffekten.
Det  

 forudsætter bl.a. meget betydelige investeringer i energibesparelser og  

 alternative energikilder.
En sådan mere aktiv og beskæftigelsesfremmende politik vil indebære  

 betydelige besparelser på dagpengeudgifterne.
Vi vil flytte både pengene og  

 menneskene fra at være »passive« til »aktive«, som der  

 tales så meget om for tiden.
Derudover er SF villig til at se på  

 hjemsendelsesdagpengene som et område, hvor der er brug for at standse et  

 udbredt misbrug i form af arbejdsgivernes korttidsparkering af  

 arbejdskraften.
Men vi vil ikke være med til at forringe de lediges  

 situation.
Uddannelsespladserne skal ikke betales af de arbejdsløse selv -  

 der findes helt andre finansieringskilder.
Der kan gennemføres en omlægning af skattepolitikken, så der luges  

 kraftigt ud i unddragelsesmulighederne.
Regeringen har fremlagt en række  

 forslag, som vi for størstedelens vedkommende kan tilslutte os.
Der er i vid  

 udstrækning tale om gamle SF-forslag.
Vi vil gerne supplere med nogle flere,  

 så der ud over penge til uddannelsespladserne også bliver et provenu til at  

 gennemføre en mere socialt retfærdig fordelingspolitik.
Miljøpolitikken bør spille en stor rolle i en helhedsplan, og det kan  

 bl.a. gøres ved at omlægge skatte- og afgiftspolitikken.
For 1991 foreslår  

 SF, at der gøres en kraftig indsats for at nedbringe Danmarks bidrag til  

 drivhuseffekten.
Ved at indføre meget betydelige afgifter på udslip af CO2 og  

 SO2 kan forbruget af fossilt brændstof (kul, olie og gas) reduceres med op  

 til 10 pct., og dermed tages et første skridt på vejen til at leve op til de  

 internationale miljømæssige anbefalinger.
En del af provenuet skal bruges til at kompensere lavindkomst- og  

 børnefamilierne som skitseret nedenfor.
De får derved en overkompensation og  

 bliver bedre stillet end før, mens andre med højere indkomster bedre kan  

 holde til at betale forureningsafgifterne selv.
For virksomhedernes  

 vedkommende er det nødvendigt at etablere en kompensationsordning for de  

 konkurrenceudsatte erhverv.
SF foreslår, at de kan få 90 pct. af afgiften  

 refunderet, hvis de gennemfører alle rentable energibesparelser.
Det afgørende er at tilrettelægge miljøindsatsen, så den bliver både  

 effektiv, socialt forsvarlig og neutral eller måske ligefrem forbedrende for  

 virksomhedernes konkurrenceevne.
Det sidste kan efter SF's opfattelse lade  

 sig gøre, hvis virksomhederne vil spille med på at komme foran i en  

 udvikling, hvor øgede afgifter på bl.a.
CO2-emission vil blive hverdag i  

 stadig flere EF-lande.
Bemærkninger til forslagets enkelte punkter 1. Indgreb mod huller i skattelovgivningen Selv regeringen har erkendt, at det er nødvendigt med indgreb mod de  

 mange huller og fidusmuligheder i skattelovgivningen.
Det foreslås at  

 gennemføre følgende tiltag med et samlet provenu på 5,3 mia. kr.:
 1. Bevarelse af den såkaldte dobbeltbeskatning af aktieudbytte 600 mio.  

 kr.
 2. Skærpet beskatning ved ophævelse og engangsudbetaling af pension og  

 kapitalpensionsordninger 200 mio. kr.
 3. Beskatning af kursgevinster 400 mio. kr.
 4. Bedre ligning (rejsehold etc.) 500 mio. kr.
 5. Ophævelse af udlandslempelsen 750 mio. kr.
 6. Afvikling af varelagernedskrivning 1.600 mio. kr.
 7. Ophævelse af indeksering af afskrivninger 250 mio. kr.
 8. Kontantværdifastsættelse for driftsmidler og beskatning af indvundne  

 afskrivninger 300 mio. kr.
 9. Skærpet beskatning ved konkurs og akkord 200 mio. kr.
 10. Stramning af kulbrinteskatten 500 mio. kr.
 I alt 5.300 mio. kr.
ad 1 Beskatningen af aktieudbytte bevares uændret.
Derved frigøres den pulje,  

 regeringen har afsat til at lempe beskatningen for de velhavende aktieejere.
ad 2 I en række tilfælde beskattes engangsudbetalinger fra pensions- og  

 kapitalpensionsordninger med kun 40 pct., selv om de ved indbetalingen har  

 haft en fradragsværdi på op til 68 pct. (eller endda 73 pct. under det gamle  

 skattesystem). Det kan gælde såvel førtidige som rettidige udbetalinger.  

 Dette hul i skattelovgivningen foreslås lukket, idet udbetalinger under en  

 bagatelgrænse dog tillades.
Provenuet er forsigtigt ansat.
ad 3 Kursgevinster på udenlandske værdipapirer beskattes.
Der gives kun adgang  

 til at fradrage tab som modregning i gevinster.
Der henvises til det af SF  

 fremsatte lovforslag L 27 om ændring af kursgevinstloven. (Beskatning af  

 kursgevinst på fordringer og gæld i fremmed valuta) af Jens Thoft (SF) m.fl.,  

 (jf.
Folketingstidende 1990-91, forhandlingerne sp. 112 og 328 og Tillæg A  

 sp. 919).
ad 4 Ligningen skærpes bl.a. ved, at staten bistår kommunerne i forbindelse  

 med komplicerede skattesager (rejsehold).
ad 5-9 Disse tiltag vil fjerne en række forvridninger og smuthuller i den danske  

 selskabsbeskatning og samtidig bringe os tættere på reglerne i andre landes  

 lovgivning.
ad 10 Gennem en stramning af reglerne for kulbrinteskatten kan der opnås et  

 provenu på (mindst) 500 mio. kr.. Den danske kulbrinteskat er blandt de  

 lempeligste i verden, bl.a. på grund af meget generøse afskrivnings- og  

 henlæggelsesregler.
Da der nu foreligger forslag om stramning af tilsvarende  

 regler i selskabslovgivningen, er der en kærkommen lejlighed til også at  

 stramme regler i loven om kulbrinteskatten.
Samtidig kan inddrages en del af  

 den merprofit hos DUC og andre, som stammer fra de højere oliepriser.
2. Forureningsafgifter Energiafgifterne har i dag en udformning og et niveau, som dels må  

 tilskrives tilfældigheder, dels en række forskellige hensyn til statens  

 finanser, forsyningssikkerheden og økonomien i eksisterende energiprojekter.
 I fremtiden bør afgifterne på energi helt overvejende udformes ud fra  

 miljøhensyn.
Rapporterne fra IPCC om drivhuseffekten understreger behovet for at  

 reducere udslippet af drivhusgasser hurtigt og markant.
Den vigtigste  

 drivhusgas er kuldioxid, der derfor bør afgiftsbelægges.
Svovldioxid er en anden alvorlig forureningskilde, der bl.a. er en  

 hovedårsag til den stigende skovdød.
Den bør derfor også afgiftsbelægges.
Kuldioxid og svovldioxid stammer især fra afbrænding af fossilt brændsel,  

 og kan derfor afgiftsbelægges ved at afgiftsbelægge brændslet.
For  

 svovldioxid er det dog muligt at rense røgen, hvorfor der skal ske refusion  

 til større forbrugere, herunder værkerne, svarende til den udrensede mængde.
SF ønsker med andre ord energiafgifterne omlagt og forhøjet.
Som de første  

 trin i denne proces foreslås:
 1. En omlægning af de nuværende afgifter, så de afspejler de fossile  

 brændslers gigajouleindhold.
2. En ensartet reduktion på 20 pct. af de således omlagte afgifter.
Disse  

 afgifter skal helt bortfalde i løbet af nogle år.
3. En afgift på den fra brændslet forventede emission af kul- og  

 svovldioxid.
Afgiften skal udgøre 120 kr. pr. ton kuldioxid og 18 kr. pr.  

 kilo svovldioxid.
Naturgassen undtages indtil videre.
Disse afgifter skal  

 optrappes i løbet af nogle år.
De betales af alle brugere, også erhvervene,  

 jf. dog nedenfor om refusion.
 Afgifterne for varme og el kommer herefter til at se ud som følger:
Kr./GJ Nuværende Ny energi- Emissions- Ny afgift (Brutto) sats sats sats i alt El 33 32 22 54 Kul 30 32 22 54 Fuelolie 49 32 18 50 Gasolie 49 38 11 49 Afgiftssatsen for gasolie bevares på sit nuværende  

 niveau for ikke at svække incitamenterne til at tilslutte sig naturgas- og  

 fjernvarmenettene.
SF er derudover positiv over for Kommunernes  

 Landsforenings forslag om at indføre en bypass-afgift på individuelle  

 opvarmningsanlæg i fjernvarmeområder.
Benzin og dieselolie pålægges ligesom andre olieprodukter en kuldioxid- og  

 svovldioxidafgift med de nævnte satser.
Afgiften svarer til ca. 28 øre pr.  

 liter benzin og ca. 35 øre pr. liter dieselolie (afhængig af svovlindholdet).  

 Der afsættes 500 mio. kr. til at kompensere den kollektive trafik, så en  

 stigning i billetpriserne undgås.
Den kollektive trafik bør efter SF's  

 opfattelse tværtimod billiggøres - samtidig med at den får en øget  

 tilskyndelse til at spare på energien.
 Energidelen af afgiften refunderes til erhvervene efter de nugældende  

 regler.
 Emissionsdelen af afgiften tilbageføres til de udlandskonkurrerende  

 erhverv efter følgende kriterier:
a) Afgifter vedrørende energiforbrug, der overstiger 1,5 pct. af  

 omsætningen, kan refunderes med 90 pct.
Udgifter under 1,5 pct. af  

 omsætningen refunderes ikke.
 b) For at opnå refusion kræves, at virksomheden er gennemgået af en  

 energikonsulent, og at de energibesparelsestiltag, der kan gennemføres med en  

 tilbagebetalingstid på under 5 år, umiddelbart sættes i værk.
 Senere kan det overvejes at ændre kravet om tilbagebetalingstid i  

 opadgående retning i takt med de tekniske muligheder.
 Det skønnes, at refusionen vil udgøre i alt 2.300 mio. kr. i 1991 fordelt  

 med 1.800 mio. kr. på kuldioxid og 500 mio. kr. på svovldioxid (hertil kommer  

 refusion for den udrensede svovl).
 Øvrige afgifter på forurening og ressourcespild:
Det er afgørende vigtigt, at det danske afgiftssystem i langt højere grad  

 end i dag indrulleres i kampen mod forurening og ressourcespild.
Derfor  

 foreslås det, ud over skærpelsen af energiafgifterne, at gennemføre følgende  

 forslag.
 Øget afgift på engangsservice:
 Den nuværende afgift på engangsservice på 20 pct. forhøjes til 100 pct.  

 Provenu 100 mio. kr.
 Afgift på kvælstof i handelsgødning:
Kvælstofindholdet i handelsgødning pålægges en afgift på 8 pct. for at  

 dække udgifterne ved finansieringen af en kommende lovgivning vedrørende  

 landbrugets miljøstøtte.
Afgiften er begyndelsen til en egentlig  

 afgiftsstyring af kvælstofforbruget med stigende afgifter.
Provenuet skal  

 senere indgå i en fond, der oprettes til finansiering af miljøinvesteringer i  

 landbruget, herunder opkøb og udlæg af marginaljordsområder.
Provenu 200 mio.  

 kr.
 Afgift på bekæmpelsesmidler:
Bekæmpelsesmidler, pesticider, fungicider og herbicider pålægges en  

 afgift på 10 pct. som en begyndende afgiftsstyring af forbruget af  

 bekæmpelsesmidler.
Provenuet skal senere indgå i den ovennævnte fond.
Provenu  

 150 mio. kr.
 Afgift på fosfor:
 Der indføres en afgift på fosforindholdet i vaske- og rengøringsmidler.  

 Provenu 50 mio. kr.
 Reklame pålægges moms:
 Momsrefusion for udgifter til reklame bortfalder, hvilket indbringer ca.  

 1.450 mio. kr.
For institutioner, der ikke betaler moms, indføres i stedet for en afgift  

 på 22 pct. på reklame.
Forventet provenu 50 mio. kr.
 Omlægning af registreringsafgiften:
Registreringsafgiften omlægges, så der sker en nedsættelse for  

 miljøvenlige biler opgjort ud fra gennemsnitligt antal km pr. liter og  

 udstødningsgassens forureningsgrad.
Nedsættelsen for disse biler modsvares af  

 en forhøjelse for de øvrige, så provenuet forbliver uændret.
Præmiering af  

 miljøvenlige biler kendes fra flere andre lande, bl.a.
Holland og Grækenland,  

 hvor der har været en meget markant effekt på bilmarkedet.
Bilforhandlerne  

 har set en chance i at reklamere med de nedsatte afgifter på miljøvenlige  

 biler, og det har øget disses markedsandele betydeligt.
 Sukkerafgift:
 Der indføres af sundhedsmæssige grunde en afgift på sukker i forarbejdede  

 varer (såvel varer produceret her i landet som importerede varer ved hjælp af  

 tvungen deklaration).
3. Social kompensation for forureningsafgifter Gennem lettelser i skatter, afgifter og takster gives en social  

 kompensation for de forøgede afgifter på energi.
 Kompensationen udformes således, at lavindkomsthusstande med børn normalt  

 får en betydelig overkompensation, mens højindkomsthusstande uden børn får  

 underkompensation.
 Lettelser i personskatterne:
 1. Forøgelse af 3 pct. fradraget til 5 pct. og forøgelse af  

 maksimumsbeløb fra 3.700 kr. til 6.200 kr. -3.700 mio. kr.
 2. Nedsættelse af bundfradraget for 12 pct. skatten med 10.800 kr. 700  

 mio. kr.
 3. Forhøjelse af personfradraget for pensionister med 2.500 kr. -700 mio.  

 kr.
ad 1 3 pct. fradraget forøges til et 5 pct. fradrag, og maksimumsbeløbet  

 forøges proportionalt.
ad 2 Sænkningen af bundfradraget for 12 pct. skatten skal ses i sammenhæng med  

 punkt 1 og bevirker, at indkomster over ca. 230.000 kr. ikke får nogen  

 lettelse i personskatten.
ad 3 Da de færreste pensionister får fuld glæde af punkt 1, forøges deres  

 personfradrag i stedet med 2.500 kr.
De pensionister, der heller ikke får  

 glæde af det, fordi de absolut ingen supplerende indkomst har, bliver  

 kompenseret af varmehjælpen, hvortil der afsættes 300 mio. kr.
Varmehjælpen  

 må samtidig udformes på en måde, så den ikke ødelægger incitamentet til at  

 spare på energien.
 Nedsat moms på mælkevarer:
Momsen på mælkevarer nedsættes fra 22 til 9 pct. til gavn for navnlig  

 børnefamilierne.
Dette koster ca. 1 mia. kr.
 Målrettede forbedringer for børnefamilierne:
Børnefamilieydelsen forøges med 1.000 kr. pr. barn pr. år, og der  

 afsættes 0,5 mia. kr. til nedsættelse af forældrebetalingen i  

 daginstitutioner og lignende.
Beløbet udmøntes således: Fripladsgrænsen for  

 daginstitutionsbetaling forhøjes fra intervallet 40-135.000 kr. til  

 60-200.000 kr., og forældrebetalingsprocenten nedsættes.
 Sammenlagt giver disse forslag en klar lavtlønsprofil i helhedsplanen - i  

 diametral modstrid med regeringens udspil - samtidig med, at der gøres en  

 særlig indsats for børnefamilierne.
4. Uddannelsespladser Formålet med at oprette flere uddannelsespladser er tosidigt.
For det  

 første drejer det sig om, at Danmark uddannelsesmæssigt bliver mere  

 kvalificeret.
Det gælder både fagligt og alment.
For det andet drejer det sig  

 om at fordele arbejdet bedre.
Nogle af dem, der er i arbejde, kan komme i  

 uddannelse - bl.a. efteruddannelse.
Derved bliver de bedre uddannet, og  

 derved kommer flere i arbejde.
Også de arbejdsløse vil få glæde af uddannelse  

 - både fordi uddannelse i sig selv er godt, og fordi de derved kommer ud af  

 arbejdsløsheden.
Unges ret til uddannelse Alle unge, der ønsker det, må sikres en grundlæggende erhvervsfaglig  

 uddannelse, herunder sikres en praktikplads.
Det samme gælder retten til videregående uddannelser.
Der skal være fri  

 adgang til uddannelser med nogle få undtagelser alene bestemt af, at der kan  

 være ekstraordinær søgning i forhold til muligheder for beskæftigelse senere.  

 Dette er konkretiseret i SF's forslag til folketingsbeslutning om  

 fremskaffelse af flere praktikpladser (B 4) fremsat den 9. oktober (jf.  

 Folketingstidende 1990-91, forhandlingerne henholdsvis sp. 327 og sp. 1238  

 samt tillæg A sp. 997) og forslag til folketingsbeslutning om ret til  

 uddannelse og arbejde for alle unge under 25 år (B 22) fremsat den 14.  

 november 1990. Til finansiering heraf har SF på finansloven foreslået afsat  

 yderligere 300 mio. kr. til såvel videregående uddannelser som til AER, som  

 skal bruges til flere praktikpladser.
Dertil kommer, at der er brug for  

 særlige uddannelsestilbud til de unge, der ikke har forudsætningerne for en  

 erhvervsfaglig uddannelse eller videregående uddannelse.
Det gælder bl.a.  

 pladser på produktionsskoler, som SF på finansloven foreslår tilført  

 yderligere 230 mio. kr.
Efterudannelse Der skal anvendes langt flere ressourcer på efteruddannelse.
Det er  

 nødvendigt, hvis Danmark fortsat skal kunne klare sig i konkurrencen over for  

 udlandet.
Dette er konkretiseret i SF's forslag til folketingsbeslutning om  

 efteruddannelse (B 23) fremsat den 14. november 1990. Dette forslag  

 indebærere ikke yderligere udgifter for det offentlige, ud over at det  

 offentlige også er arbejdsgiver.
Alligevel har SF foreslået yderligere afsat  

 150 mio. kr. på finansloven, for at efteruddannelsen under alle  

 omstændigheder kan blive fremmet i 1991.
Betalt frihed til uddannelse Der skal gradvis gennemføres betalt frihed til uddannelse, hvorved alle  

 efterhånden opsparer ret til uddannelse, som de pågældende selv bestemmer  

 indholdet af.
I første omgang skal det af hensyn til begrænsede økonomiske  

 ressourcer gælde korttidsuddannede.
Som finansiering heraf har SF på  

 finansloven foreslået afsat 500 mio. kr.
De korttidsuddannede Da der både er unge og voksne, der ikke har forudsætningerne for at  

 starte egentlig erhvervsuddannelse, skal der laves særlige tilbud, som tager  

 udgangspunkt i disse menneskers særlige forudsætninger og behov.
Det kan  

 f.eks. være kombinationsuddannelser, der bl.a. kan indeholde  

 produktionsskole, daghøjskole, kurser på AMU-centre og  

 voksenuddannelsescentre m.v.
Derefter vil forudsætningerne for f.eks. en  

 voksenerhvervsuddannelse være til stede.
SF's beslutningsforslag B 22 tager  

 hensyn til en lille del af denne problemstiling, idet alle unge under 25 år  

 ifølge dette forslag skal have tilbud om uddannelse eller arbejde eller  

 kombination heraf.
Det samme gør SF's forslag til folketingsbeslutning om  

 længerevarende uddannelsesforløb for arbejdsløse kvinder (B 20) fremsat den  

 13. november 1990, jf.
Folketingstidende 1990-91, forhandlingerne sp. 1752.
Uddannelse specielt for arbejdsløse kvinder Der oprettes en mindst etårig uddannelse for arbejdsløse kvinder.
Det er  

 helt nødvendigt, at der ikke alene arbejdes med kortvarige  

 uddannelsesforløb for især ufaglærte kvinder.
Der er de seneste år lavet  

 forsøgsuddannelser for kvinder, der bygger på en ny form for sammenkædning af  

 praksis og teori.
Disse forsøg har vist sig at være en succes, derfor må der  

 nu tages skridt til, at disse uddannelsesforløb bliver permanente.
Til finansiering af tilbud til korttidsuddannede har SF på finansloven  

 foreslået yderligere afsat 500 mio. kr. til uddannelse af ufaglærte, 230 mio.  

 kr. til yderligere pladser på produktionsskolerne og 150 mio. kr. til  

 voksenerhvervsuddannelse.
Også en del af de midler, der foreslås anvendt til  

 fremrykning af uddannelsestilbudet til de arbejdsløse, vil komme denne gruppe  

 til gode.
5. Erhvervsindsats Den erhvervspolitiske indsats trænger til en saltvandsindsprøjtning efter  

 industriministerens snart fuldstændige afskaffelse af enhver form for  

 perspektiv på området.
1. De teknologiske udviklingsprogrammer bør ledsages af behovstyrede  

 udviklingsprogrammer inden for miljøteknologi, arbejdsmiljøteknologi,  

 vedvarende energi og energibesparelse, ulandsteknologi, ældre- og  

 handicapforsorg og byfornyelse.
Alle disse udviklingsprogrammer kan ikke  

 fuldt ud realiseres i 1991, men en bevilling på 150 mio. kr. kan finansiere  

 en påbegyndelse af en væsentlig del af programmerne.
 2. Der må afsættes 100 mio. kr. til at finansiere øget brug af  

 udviklingskontrakter, øgede basistilskud til teknologiske institutter og  

 ATV-institutter og støtte til oprettelse af medarbejderstyrede virksomheder.
 3. Der må afsættes 15 mio. kr. til særskilt styrkelse af de igangværende  

 aktiviteter under Teknologirådets styringsgruppe for vedvarende energi.
4. For at fremme systemeksport i samarbejde mellem offentlige styrelser og  

 private virksomheder foreslås oprettelse af en fond, som kan finansiere de  

 offentlige styrelsers kapitalindskud, så de to parter kan samarbejde på lige  

 vilkår 5. En række lokalområder (Vestlolland, Hammel, Kalundborg, Ålborg m.v.) er  

 hårdt ramt af arbejdsløshed på grund af en enkelt større virksomheds lukning.  

 Det foreslås at afsætte en pulje til finansiering af særlige  

 erhvervsinitiativer i sådanne hårdt ramte lokalområder.
Endelig bør der afsættes en merbevilling på 250 mio. kr. til styrkelse af  

 forskningen.
Danmark satser i sammenligning med andre OECD-lande alt for lidt  

 på forskning og udvikling.
Der er derfor efter SF's opfattelse brug for en  

 umiddelbar forøgelse af forskningsbevillingerne.
Det er tanken at afsætte 100  

 mio. kr. over universiteternes grundbudgetter, heraf 50 mio. kr. til det  

 tekniske område, mens de øvrige midler kan finde anvendelse på tværs af  

 ministerierne.
En mindre del afsættes til forskningsformidling - både til  

 erhvervslivet og til andre dele af samfundet.
Skattereformen De forslag, der har været nævnt ovenfor, er alle målrettede til at træde  

 i kraft i 1991. Derudover er der også voldsomt brug for at komme i gang med  

 en mere langsigtet omlægning af skattepolitikken.
Det foreslås derfor, at  

 regeringen igangsætter et udredningsarbejde med henblik på at forberede en  

 skattereform, der kan træde i kraft fra 1992.
SF ønsker en velfungerende offentlig sektor og et godt socialt  

 sikkerhedsnet.
Men skatterne skal være retfærdige.
Smuthullerne skal lukkes,  

 og de bredeste skuldre skal bære de største byrder.
Der skal være større  

 lighed i samfundet.
Og afgifterne skal bruges i kampen mod forureningen -  

 dyrere forurening betyder mindre forurening.
Det er hovedideerne i SF's  

 skattepolitik.
 Hovedelementerne i en kommende skattereform må være:
 Væk med fiduser og spekulationsmuligheder:
Indkomst- og selskabsskatten myldrer med omgåelsesmuligheder.
De udnyttes  

 af dem, der har penge nok at flytte rundt på.
Det er dybt uretfærdigt og er  

 med til at lægge skatterne for had.
Derfor skal der luges grundigt ud.
De  

 forslag, der har været fremme i efteråret, er kun en begyndelse.
Men perfekt  

 bliver indkomstskattesystemet aldrig.
Derfor skal en stor del af  

 indkomstskatten (4 skattekroner ud af 10) flyttes over på en ny  

 bruttoindkomstskat, kaldet produktions-MOMS (proms). Den skal betales med 10  

 pct. af al indkomst uden nogen form for fradrag.
 20-årig aftrapning af rentefradraget for privat gæld:
Rentefradraget er skadeligt for Danmarks økonomi, fordi det præmierer  

 gældsættelse.
Samtidig har de med høje indkomster de største fradrag, og det  

 undergraver progressionen i indkomstskatten.
Derfor skal rentefradraget for  

 privat gæld afskaffes - men naturligvis over en lang årrække, så ingen kommer  

 til at gå fra hus og hjem.
SF foreslår, at fradragsværdien bevares for  

 eksisterende fastforrentede lån inden for en maksimumgrænse på 100.000 kr.  

 pr. skatteyder.
Denne beløbsgrænse sænkes løbende over en 20-årig periode.
 Lavere trækprocenter og højere personfradrag:
Trækprocenterne skal sættes 8 pct. ned for almindelige indkomster og 4  

 pct. for høje indkomster.
Samtidig skal det statslige personfradrag forøges  

 til ca. 50.000 kr.
Pengene kommer fra fidussanering og produktionsmoms.
 Flere penge til børnefamilierne:
Børnefamilier med lave eller almindelige indkomster har det hårdt  

 økonomisk.
Det skal der rettes op på gennem højere børnefamilieydelse,  

 billigere daginstitutioner og lavere moms på basale fødevarer.
Derudover bør  

 der nedsættes et hurtigtarbejdende udvalg til at undersøge mulighederne for  

 at benytte differentieret moms på andre områder.
 Højere skatter til de bedst stillede:
Der indføres en direkte forbrugsskat, der skal ramme dem med det  

 allerhøjeste forbrug.
Formueskatten, arveafgiften for stor arv og  

 kulbrinteskatten på Nordsøolien skal skærpes.
 Forureningsafgifter:
SF ønsker at tage en større del af skatteprovenuet hjem på  

 forureningsafgifter.
Der må indføres højere/nye afgifter på vand,  

 kunstgødning, sprøjtemidler, reklamer m.v., ligesom afgifterne på forurening  

 med svovl og drivhusgassen kultveilte, der foreslås indført med det samme,  

 gradvis må forhøjes i de kommende år i sammenhæng med de beskrevne  

 kompensationsordninger.
 På disse betingelser kan skattesystemet i Danmark blive mere socialt  

 retfærdigt, tjene miljøets interesser og frigøre midler til den nødvendige  

 udbygning af uddannelsesindsatsen, som alle venter på.
