 I henhold til § 25, stk. 1, i værnepligtsloven, jf.
lovbekendtgørelse nr. 190 af 2. april 1993, og efter forhandling med forsvarsministeren fastsættes:
 § 1.  Forsvarskommandoen indkalder til  

 værnepligtstjeneste i forsvaret.
 Stk. 2.  Beredskabsstyrelsen indkalder til  

 værnepligtstjeneste i redningsberedskabet.
 Stk. 3.  De i stk. 1-2 nævnte myndigheder kan bemyndige  

 underlagte myndigheder til at indkalde til værnepligtstjeneste.
 Stk. 4.  Administrationen for civil værnepligt  

 (Indenrigsministeriets Militærnægteradministration) indkalder til  

 værnepligtstjeneste ved civilt arbejde.
 § 2.  Indkaldelsesordre sendes som anbefalet brev.
 Stk. 2.  Imødekommer indkaldelsesordren den  

 værnepligtiges ansøgning om ændret indkaldelse, kan ordren sendes som  

 almindeligt brev.
 Stk. 3.  Politiet udleverer indkaldelsesordren til en  

 værnepligtig, hvis det ikke på anden måde har været muligt at udlevere den  

 til ham.
 Stk. 4.  Kan en værnepligtig ikke findes, efterlyses han  

 snarest og senest 14 dage før den fastsatte mødedag.
 Stk. 5.  Findes den værnepligtige senest 10 dage efter  

 det fastsatte mødetidspunkt - for værnepligtige indkaldt til civilt arbejde  

 dog senest 3 dage - giver politiet ham pålæg om at møde omgående.
 § 3.  Bekendtgørelsen træder i kraft den 1. februar  

 1994.
 Stk. 2.  Bekendtgørelse nr. 564 af 15. december 1980 om  

 indkaldelse til værnepligtstjeneste ophæves.
