Nr LSF 7 Forslag til Lov om ændring af ligningsloven (Aftrapning af lejeværdien  

 over 5 år) Fremsat af Kirsten Jacobsen (FP) Kim Behnke (FP) Tom Behnke (FP) Aage  

 Brusgaard (FP) Jan Køpke Christensen (FP) Niels Højland (FP) Annette Just  

 (FP) den 2. oktober 1996 § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 869 af 15. november 1995, som senest ændret ved § 1  

 i lov nr. 488 af 12. juni 1996, foretages følgende ændringer:
 1. § 15 E, stk. 1, affattes således:
»Stk. 1. Lejeværdien for ejendommen beregnes med en  

 procentsats af den del af det efter § 15 B eller § 15 C opgjorte  

 beregningsgrundlag, der ikke overstiger et grundbeløb, som reguleres efter  

 personskattelovens § 20, på 1.200.000 kr., og en anden procentsats af resten.  

 For indkomståret 1996 er procenterne henholdsvis 1,6 og 4,8. For indkomståret  

 1997 er procenterne henholdsvis 1,2 og 3,6. For indkomståret 1998 er  

 procenterne henholdsvis 0,8 og 2,4. For indkomståret 1999 er procenterne  

 henholdsvis 0,4 og 1,2. For indkomståret 2000 og følgende indkomstår er  

 procenterne 0. For fritidsboliger, bortset fra sommerhuse, som efter  

 tilladelse anvendes til helårsbolig, forhøjes procentsatserne for den del af  

 beregningsgrundlaget, der ikke overstiger grundbeløbet.
For indkomståret 1996  

 til 2,0 pct.
For indkomståret 1997 til 1,5 pct.
For indkomståret 1998 til 1,0  

 pct.
For indkomståret 1999 til 0,5 pct.
For indkomståret 2000 og følgende  

 indkomstår er procentsatsen 0.
 2. § 15 E, stk. 2, 1. pkt., udgår, og i stedet indsættes:
»Endvidere beregnes for ejendommen en lejeværdi, hvor de i stk. 1  

 nævnte procentsatser for grundbeløbet nedsættes.
For indkomståret 1996 til  

 0,8 pct.
For indkomståret 1997 til 0,6 pct.
For indkomståret 1998 til 0,4  

 pct.
For indkomståret 1999 til 0,2 pct.
For indkomståret 2000 og følgende  

 indkomstår er procentsatsen 0.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1996.
Bemærkninger til lovforslaget Almindelige bemærkninger 20. almindelige vurdering Fra 1. januar 1996 er indført årlige vurderinger med en særlig  

 overgangsordning for perioden 1996-98. Overgangsordningen indebærer, at der  

 foretages en almindelig vurdering af landets faste ejendomme pr. 1. januar  

 1996; for 1997 vil der blive foretaget en årsregulering, og fra 1998 indføres  

 der almindelige årlige vurderinger.
Vurderingerne er grundlaget for  

 beregningen af både lejeværdien og den kommunale ejendomsskat.
Den 20.  

 almindelige vurdering pr. 1. januar 1996 benyttes som grundlag for  

 lejeværdiberegningen i 1996, mens den først får virkning for ejendomsskatten  

 i 1997, da ejendomsskatten beregnes af grundværdien for året før.
Den 20. almindelige vurdering forventes at medføre en gennemsnitlig  

 stigning for enfamilieshuse på 16 pct. i forhold til årsreguleringen for 1995  

 (Budgetoversigt 2, august 1996). Rækkehuse forventes at stige med 12 pct.,  

 sommerhuse med 16 pct., ejerlejligheder med 15 pct. i forhold til  

 årsreguleringen for 1995. Der beregnes lejeværdi i 1996 for ca. 1,6 millioner  

 ejerboliger.
De procentvise stigninger i ejendomsværdierne i forhold til 19.  

 almindelige vurdering i 1992 forventes for parcelhuse at udgøre 22 pct., for  

 sommerhuse 16 pct., for rækkehuse 20 pct. og for ejerlejligheder 14 pct., jf.  

 Skatteministeriets notat af 11. april 1996 (Skatteudvalget, 1995-96, alm.  

 del, bilag 392).
 Den samlede ejendomsværdi af ejerboliger, som der beregnes lejeværdi for,  

 skønnes at stige med ca. 100 mia. kr. i forhold til 1995. Ca. 20.000  

 ejendomme vil være omfattet af den progressive lejeværdi, som beregnes af  

 ejendomsværdien over 1.534.800 kr.
Provenu af overskud af ejerbolig Provenuet fra beskatning af overskud af ejerbolig skønnes i 1997 at udgøre  

 ca. 5,8 mia. kr.
Stigning i provenuet fra 1995 til 1996 skønnes at blive 0,3  

 mia. kr.
 Lejeværdi og overskud af ejerbolig 1992-1996.
 Anm.: Lovmodelberegninger på basis af en stikprøve på ca. 0,3 pct. af  

 befolkningen.
* Den samlede ejendomsværdi for ejerboliger, hvoraf der beregnes  

 lejeværdi, skønnes til ca. 870 mia. kr.
Det er en stigning på ca. 100 mia.  

 kr. i forhold til årsreguleringen pr. 1.1.1995.
 Kilde: Skatteministeriets notat af 11. april 1996 om konsekvenserne for  

 lejeværdi m.v. af 20. alm. vurdering (Skatteudvalget, 1995-96, alm. del,  

 bilag 392).
Gældende lejeværdiprocentsatser Hovedregel Lejeværdien for en- og tofamilieshuse, stuehusetil landbrugsejendomme,  

 skovbrugsejendomme og blandet benyttede ejendomme beregnes som 2 pct. af den  

 del af ejendomsvurderingen, som ikke overstiger et grundbeløb på 1.200.000  

 kr.
Grundbeløbet reguleres efter reglen i personskattelovens § 20 og udgør  

 for indkomståret 1996 1.534.800 kr.
For den overskydende ejendomsværdi er  

 procentsatsen 6.
Pensionister For personer, som selv eller hvis ægtefælle er fyldt 67 år inden udgangen  

 af indkomståret, er lejeværdien 1,0 pct. for den del af ejendomsværdien, som  

 ikke overstiger grundbeløbet (1996: 1.534.800 kr.) og 6 pct. af resten.
Fritidsboliger For fritidsboliger er lejeværdisatsen på henholdsvis 2,5 pct. og 6 pct.  

 under og over progressionsgrænsen (1996: 1.534.800 kr.). Er ejerne af  

 fritidsboligen eller ejernes ægtefælle fyldt 67 år inden udgangen af  

 indkomståret, er lejeværdisatsen 1,0 pct. af fritidsboligens ejendomsværdi,  

 som ikke overstiger grundbeløbet (1996: 1.534.800 kr.).
Begrænsningsregler Der er i ligningslovens §§ 15 E og 15 F fastsat grænser for, hvor meget  

 lejeværdien kan stige fra år til år.
Hovedreglen er, at lejeværdien højst kan  

 stige 3.500 kr., dog altid 20 pct.
For pensionister, førtidspensionister og  

 efterlønsmodtagere gælder, at lejeværdien højst kan stige 1.000 kr., dog  

 altid 20 pct. minus 2.500 kr.
Forslag om aftrapning af lejeværdien over 5 år Det foreslås, at lejeværdien aftrappes over 5 år fra 1996 til 2000, og  

 således at lejeværdien er afskaffet i år 2000, jf. følgende oversigt:
Boligejere betaler i forvejen en høj grundskyld og lejeværdi, alene fordi  

 de er boligejere.
Derudover vil regeringen med den 20. almindelige vurdering  

 pålægge boligejere yderligere skatter.
Skattestigningerne for boligejere er  

 et klart løftebrud fra regeringens side.
I forbindelse med skattereformen var  

 det et klart løfte, at boligejerne ville blive holdt skadesløse.
Dette har nu  

 vist sig at være rent valgflæsk.
Regeringen har ikke holdt boligejerne  

 skadesløse.
De stigende ejendomspriser de seneste år skyldes et rentefald og en massiv  

 omlægning af kreditforeningslån fra højt forrentede kontantlån til nye,  

 lavere forrentede.
Konsekvensen havde ellers været, at det antal  

 tvangsauktioner, som alle politikere anså for uacceptabelt, og som havde  

 store samfundsskadelige virkninger både økonomisk og menneskeligt, ville have  

 fortsat, hvis ikke man havde omlagt sine lån.
I forbindelse med regeringens skattereform fik boligejerne ikke fuld  

 kompensation.
Rentefradragsretten blev begrænset, men lejeværdi af egen bolig  

 blev ikke nedsat, så den svarede til begrænsningen af rentefradragsretten.  

 Hvis boligejere nu skal betale mere i form af højere ejendomsskatter og  

 stigende lejeværdi, vil det sige, at man fjerner den kompensation, man gav  

 dem i forbindelse med skattereformen.
Det er et løftebrud fra regeringen.
Den historiske begrundelse for lejeværdi var, at boligejere havde fuldt  

 fradrag for renter og for vedligeholdelsesudgifter på deres ejendom.
Disse  

 fordele er for længst afskaffet.
Procentsatsen for udgifter til vedligeholdelse med maksimumgrænse på 2000  

 kr., som blev indført i begyndelsen af tresserne, forblev indtil  

 finanslovaftalen 1996. Dvs. at i en 30-årig periode er værdien af  

 standardfradraget hvert år blevet formindsket pga. den løbende prisudvikling.  

 I forbindelse med finanslovforliget 1996 blev maksimumbeløbet hævet til 3000  

 kroner, men der er stadig problemer.
I ordningen forekommer en åbenlys  

 forskelsbehandling mellem f.eks. ejere af en- og tofamilieshuse og ejere af  

 ejerlejligheder.
Førstnævnte har adgang til standardfradrag, mens sidstnævnte  

 ikke har det.
Begge har udgifter til vedligeholdelse m.v., men kun den ene  

 gruppe kan opnå fradrag.
Der vil fra Fremskridtspartiets side også blive  

 fremsat lovforslag om at rette op på denne urimelighed.
Rentefradragsretten er blevet beskåret i to omgange.
Ved skattereformen af  

 1987 blev det bestemt, at rentefradrag skulle have samme værdi for alle  

 skatteydere, således at fradragene ikke formindskede den skattepligtige  

 indkomst svarende til skatteprocenten af indtægten.
Ved skatteomlægningen i  

 forbindelse med skattereformen af 1993 blev rentefradragsretten yderligere  

 begrænset.
I forbindelse med den sidste skattereform skete begrænsningen med  

 den kompensation, at boligejerne ved at omlægge deres lån kunne nedsætte  

 deres boligudgifter.
Det er det, man snart kan se enden på.
Det vil sige, at  

 regeringen tager sig betalt to gange.
 Skatteministeren har tidligere påpeget, at de stigende ejendomspriser er  

 et klart tegn på, at boligejernes situation er forbedret.
Det er naturligvis noget vrøvl.
De boligejere, der ikke skal sælge deres  

 hus (og det er det markante flertal), kan jo ikke leve af denne  

 papirvurdering.
De skal tværtimod betale mere i lejeværdi og flere  

 ejendomsskatter.
Og de boligejere, der vil sælge, skal bagefter ud at købe ny  

 bolig - en bolig, der også er steget pga. vurderingen.
Den sikre vinder er  

 altså de offentlige kasser.
 Derfor er den offentlige ejendomsvurdering og stigningerne i den udtryk  

 for en pengegalop, som bestemt ikke forbedrer den almindelige boligejers  

 situation, tværtimod.
Skatteministeren har også været fremme med påstande om, at regeringen har  

 holdt sine løfter, og at udhulingen i rentefradraget modsvares af  

 nedsættelserne i lejeværdien.
Det er direkte usandt.
I forbindelse med skattereformen sagde regeringen, at hvis boligejerne  

 blev stillet dårligere end tilsvarende lejere, så kunne de blot benytte den  

 lave rente til at omlægge deres lån og derved få lavere boligudgifter.
Det  

 gjorde langt de fleste boligejere for ikke at komme ud af skattreformen med  

 et negativt resultat.
Og det er lige præcis den låneomlægning, som  

 boligejerne dengang foretog, der i dag er hovedårsagen til de stigende  

 ejendomspriser.
Det betyder, at lejeværdi og ejendomsskatter får endnu en tak  

 opad.
 Skatteministeren har tidligere sagt, at lejeværdien er en fornuftig skat,  

 og at den afspejler, at afkastet i kapital i et sammenhængende skattesystem  

 skal beskattes, uanset om det er fremkommet i form af rede penge eller som  

 naturalier.
Nu skal Fremskridtspartiet ikke give skatteministeren gode ideer, dem har  

 han rigeligt af i forvejen.
Men hvis der skal være konsekvens i den  

 tankegang, hvorfor skal der så ikke også betales skat af at eje campingvogn,  

 lystbåd, malerier, ægte tæpper eller kunstgenstande? Tanken kan synes absurd, og det er den også.
Den er nemlig lige så absurd  

 som det, at man betaler skat af at få lov at benytte sin egen bolig.
Regeringen er nødt til at forholde sig til, at boliger i dag sælges pga.  

 ydelser i højere grad end på grund af tilfældigt ansatte offentlige  

 vurderinger, som i realiteten ikke er andet end et skattegrundlag.
Derfor  

 burde regeringen også være ærlig nok til at ændre ordene offentlig vurdering  

 til skattetakst.
Det er det, den er, og det er det, den altid har været.
Når  

 nu boligejerne skal betale mere i lejeværdi og flere ejendomsskatter, betyder  

 det, at man stjæler den kompensation, man gav dem.
Det er løftebrud, fordi  

 det offentlige tager pengene hjem to gange.
Den procentuelle lejeværdi er derfor en misundelsesskat, som indførtes  

 under »Det røde Kabinet«.
S og SF fandt ud af, at her var et nyt  

 skatteobjekt, man ikke havde udnyttet, og ved hjælp af politisk propaganda  

 fik man gjort alle landets husejere til en slags småkapitalister og  

 ligusterfascister.
Kendsgerningerne er naturligvis anderledes.
Boligejerne er ganske  

 almindelige mennesker, der ofte med ganske store omkostninger har valgt at  

 klare deres eget boligbehov i stedet for at blive serviceret med boligstøtte  

 i milliardklassen og støtte til alverdens sociale boligbyggerier.
Boligejerne  

 skulle hellere præmieres i stedet for at blive jaget som fredløst vildt af  

 enhver skatteminister, som har ondt i statskassen.
Allerede i 1974 vedtog et stort flertal i Folketinget ved en dagsorden  

 (boligforliget 1974), at lejeværdien skulle aftrappes over en årrække.
Det  

 modsatte er sket.
Efter Fremskridtspartiets mening skal lejeværdien  

 afskaffes.
Derfor har Fremskridtspartiet fremsat dette forslag i Folketinget  

 om, at lejeværdibeskatning af egen bolig aftrappes over fem år.
Hvis  

 regeringen har problemer med at finde besparelser for de fremover reducerede  

 indtægter, hjælper Fremskridtspartiet yderst gerne regeringen med at påpege  

 unødvendige offentlige udgifter.
Bemærkninger til lovforslagets enkelte bestemmelser Til § 1 Til nr. 1 Den foreslåede ændring indebærer, at den almindelige lejeværdisats på 2,0  

 pct., den progressive lejeværdisats (beløbsgrænse i 1996: 1.534.800 kr.) på  

 6,0 pct. og lejeværdisatsen for fritidsboliger på 2,5 pct. aftrappes over 5  

 år fra 1996 til år 2000, hvor lejeværdien er helt afskaffet.
Til nr. 2 Den foreslåede ændring indebærer, at den særlige lejeværdisats på 1,0 pct.  

 for pensionister aftrappes over 5 år fra 1996 til år 2000, hvor lejeværdien  

 er helt afskaffet.
Til § 2 Det foreslås, at loven får virkning fra og med indkomståret 1996, hvor  

 aftrapningen af lejeværdien skal påbegyndes.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af ligningsloven. (Aftrapning af  

 lejeværdien over 5 år).
(Lovforslag nr.
L 7).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 869 af 15. november 1995, som senest ændret ved § 1  

 i lov nr. 488 af 12. juni 1996, foretages følgende ændringer:
 1. § 15 E, stk. 1, affattes således:
»Stk. 1. Lejeværdien for ejendommen beregnes med en  

 procentsats af den del af det efter § 15 B eller § 15 C opgjorte  

 beregningsgrundlag, der ikke overstiger et grundbeløb, som reguleres efter  

 personskattelovens § 20, på 1.200.000 kr., og en anden procentsats af resten:  

 For indkomståret 1996 er procenterne henholdsvis 1,6 og 4,8. For indkomståret  

 1997 er procenterne henholdsvis 1,2 og 3,6. For indkomståret 1998 er  

 procenterne henholdsvis 0,8 og 2,4. For indkomståret 1999 er procenterne  

 henholdsvis 0,4 og 1,2. For indkomståret 2000 og følgende indkomstår er  

 procenterne 0. For fritidsboliger, bortset fra sommerhuse, som efter  

 tilladelse anvendes til helårsbolig, forhøjes procentsatserne for den del af  

 beregningsgrundlaget, der ikke overstiger grundbeløbet: For indkomståret 1996  

 til 2,0 pct.
For indkomståret 1997 til 1,5 pct.
For indkomståret 1998 til 1,0  

 pct.
For indkomståret 1999 til 0,5 pct.
For indkomståret 2000 og følgende  

 indkomstår er procentsatsen 0.
 2. § 15 E, stk. 2, 1. pkt., udgår, og i stedet indsættes:
»Endvidere beregnes for ejendommen en lejeværdi, hvor de i stk. 1  

 nævnte procentsatser for grundbeløbet nedsættes.
For indkomståret 1996 til  

 0,8 pct.
For indkomståret 1997 til 0,6 pct.
For indkomståret 1998 til 0,4  

 pct.
For indkomståret 1999 til 0,2 pct.
For indkomståret 2000 og følgende  

 indkomstår er procentsatsen 0.« § 15 E.
Lejeværdien for ejendommen beregnes som 2,0 pct. af den  

 del af det efter § 15 B eller § 15 C opgjorte beregningsgrundlag, der ikke  

 overstiger et grundbeløb på 1.200.000 kr., og 6 pct. af resten.
For  

 fritidsboliger, bortset fra sommerhuse, som efter tilladelse anvendes som  

 helårsbolig, forhøjes de i 1. pkt., nævnte 2,0 pct. til 2,5 pct.
Grundbeløbet  

 reguleres efter personskattelovens § 20.
 Stk. 2. Endvidere beregnes for ejendommen en lejeværdi, hvor de i  

 stk. 1 nævnte 2,0 pct. henholdsvis 2,5 pct. nedsættes til 1,1 pct. for  

 indkomståret 1994 og 1,0 pct. fra og med indkomståret 1995. Denne lejeværdi  

 anvendes:
 1) Hvis den skattepligtige eller den med denne samlevende ægtefælle inden  

 udgangen af indkomståret er fyldt 67 år.
2) Hvis en efterlevende ægtefælle, der ikke opfylder aldersbetingelsen, og  

 som efter den anden ægtefælles død bliver boende i en ejendom, som har  

 tilhørt en af ægtefællerne, før dødsfaldet omfattedes af disse  

 beregningsregler på grund af den afdøde ægtefælles alder.
Dette gælder dog  

 ikke, såfremt den efterlevende ægtefælle har indgået nyt ægteskab inden  

 indkomstårets begyndelse.
Stk. 3. Hvis lejeværdien efter stk. 1 er steget med mere end 3.500  

 kr. i forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct.
Stk. 4. Hvis lejeværdien efter stk. 2 er steget med mere end 1.000  

 kr. i forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct. og nedsat med 2.500 kr.
 Stk. 5. Stk. 3 og 4 gælder kun, hvis ejendommen ved vurderingen  

 pr. 1. januar i året forud for indkomståret har været vurderet som helt eller  

 delvis benyttet til beboelse for ejeren.
 Stk. 6. Stk. 3 og 4 gælder ikke for ejerlejligheder, der i året  

 forud for indkomståret er frigjort for lejemål.
Stk. 7. Stk. 3 og 4 gælder ikke for ejendomme, hvor der i året  

 forud for indkomståret er foretaget ombygninger m.v., hvis forskelsværdien  

 efter vurderingslovens § 5, stk. 3, pr. 1. januar i indkomståret overstiger  

 forskelsværdien pr. 1. januar i ombygningsåret med mere end 100 pct.
Hvis der  

 ikke kan opgøres en forskelsværdi, træder ejerboligens ejendomsværdi i stedet  

 for forskelsværdien.
Ved opgørelsen af forskelsværdierne gælder § 15 B, stk.  

 7, for skattepligtige, der anvender et forskudt indkomstår.
§ 15 F.
Den lejeværdi, der beregnes for ejendommen efter § 15 E,  

 stk. 1, nedsættes efter reglerne i § 15 E, stk. 4, for skattepligtige, 1) der inden udgangen af indkomståret er fyldt 60 år, og som efter lov om  

 social pension modtager eller får forskud på førtidspension eller modtager  

 invaliditetsydelse med bistands- eller plejetillæg, 2) der ved indkomstsårets udgang modtager efterløn, jf. lov om  

 arbejdsformidling og arbejdsløshedsforsikring m.v., eller 3) hvis ægtefælle opfylder betingelserne i nr. 1 eller 2 og ægtefællerne  

 er samlevende ved indkomstårets udløb.
Stk. 2. Stk. 1 gælder også for en efterlevende ægtefælle, som ikke  

 opfylder betingelserne i stk. 1, nr. 1 eller 2, hvis denne efter den anden  

 ægtefælles død bliver boende i en ejendom, som har tilhørt en af ægtefællerne  

 og før dødsfaldet omfattedes af disse regler på grund af den afdøde  

 ægtefælles forhold.
Bestemmelsen gælder dog ikke, såfremt den efterlevende  

 ægtefælle har indgået nyt ægteskab inden indkomstårets begyndelse.
Efter 2. behandling den 28. november 1996 § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 869 af 15. november 1995, som senest ændret ved § 1  

 i lov nr. 488 af 12. juni 1996, foretages følgende ændringer:
 1. § 15 E, stk. 1, affattes således:
»Lejeværdien for ejendommen beregnes med en procentsats af den del af  

 det efter § 15 B eller § 15 C opgjorte beregningsgrundlag, der ikke  

 overstiger et grundbeløb, som reguleres efter personskattelovens § 20, på  

 1.200.000 kr., og en anden procentsats af resten.
For indkomståret 1997 er  

 procenterne henholdsvis 1,0 og 3,0, og for indkomståret 1998 og følgende  

 indkomstår er procenterne 0. For fritidsboliger, bortset fra sommerhuse, som  

 efter tilladelse anvendes til helårsbolig, forhøjes procentsatserne for den  

 del af beregningsgrundlaget, der ikke overstiger grundbeløbet.
For  

 indkomståret 1997 forhøjes procentsatsen til 1,25 pct.
For indkomståret 1998  

 og følgende indkomstår er procentsatsen 0.« 2. § 15 E, stk. 2, 1. pkt., udgår, og i stedet indsættes:
»Endvidere beregnes for ejendommen en lejeværdi, hvor de i stk. 1  

 nævnte procentsatser for grundbeløbet nedsættes.
For indkomståret 1997  

 nedsættes procentsatsen til 0,5 pct.
For indkomståret 1998 og følgende  

 indkomstår er procentsatsen 0.« § 2 Stk. 1. Loven træder i kraft den 1. januar 1997.
 Stk. 2. Loven har virkning fra og med indkomståret 1997.
