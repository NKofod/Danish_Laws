Bekendtgørelse efter  

 ejendomsavancebeskatningsloven om stuehusværdi og afløsning af  

 jordrente I medfør af § 7, stk. 3, og § 9, stk. 3, i lov  

 om beskatning af fortjeneste ved afståelse af fast ejendom, jf.  

 lovbekendtgørelse nr. 631 af 17. august 1998, bestemmes  

 følgende:
Kapitel 1 Fordeling af ejendomsværdi § 1. Den i ejendomsavancebeskatningsloven omtalte  

 fordeling af ejendomsværdien på ejerboligen (stuehuset) og  

 på den øvrige ejendom foretages af vurderingsrådet i de  

 tilfælde, hvor fordelingen ikke er foretaget i forbindelse med den  

 seneste vurdering forud for afståelsen.
Stk. 2. Som beregningsgrundlag anvendes den seneste forud for  

 afståelsen ansatte kontantejendomsværdi.
Fordelingen foretages i  

 øvrigt efter samme retningslinier som fordelinger, der foretages i  

 forbindelse med vurderingen i henhold til vurderingslovens § 33,  

 stk. 4 og 5, samt stk. 7, 1. pkt.
 Stk. 3. Den skattepligtige kan anmode om fordeling, når  

 der er indgået en bindende aftale om ejendommens overdragelse.  

 Fordelingen kan endvidere begæres af skattemyndighederne i forbindelse  

 med skatteansættelsen.
Stk. 4. Vurderingsrådets fordeling kan påklages  

 til skyldrådet.
Klagefristen er 4 uger fra den dag, afgørelsen  

 er meddelt den pågældende.
Skyldrådets afgørelse kan  

 indbringes for Landsskatteretten efter reglerne i skattestyrelsesloven.
Kapitel 2 Særlige bestemmelser for ejendomme, der har  

 fået afløst jordrentepligt, (beregning af  

 bygningsværdien) § 2. Hvis afløsningssummen efter § 21,  

 stk. 1, eller § 22, stk. 1, i Fødevareministeriets  

 bekendtgørelse nr. 662 af 14.august 1997 om statshusmandsbrug m.m., og  

 jordrente er fastsat til kontantgrundværdien efter fradrag for  

 forbedringer ved den på tidspunktet for  

 afløsningsbegæringens indgivelse sidst udsendte offentlige  

 ejendomsvurdering, er bygningsværdien den kontante forskelsværdi  

 ved denne vurdering.
 § 3. Hvis afløsningssummen efter § 21,  

 stk. 2, i den ovenfor i § 2 nævnte bekendtgørelse er  

 fastsat til et mindstebeløb med tillæg af 25 pct., eller hvis  

 Hypotekbanken efter § 22, stk. 2, har forlangt  

 afløsningssummen fastsat til grundværdien under hensyntagen til  

 muligheden for en økonomisk bedre anvendelse af jorden end landbrug,  

 gartneri eller lignende, ansætter den kommunale skattemyndighed  

 bygningsværdien.
Stk. 2. Bygningsværdien ansættes efter de kontante  

 prisforhold pr. 1. januar i det kalenderår, hvor  

 afløsningsbegæringen er indgivet og efter bygningernes tilstand  

 på tidspunktet for den seneste vurdering.
Ved ansættelsen af  

 bygningsværdien tages hensyn til størrelsen af det  

 værditab, der skønnes at ville indtræde i tilfælde  

 af ejendommens overgang til anden anvendelse end anvendelsen forud for  

 afløsningsbegæringens indgivelse.
 § 4. Såfremt ejeren efter § 23,  

 stk. 1, i den ovenfor i § 2 nævnte bekendtgørelse har  

 anmodet vurderingsmyndighederne om at foretage en vurdering til brug ved  

 afløsningssummens fastsættelse, ansætter den kommunale  

 skattemyndighed bygningsværdien efter bestemmelsen i § 3,  

 stk. 2.
 § 5. Når bygningsværdien er ansat af  

 den kommunale skattemyndighed, kan den påklages i forbindelse med klage  

 over ansættelsen af indkomsten efter de herom i skattestyrelsesloven  

 gældende bestemmelser.
Kapitel 3 Ikrafttrædelsesbestemmelser m.v.
 § 6. Bekendtgørelsen træder i kraft  

 fra og med indkomståret 1999.
 Stk. 2. Samtidig ophæves bekendtgørelse nr. 667  

 af 13. juli 1994 om kontantværdiansættelse af overdragelsessummer  

 efter ejendomsavancebeskatningsloven.
