 Det meddeles herved, at Finansministeriet og HK/STAT den 27. november 1989  

 har indgået medfølgende overenskomst om ansættelsesforholdene for  

 edb-medarbejdere, der ikke er tjenestemænd i staten.
 Overenskomsten har virkning fra 1. april 1989 og afløser tillægsaftale af  

 18. september 1987.
 Til de enkelte overenskomstbestemmelser bemærkes følgende:
 Til § 1.
 1. Medarbejdere, der beskæftiges som tasteoperatører  

 eller varetager opgaver, der består i betjening af magnetbåndstationer,  

 hulkortlæsere og hurtigskrivere eller foretager adskillelse af output,  

 registrering og ekspedition af magnetbånd og mikrofilmudstyr omfattes ikke af  

 overenskomsten.
 Tasteoperatører ansættes og aflønnes fortsat ifølge  

 kontorfunktionæroverenskomsten.
 Til § 2.
2. Opmærksomheden henledes på, at dækningsområdet er  

 ændret i overensstemmelse med proceduren som nævnt i bilag 2. Herefter  

 overføres fra 1. april 1989 Vejdirektoratet, Kort- og Matrikelstyrelsen samt  

 Statens Plantetilsyn til overenskomsten med Prosa medens Monopoltilsynet,  

 Statens Regnskabsdirektorat, Rigshospitalet samt Danmarks Biblioteksskole i  

 København og Ålborg, og tekniske skoler og handelsskoler under  

 Undervisningsministeriet overflyttes til HK's overenskomst.
Til medarbejdere,  

 som er ansat med løn- og ansættelsesvilkår ifølge den med Prosa indgåede  

 overenskomst, men som nu omfattes af nærværende overenskomst, fremsendes nyt  

 ansættelsesbrev i overensstemmelse med bilag 6.
 Til § 3.
 3. For at blive aflønnet efter overenskomsten  

 forudsættes det, at medarbejderen har gennemgået en af  

 Undervisningsministeriet godkendt uddannelse som edb-assistent eller en  

 dertil svarende uddannelse.
 Såfremt der er tale om andre former for edb-uddannelse end de i stk. 1 og  

 2 nævnte, forventes spørgsmålet om eventuel godkendelse forelagt for  

 Finansministeriet.
Allerede ansatte medarbejdere vil i ganske særlige tilfælde kunne  

 overføres til aflønning som edb-medarbejdere uden gennemgang af godkendt  

 edb-uddannelse under forudsætning af mindst 2 års forudgående oplæring ved  

 edb-arbejde i vedkommende styrelse.
Den lønmæssige indplacering vil kunne ske  

 på nærmeste højere løntrin i forhold til hidtidig aflønning og således, at  

 næste alderstillæg opnås, når den efter indplaceringen erhvervede  

 edb-anciennitet berettiger dertil.
 Til § 4.
 4. Efter aftale med HK skal det henstilles, at  

 personer med 1-årig edb-assistentuddannelse og uden efterfølgende  

 beskæftigelse ved spørgsmål om ansættelse ligestilles med medlemmer af en  

 statsanerkendt arbejdsløshedskasse.
Ved stillingsopslag kan avertering ske gennem fagblade, dagspressen eller  

 på anden måde, som findes formålstjenlig.
Overenskomstens parter og dato  

 anføres i opslaget som vejledning.
 Til § 8.
 5. Den i § 8, stk. 1 og 2, nævnte  

 indplacering/oprykning kan foretages af vedkommende ministerium uden  

 forelæggelse for Finansministeriet i tilfælde, hvor en edb-medarbejder  

 permanent varetager arbejde som systemprogrammør og/eller systemplanlægger i  

 den overvejende del af arbejdstiden og i øvrigt har den fornødne  

 edb-anciennitet.
 Til § 9.
 6. Fra 1. april 1990 oprettes en pensionsordning.  

 Nærmere meddelelse om ordningens art og indhold vil blive udsendt senere.
 På given foranledning skal man henlede opmærksomheden på, at Økonomi- og  

 Budgetministeriets cirkulære af 26. januar 1972 om understøttelse med senere  

 ændringer ikke omfatter personale i tilskudsberettigede institutioner.
 Til § 11.
 7. Det af Finansministeriet godkendte  

 kvalifikationstillæg andrager følgende:
 Oplysning om forhøjelse af tillægget i overenskomstperioden fremgår af  

 Finansministeriets lønoversigter.
 Der henvises i øvrigt til Finansministeriets cirkulære af 22. maj 1989 om  

 ministeriepuljer med tilhørende vejledning.
 Til § 12.
 8. Opmærksomheden henledes på Finansministeriets  

 cirkulæreskrivelse af 21. januar 1977 vedrørende deltidsbeskæftigelse af  

 ansatte i staten, folkeskolen og folkekirken samt Finansministeriets  

 cirkulære af 25. maj 1978 om udvidet brug af deltidsbeskæftigelse.
 Det understreges, at deltidsansattes arbejdstid med et varsel svarende til  

 et opsigelsesvarsel kan nedsættes forholdsmæssigt, hvis nedsættelsen er  

 sagligt begrundet (bevillingsmæssige, arbejdstilrettelæggelsesmæssige eller  

 andre forhold). Nedsættelsen kan maksimalt ske til 15 timer pr. uge.
 Til § 13.
 9. For så vidt angår pauser, der medregnes i  

 arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Til § 16.
10. Ved tjenestefrihed til deltagelse i godkendt  

 undervisning på dagskole regnes 6 undervisningstimer som udgørende den  

 aftalte arbejdsdag.
Ved eksamen i forbindelse med godkendt undervisning ydes  

 tjenestefrihed uden lønafkortning på eksamensdagen og den forudgående  

 arbejdsdag.
 Til § 23.
 11. Det forhold, at en edb-medarbejder ved direkte  

 overgang til ansættelse i en anden statsinstitution bevarer et oparbejdet  

 opsigelsesvarsel, hindrer ikke det nye ansættelsessted i med  

 edb-medarbejderen at indgå sædvanlig kontrakt om, at vedkommende i de første  

 3 måneder er ansat på prøve, og at opsigelsesvarslet i dette tidsrum er 14  

 dage fra institutionens side.
 Der gøres i øvrigt opmærksom på, at edb-medarbejdere, der er fyldt 70 år,  

 er undtaget fra overenskomsten, jf. § 1, og at de derfor bør opsiges, således  

 at fratræden kan finde sted med udgangen af den måned, hvori de fylder 70 år.
 Til § 24.
 12. Lægeattest (afkrydsningsformularen), der normalt  

 kun bør anvendes, hvor de forudgående sygemeldingers antal og/eller karakter  

 taler derfor, betales som hidtil af edb-medarbejderen, hvorimod senere  

 forlangte læge- eller speciallægeerklæringer om sygdommens forventede  

 varighed betales af tjenestestedet.
 Til § 25.
 13. Om fravær som følge af graviditet, barsel og  

 adoption henvises i øvrigt til lovbekendtgørelse nr. 101 af 6. marts 1987 af  

 lov om barselsorlov, fra 1. maj 1989 lov om ligebehandling af mænd og  

 kvinder, samt til Finansministeriets cirkulære af 7. september 1989 (APD.nr.  

 64/89).
 Til § 36.
14. Der gøres specielt opmærksom på, at hovedaftalen i  

 §§ 8 og 9 indeholder regler om afskedigelse af henholdsvis arbejdstagere og  

 tillidsrepræsentanter.
Disse regler om underretning af og forhandling med  

 organisationen skal følges.
 Til bilag 1.
 15. Det kan oplyses, at Finansministeriet og HK/STAT i  

 overenskomstperioden optager forhandling om en modernisering af  

 funktionsbestemmelsen.
 I tilslutning til foranstående skal det henstilles, at planer om  

 gennemførelse af rationaliseringsforanstaltninger og virksomhedsomlægninger  

 forinden iværksættelse tages op til drøftelse med de berørte faglige  

 organisationer.
 Endvidere henledes opmærksomheden på Lønnings- og Pensionsministeriets  

 cirkulæreskrivelse nr. 113 af 23. juni 1971, hvori gives retningslinier for  

 personalets deltagelse i uddannelseskurser.
 Det tilføjes, at eventuelle tvivlsspørgsmål vedrørende overenskomsten  

 forventes forelagt for Finansministeriet.
Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Administrations- og  

 Personaledepartementets betjentstue, H.C.
Andersens Boulevard 43, 1553  

 København V, telefon 33 92 33 44, lokal 24202 og 24286.
 Cirkulæret har virkning fra 1. april 1989. Samtidig ophæves cirkulære af  

 14. oktober 1987 (LP.nr. 169/87) om tillægsaftale for edb-medarbejdere.
Finansministeriet, Administrations- ogPersonaledepartementet, den 8. marts 1990 P.M.V.
 E.B.
N.E.
Bisgaard FORDELINGSLISTE Arbejdsministeriet Boligministeriet Budgetdepartementet Energiministeriet Folketingets ombudsmand Forsvarsministeriet Generaldirektoratet for DSB Generaldirektoratet for P&T Indenrigsministeriet Industriministeriet Justitsministeriet Kulturministeriet Landbrugsministeriet Miljøministeriet Rigshospitalet Rigsrevisionen Skatteministeriet Socialministeriet Sundhedsministeriet Statens Regnskabsdirektorat Trafikministeriet Udenrigsministeriet Undervisningsministeriet OVERENSKOMST FOR EDB-MEDARBEJDERE (HK) I STATENS TJENESTE Overenskomstens område Arbejdsmæssigt § 1.  Overenskomsten omfatter edb-medarbejdere, der  

 ikke er tjenestemænd eller ansat på tjenestemandslignende vilkår, og som er  

 beskæftiget med opgaver af operatør- eller programmeringsmæssig art eller med  

 opgaver, der består i planlægning og udvikling af edb-systemer som beskrevet  

 i bilag 1.
 Stk. 2.  Når der mellem parterne er enighed derom, kan  

 overenskomsten finde anvendelse for andre medarbejdere i staten, der  

 varetager arbejde af den i stk. 1 nævnte karakter.
 Stk. 3.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
 Note 1 og 10.
Geografisk § 2.  Overenskomsten omfatter edb-medarbejdere ansat i  

 institutioner som nævnt i bilag 4.
 Stk. 2.  Edb-medarbejdere ansat under  

 Generaldirektoratet for DSB og Generaldirektoratet for P&T, postsiden,  

 som ikke er tjenestemænd eller ansat på tjenestemandslignende vilkår, og som  

 er beskæftiget med opgaver som beskrevet i bilag 1, er alene omfattet af §§  

 3, 5 til 8, 11, 30 og 35 i nærværende overenskomst, men er i øvrigt omfattet  

 af HK/STAT's overenskomster med henholdsvis DSB og P&T.
 Note 2.
Uddannelsesmæssigt § 3.  For at blive aflønnet efter overenskomsten skal  

 edb-medarbejderen have gennemgået en af Undervisningsministeriet godkendt  

 uddannelse som edb-assistent.
Stk. 2.  Endvidere kan edb-medarbejdere med en til  

 uddannelsen som edb-assistent svarende uddannelse aflønnes efter  

 overenskomsten.
Som en dertil svarende uddannelse godkendes bl.a. mindst 1  

 års studium ved universiteternes datalogistudium og eksamen i datalogi O  

 eller det dertil svarende niveau, når ansættelsen sker til varetagelse af  

 edb-arbejde, som ikke fordrer edb-assistentuddannelsens merkantile fag.
 Stk. 3.  Medarbejdere uden en godkendt edb-uddannelse  

 vil undtagelsesvis kunne ansættes, såfremt de har erhvervet en tilstrækkelig  

 edb-erfaring gennem forudgående beskæftigelse ved edb-arbejde, jf. § 6, stk.  

 4.
 Note 3.
Antagelse § 4.  Ved antagelse af medarbejdere skal der ifølge  

 lov om arbejdsformidling og arbejdsløshedsforsikring m.v. først rettes  

 henvendelse til det nærmeste arbejdsformidlingskontor eller til de af HK's  

 arbejdsløshedskasser, som har tilladelse til arbejdsformidling.
 Stk. 2.  Ved annoncering skal overenskomstens dato og  

 overskrift fremgå.
Stk. 3.  Ved ansættelsen udleveres til edb-medarbejderen  

 det ansættelsesbrev, der er optaget som bilag 6. Endvidere udleveres et  

 eksemplar af overenskomsten.
En genpart af ansættelsesbrevet og  

 følgeskrivelsen hertil med oplysning om medarbejderens ugentlige arbejdstid  

 og løn tilstilles HK.
 Stk. 4.  Ved ansættelse på deltid med mindre end 15  

 arbejdstimer (løntimer) pr. uge træffes forud aftale mellem overenskomstens  

 parter.
 Note 4.
Lønmæssige vilkår § 5.  Medarbejdere uden godkendt uddannelse og  

 medarbejdere, som ikke er fyldt 20 år eller som ikke har den fordrede  

 anciennitet, aflønnes med 95 pct. af skalatrin 16 excl. dyrtidstillæg.
 Stk. 2.  For medarbejdere uden godkendt uddannelse vil  

 det normalt være en forudsætning, at der under ansættelsen finder uddannelse  

 sted i edb i overensstemmelse med overenskomstens forudsætning.
 Stk. 3.  Edb-medarbejdere med godkendt uddannelse  

 og/eller anciennitet, som er fyldt 20 år, aflønnes efter følgende for  

 statstjenestemænd i stedtillægssats VI gældende skalatrin:
 Stk. 4.  Lønancienniteten kan tidligst regnes fra  

 udgangen af den måned, hvori uddannelsen er fuldført, og den lønmæssige  

 placering kan maksimalt ske på 10. anciennitetsår.
 Stk. 5.  Lønnen udbetales månedsvis bagud.
 Stk. 6.  De pr. 1. april 1989 ansatte edb-medarbejdere  

 indplaceres i skalaen i stk. 3 med samme lønanciennitet som hidtil.
Anciennitetsopgørelse ved ansættelsen § 6.  Ved beregning af anciennitet medtages med den  

 præsterede arbejdstid forudgående beskæftigelse efter endt uddannelse ved  

 arbejde, der er omfattet af nærværende overenskomst.
Stk. 2.  I beregningen medregnes dog beskæftigelse fra  

 15 til 19 timer pr. uge som halv anciennitet og beskæftigelse på 20 timer og  

 derover som fuld anciennitet.
Beskæftigelse efter 1. april 1987 i 15 timer  

 pr. uge og derover medregnes som fuld anciennitet.
 Stk. 3.  Endvidere medregnes tvungen militærtjeneste,  

 civilforsvarstjeneste eller civilarbejde.
 Stk. 4.  Ved ansættelse af medarbejdere uden godkendt  

 uddannelse, jf. § 3, stk. 3, foretages forud for indplacering et fradrag i  

 anciennitetsopgørelsen på 2 år.
 Stk. 5.  Ved ansættelse af medarbejdere med 1 års  

 studium ved universiteternes datalogistudium og bestået datalogi O, hvor  

 ansættelsen sker til edb-arbejde, som ikke fordrer edb-assistentuddannelsens  

 merkantile fag, medregnes den tid, i hvilken medarbejderen har gennemgået og  

 bestået kurser og eksaminer på 2. og 3. år af datalogistudiets 1. del, idet  

 hver af de 2 år medregnes som 1 års anciennitet.
 Under samme forudsætning medregnes bestået datanomuddannelse på dagskole  

 med indtil 1 år.
 Har medarbejderen samtidig med datalogistudiets 2. og 3. år, resp.  

 datanomuddannelsen haft anciennitetsgivende beskæftigelse, kan den samlede  

 anciennitet højst andrage 7,6 timer (fra 1. september 1990: 7,4 timer) pr.  

 dag.
Optjening af lønanciennitet under ansættelsen § 7.  For edb-medarbejdere, som efter 1. juni 1975  

 antages til eller overgår til deltidsbeskæftigelse med en arbejdstid under  

 halvdelen af fuld arbejdstid, indgår ansættelsestid med sådan beskæftigelse i  

 lønancienniteten med halvdelen.
 Fra 1. april 1987 indgår beskæftigelse i 15 timer pr. uge eller derover  

 som fuld anciennitet.
 Stk. 2.  En edb-medarbejder, som er omfattet af denne  

 overenskomst og som overgår direkte til ansættelse i en anden institution  

 under denne overenskomst, bevarer den opnåede lønanciennitet.
 Såfremt medarbejderen i sin hidtidige stilling havde opnået adgang til  

 oprykning til 11. og følgende anciennitetsår, vil spørgsmålet om bevarelse af  

 lønancienniteten være at forelægge for Finansministeriet.
 Indplacering på/oprykning til højere løntrin.
 § 8.  Efter forudgående godkendelse fra  

 Finansministeriet kan edb-medarbejdere indplaceres på 11. og følgende  

 anciennitetsår, såfremt arbejdet stiller ganske særlige krav i  

 kvalifikationsmæssig, administrativ eller anden henseende.
 Stk. 2.  Under samme forudsætninger kan oprykning til  

 11. og følgende anciennitetsår ske af medarbejdere, som har stået 1 år på 8.  

 anciennitetsår, og af medarbejdere på 9. og 10. anciennitetsår.
 Oprykning fra 8. eller 9. anciennitetsår sker til 10. anciennitetsår, og  

 11., 12. og 13. anciennitetsår opnås efter 1 år på det lavere løntrin.
 Oprykning fra 10. anciennitetsår sker til 11. anciennitetsår, og 12. og  

 13. anciennitetsår opnås efter 1 år på det lavere trin.
 Stk. 3.  Efter forudgående godkendelse fra  

 Finansministeriet kan edb-medarbejdere oprykkes fra 3. og højere  

 anciennitetsår til 5. til 10. anciennitetsår, såfremt arbejdet stiller ganske  

 særlige krav i kvalifikationsmæssig, administrativ eller anden henseende.
 Note 5.
Pension § 9.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
 Note 6.
§ 10.  Styrelsen indbetaler 19,03 kr. månedlig til  

 Forenede Gruppeliv som bidrag til en gruppelivsforsikring.
Forsikringssummen  

 er 50.000 kr., hvortil kommer eventuel bonustilskrivning, og beløbet  

 udbetales til nærmeste pårørende i tilfælde af den ansattes død inden  

 udgangen af den måned, hvor den pågældende fylder 67 år (se bilag 5).
Kvalifikationstillæg § 11.  Ved ansættelse i en stilling, der i  

 arbejdsmæssig, administrativ og kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for foranstående lønninger m.v., kan der mellem  

 Finansministeriet og HK/STAT træffes speciel aftale om tillæg til lønnen.
 Stk. 2.  Kvalifikationstillæg (1. oktober 1984-niveau)  

 forhøjes pr. 1. april 1989 med 17,2091 pct.
 Stk. 3.  Pr. 1. april 1990 foretages desuden  

 ekstraordinær regulering af kvalifikationstillæg i overensstemmelse med de  

 for tjenestemænd gældende regler.
 Stk. 4.  Kvalifikationstillæg bortfalder helt eller  

 delvis ved oprykning ud over 10. anciennitetsår.
 Stk. 5.  Ydelse af kvalifikationstillæg til ansatte  

 edb-medarbejdere finder sted efter reglerne om det nye puljesystem i  

 Finansministeriets cirkulære af 22. maj 1989 om ministeriepuljer.
 Note 7.
Arbejdstid § 12.  De i § 5 omhandlede lønninger er beregnet for  

 fuld arbejdstid, der er 38 timer (fra 1. september 1990: 37 timer) ugentlig  

 inklusive spisepause af indtil 1/2 times varighed pr. arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (maksimalt 8 uger) i  

 gennemsnit udgør 38 (resp. 37) timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen opspares til hele fridage til senere afvikling.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen og eventuelt kvalifikationstillæg  

 tilsvarende.
Såfremt et andragende om nedsat arbejdstid afslås, skal afslaget  

 efter anmodning begrundes skriftligt.
 Note 8.
Pauser § 13.  Edb-medarbejdere med nedsat arbejdstid har ret  

 til følgende spisepause:
Stk. 2.  Ved overarbejde af indtil 2 timers varighed  

 ydes en betalt spisepause på 1/4 time.
Varer overarbejdet ud over 2 timer,  

 udvides spisepausen til 1/2 time.
 Note 9.
Overarbejde § 14.  Overarbejde bør så vidt muligt undgås.
 Stk. 2.  For beordret og kontrollabelt arbejde på  

 tjenestestedet, der strækker sig ud over den for fuldtidsansatte fastsatte  

 daglige arbejdstid, ydes, når der ikke er tale om forskudttids- eller  

 turnustjeneste, som overtidsbetaling et tillæg til timelønnen, der udgør  

 følgende:
 Til deltidsansatte ydes overarbejdsbetaling efter ovenstående  

 bestemmelser, når arbejdet strækker sig ud over normal kontortids ophør.
Overarbejdsbetaling ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3.  Timelønnen beregnes som 1/1976 (fra 1.  

 september 1990: 1/1924) af den for edb-medarbejderen i henhold til § 5  

 fastsatte årsløn.
 Stk. 4.  Såfremt overarbejdet ikke er varslet dagen før,  

 skal der så vidt muligt tages hensyn til ønsker om fritagelse for deltagelse  

 i overarbejdet.
 Stk. 5.  Såfremt en edb-medarbejder tilkaldes til  

 overarbejde efter at have forladt arbejdspladsen ved normal arbejdstids  

 ophør, og tilkaldet ikke sker under pålagt rådighedstjeneste, ydes der for  

 tilkaldet en timeløn med tillæg af 50 pct.
Ved tjeneste, som udføres efter, at edb-medarbejderen er tilkaldt, og hvor  

 tjenesten ikke er et led i rådighedstjeneste, ydes afspadsering for mindst 3  

 timer.
Såfremt afspadsering ikke har kunnet finde sted, ydes betaling efter  

 stk. 2.
 Stk. 6.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 2 nævnte procentsatser.
 Tillæg m.v.
 § 15.  For arbejde i tiden mellem kl. 17.00 til 06.00  

 ydes godtgørelse efter de for tjenestemænd gældende regler og satser, jf.  

 bilag 3.
 Stk. 2.  For arbejde på lørdage efter kl. 14.00 samt på  

 søn- og helligdage, hvor dette ikke er overarbejde, ydes tillæg efter de for  

 tjenestemænd gældende regler og satser, jf. bilag 3.
 Stk. 3.  De under stk. 1 og 2 nævnte tillæg kan ikke  

 ydes samtidig med betaling for overarbejde.
Stk. 4.  For hver 38 timers tjeneste, der efter ordre  

 eller ifølge en godkendt tjenestefordeling er udført i tiden kl. 17.00 til  

 06.00, ydes der 21/2 times frihed.
I beregningen indgår tillige tjeneste, der  

 udføres i tiden kl. 14.00 til 17.00, som led i en forud tilrettelagt  

 tjeneste, hvoraf mindst halvdelen ligger efter kl. 17.00.
 Med virkning fra 1. september 1990 gennemføres den for tjenestemænd  

 aftalte ændring tilsvarende for ansatte efter denne overenskomst.
 Opsparet frihed afvikles ved tildeling af hele fridage efter samme regler,  

 som gælder for tjenestemænd, jf. bilag 3.
Fridage, tjenestefrihed og lønfradrag/-beregning § 16.  Der tilkommer de efter overenskomsten ansatte  

 edb-medarbejdere fridage efter de for tjenestemænd gældende regler, jf. bilag  

 3.
 Tjeneste på mistede fridage behandles som overtid i henhold til § 14.
 For edb-medarbejdere, som udfører tjeneste i fast skiftende turnus, ydes  

 godtgørelse for mistede fridage som for overarbejde på søn- og helligdage.
 Stk. 2.  Edb-medarbejdere har ret til tjenestefrihed  

 uden løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Stk. 3.  Der kan gives ansatte under denne overenskomst  

 adgang til tjenestefrihed uden løn i en på forhånd fastlagt periode af mindst  

 1 måneds varighed.
Under sådan tjenestefrihed optjenes ikke ret til ferie med  

 løn.
 Det er ansættelsesmyndighedens ansvar, at der ved tjenestefrihedens ophør  

 er en stilling ledig i institutionen eller dennes lokalområde.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
Stk. 4.  Ansættelsesmyndigheden kan give en medarbejder  

 hel eller delvis tjenestefrihed uden lønafkortning til pasning af et sygt  

 barn, når 1. det er barnets første sygedag, 2. hensynet til barnets forhold gør det nødvendigt, 3. forholdene på tjenestestedet tillader det, 4. barnet er under 18 år og 5. barnet er hjemmeværende.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
Under tjenestefriheden oppebærer medarbejderen indtægt svarende til den  

 indtægt, som den pågældende ville have oppebåret i sygdomstilfælde.
I denne  

 fraværssituation indgår dog ikke de særlige ydelser, som er omhandlet i  

 Finansministeriets vejledninger om udbetaling af visse særlige ydelser under  

 sygdom, jf. cirkulæreskrivelse af 25. maj 1977 og 2. maj 1978.
 Note 10.
 § 17.  Edb-medarbejdere er omfattet af de for  

 tjenestemænd fastsatte regler om lønberegning og lønfradrag, jf. for tiden  

 cirkulære af 24. maj 1985 (LP.nr. 29/85).
Ferieregler § 18.  Ansatte i henhold til denne overenskomst er  

 omfattet af ferieloven med de afvigelser, som fremgår af de følgende  

 bestemmelser.
 Stk. 2.  I tilfælde hvor en ansat afholder ferie,  

 hvortil der ikke er optjent ret, jf. ferieloven § 6, stk. 1, foretages  

 lønfradrag med 1/1976 (fra 1. september 1990: 1/1924) af årslønnen for hver  

 time, medarbejderen skulle have udført tjeneste den pågældende dag.
 Stk. 3.  Til en ansat, der er berettiget til ferie med  

 løn, og som ved feriens afholdelse har anden arbejdstid end i det foregående  

 kalenderår (optjeningsår), ydes ferielønnen med samme brøkdel, som tjenesten  

 i det foregående kalenderår (optjeningsår) har andraget.
Særlig feriegodtgørelse § 19.  Edb-medarbejdere, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 3.  I det beløb, der er beregnet efter stk. 2,  

 fradrages 1.den ansattes eget pensionsbidrag, 2. udbetalt særlig feriegodtgørelse, 3.løn for merarbejde af den art, som er beskrevet i stk. 5 samt 4.feriegodtgørelse (12 1/2 pct.) af løn for sådant merarbejde.
 Stk. 4.  Den særlige feriegodtgørelse udgør 1 1/2 pct.  

 af beregningsgrundlaget efter stk. 2 og 3.
 Stk. 5.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990: 37 timers) arbejdsuge, ydes for  

 sådan tjeneste feriegodtgørelse med 12 1/2 pct.
Sygdom under ferie § 20.  Sygedage, der falder i en edb-medarbejders  

 ferie, medfører i almindelighed ikke suspension af ferien og ydelse af  

 erstatningsferie, medmindre medarbejderen er arbejdsudygtig på tidspunktet  

 for feriens påbegyndelse, i hvilket tilfælde ferien suspenderes, således at  

 den først gives, efter at den pågældende har genoptaget tjenesten.
Stk. 2.  Endvidere kan suspension og ydelse af  

 erstatningsferie finde sted under en edb-medarbejders sygdom, når særlige  

 omstændigheder taler herfor.
Det bør herved tages i betragtning, om sygdommen  

 er af længere varighed, om den er af alvorligere karakter, om den hindrer  

 medarbejderen i at benytte tjenestefriheden på rimelig måde som ferie, og om  

 den skyldes tjenstlig tilskadekomst.
Feriepenge ved afgang § 21.  Ved beregning af feriegodtgørelse ses der bort  

 fra løn, der er udbetalt under ferie, idet der fradrages et beløb pr. times  

 ferie svarende til 1/1976 (fra 1. september 1990: 1/1924) af årslønnen samt  

 ydet særlig feriegodtgørelse (1 1/2 pct.).
 Stk. 2.  Ved umiddelbar overgang fra en statsinstitution  

 til en anden behøver afregning med almindelig feriegodtgørelse ikke finde  

 sted.
 Stk. 3.  Edb-medarbejdere, der har fået udbetalt den i §  

 19 anførte særlige feriegodtgørelse, men som ikke ved fratræden har afholdt  

 hele den de pågældende tilkommende ferie, fradrages en til den manglende  

 ferie svarende brøkdel af den særlige feriegodtgørelse.
 Regler for opsigelse, sygdom, efterindtægt m.v.
 § 22.  Ansatte efter denne overenskomst, som i  

 gennemsnit har mindst 15 timers beskæftigelse pr. uge, er omfattet af  

 funktionærloven med de afvigelser, som fremgår af de følgende bestemmelser.
Opsigelsesvarsel § 23.  Ved direkte overgang til ansættelse i en anden  

 statsinstitution bevarer edb-medarbejderen det opsigelsesvarsel, der  

 tilkommer den pågældende fra statens side.
Længden af opsigelsesvarslet  

 beregnes på grundlag af den tid, i hvilken den pågældende umiddelbart forud  

 for afskedigelsestidspunktet har haft uafbrudt ansættelse i statens tjeneste.
 Tilsvarende gælder i forbindelse med opsigelse på grund af sygdom, jf. §  

 24.
Note 11 og 14 Sygdom § 24.  Det kan ved ansættelsen og ved skriftlig  

 kontrakt i det enkelte tjenesteforhold bestemmes, at edb-medarbejderen, når  

 den pågældende inden for et tidsrum af 12 på hinanden følgende måneder har  

 oppebåret løn under sygdom i i alt 120 dage, opsiges med henholdsvis 1, 3 og  

 4 måneders varsel til fratræden ved en måneds udgang, eftersom medarbejderen  

 har gjort uafbrudt tjeneste i samme institution i henholdsvis mindre end 6  

 år, fra 6 til 9 år og over 9 år.
Sådan kontrakt skal oprettes i forbindelse med ansættelsen.
I modsat fald  

 gælder de almindelige opsigelsesvarsler.
Stk. 2.  Ved opgørelse af de 120 sygedage medregnes  

 samtlige sygedage fra datoen for sygemeldingen til raskmeldingen, idet der  

 dog bortses fra feriedage og sammenhængende fridage på mindst 2 døgns længde,  

 hvori frilørdage medregnes.
Lørdag, eller hvis denne er fridag, fredag er  

 sidste sygedag, når edb-medarbejderen møder raskmeldt til tjeneste om  

 mandagen.
 Stk. 3.  Opsigelse kan undlades, såfremt det ved  

 lægeattest godtgøres, at edb-medarbejderen kan genoptage tjenesten inden for  

 en kortere tid efter udløbet af de 120 sygedage.
 Stk. 4.  Såfremt tjenesteforholdet er ophørt i medfør af  

 bestemmelsen i stk. 2, bør genantagelse finde sted, når edb-medarbejderen på  

 ny bliver tjenstdygtig.
 Stk. 5.  Sygdomforfald skal dokumenteres ved en af  

 edb-medarbejderen underskrevet erklæring eller på forlangende ved lægeattest.  

 Ved sygdom af mere end 2 ugers varighed kan det forlanges, at medarbejderen  

 fra en læge fremskaffer nærmere oplysning om sygdommens varighed.
 Note 12.
Graviditet, barsel og adoption § 25.  Måneds- og timelønnede edb-medarbejdere er  

 omfattet af aftale af 5. september 1989 mellem Finansministeriet og  

 centralorganisationer under Centralorganisationernes Fællesudvalg om fravær  

 fra tjenesten på grund af graviditet, barsel og adoption.
 Note 13.
Efterindtægt § 26.  Efterindtægten er lønnen på tidspunktet for  

 dødsfaldet.
Lønnen i den måned, i hvilken dødsfaldet sker, medregnes ikke i  

 efterindtægten.
Udgiftsdækkende ydelser § 27.  Der tilkommer på tjenesterejser og ved  

 udstationering edb-medarbejderne befordringsgodtgørelse samt time- og  

 dagpenge efter de for tjenestemænd gældende regler og satser.
 Stk. 2.  Såfremt en edb-medarbejder uden at overgå til  

 anden styrelse forflyttes til et andet tjenestested, uden at dette sker efter  

 ansøgning, og i denne anledning er nødsaget til at foretage flytning af  

 husstand og bohave, tilstås der en godtgørelse efter de til enhver tid for  

 tjenestemænd gældende regler.
 Stk. 3.  Den tid uden for tjenestestedets normale  

 kontortid, som medgår til rejsetid i forbindelse med tjenesterejser,  

 afspadseres.
 Såfremt afspadsering ikke har været mulig i den måned, som følger efter  

 den måned, hvori tjenesterejsen har fundet sted, ydes der betaling med 1/1976  

 (fra 1. september 1990: 1/1924) af årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge, lørdags- og søndagsgodtgørelse efter de for tjenestemænd  

 gældende regler.
Andre bestemmelser § 28.  Hvis særlige forhold taler for at lade arbejdet  

 udføre på akkord eller et andet produktivitetsfremmende lønsystem, skal der  

 optages forhandling mellem Finansministeriet og HK/STAT om fastsættelse af en  

 sådan nyordning og eventuelle andre vilkår.
Specielle vilkår § 29.  Alle i henhold til aftale mellem  

 overenskomstens parter eller en af Finansministeriet godkendt praksis  

 gældende ordninger opretholdes.
Timelønnede edb-medarbejdere Anvendelse af timeløn § 30.  Edb-medarbejdere, der antages til arbejde,som  

 skønnes at være midlertidigt på grund af arbejdets art (f.eks. vikariat,  

 sæson- eller tidsbestemt arbejde), eller med en arbejdstid af under 15 timer  

 ugentlig, aflønnes med timeløn, der beregnes som 1/1976 (fra 1. september  

 1990: 1/1924) af den til den pågældendes anciennitet svarende årsløn.
 Ved overgang til ansættelse på månedsløn medregnes ansættelsen som  

 timelønnet som anciennitetsgivende.
 Betaling for søgnehelligdage m.fl.
 § 31.  For søgnehelligdage ydes betaling med et beløb  

 svarende til sædvanlig timeløn for det antal timer, edb-medarbejderen ellers  

 skulle have været beskæftiget.
 Stk. 2.  Hvis kontoret på andre særlige dage holdes  

 lukket, således at de timelønnede afskæres fra løn som på en almindelig  

 arbejdsdag, ydes betaling med et beløb, som svarer til den løn, der ellers  

 ville være oppebåret.
Overarbejde og forskudt arbejdstid § 32.  Med hensyn til betaling for overarbejde og for  

 forskudt arbejde henvises til §§ 14 og 15.
Regler for tillidsrepræsentanter § 33.  Hvor der i et ministerium, en institution eller  

 i en særskilt beliggende afdeling heraf er ansat mindst 5 HK-medlemmer, har  

 disse ret til at vælge en tillidsrepræsentant.
 Endvidere kan der inden for et ansættelsesområde, hvor der findes flere  

 tillidsrepræsentanter for lokalklubber, vælges en tillidsrepræsentant til  

 varetagelse af klubbernes fælles interesser.
 Stk. 2.  Tillidsrepræsentanten, som - hvor særlige  

 forhold taler derfor - kan være deltidsbeskæftiget, vælges blandt  

 institutionens organiserede medarbejdere.
Valget er ikke gyldigt, før det er godkendt af HK og meddelt  

 ansættelsesmyndigheden.
Denne meddelelse skal ske hurtigst muligt og senest 3  

 uger efter valget.
Eventuel indsigelse fra institutionens side mod det  

 foretagne valg skal være HK i hænde senest 3 uger efter modtagelsen af  

 meddelelsen om valget.
 Stk. 3.  For tillidsrepræsentanten kan vælges en  

 stedfortræder, som godkendes og anmeldes på samme måde som  

 tillidsrepræsentanten, jf. stk. 2. Under tillidsrepræsentantens fravær  

 fungerer stedfortræderen i dennes sted og nyder i valgperioden samme  

 rettigheder som tillidsrepræsentanten.
 Stk. 4.  Tillidsrepræsentanten skal have adgang til at  

 varetage sit hverv i anliggender, der angår institutionen og de af den  

 pågældende repræsenterede kolleger.
Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jf.
Lønnings- og  

 Pensionsministeriets cirkulæreskrivelse af 23. juni 1971.
 Stk. 5.  Tillidsrepræsentanten har pligt til i  

 samarbejde med institutionen at gøre sit bedste for at jævne ethvert opstået  

 stridsspørgsmål og vedligeholde et roligt og godt samarbejde på  

 arbejdsstedet.
Når en foreliggende sag kun berører en enkelt af institutionens  

 medarbejderes personlige anliggender, kan denne, inden tillidsrepræsentanten  

 forhandler sagen, selv direkte over for institutionen forelægge klager eller  

 henstillinger til mulig direkte afgørelse i foreliggende tilfælde.
Under  

 forhandling med institutionens ledelsesrepræsentanter er enhver medarbejder  

 dog berettiget til at give møde med tillidsrepræsentanten som bisidder.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentanten frit for at anmode sin organisation  

 om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejdet uforstyrret,  

 indtil anden bestemmelse træffes af organisationens ledelse.
 Stk. 6.  Hvis de organiserede medarbejdere i en  

 institution slutter sig sammen i en klub, skal tillidsrepræsentanten være  

 formand.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et dertil anvist for medarbejderne tilgængeligt sted er det klubben  

 tilladt at opslå foreningsbekendtgørelser til medlemmerne.
Lokal uoverensstemmelse § 34.  Forinden en sag om en lokal uoverensstemmelse  

 indbringes for forbundet og/eller den pågældende styrelse, fagministerium  

 og/eller Finansministeriet, skal der være afholdt en forhandling mellem  

 repræsentanter for institutionen og HK's lokale afdeling.
Såfremt en af  

 parterne ønsker det, udarbejdes skriftligt mødereferat, som skal indeholde:
 Der kan ikke ved lokale forhandlinger træffes aftale om løn- og  

 ansættelsesvilkår, der strider mod overenskomstens bestemmelser.
Diskretionspligt § 35.  Edb-medarbejderne skal iagttage tavshed med  

 hensyn til de forhold, som de i medfør af deres stilling bliver bekendt med,  

 og hvis hemmeligholdelse ifølge sagens natur er påkrævet eller bliver dem  

 foreskrevet af deres foresatte.
Tavshedspligten ophører ikke med udtrædelse  

 af statens tjeneste.
Stk. 2.  Den ansættende myndighed må kun registrere  

 sådanne personlige oplysninger om den enkelte edb-medarbejder, som er  

 nødvendige i relation til ansættelsesforholdet.
Oplysningerne skal så vidt  

 muligt indhentes hos medarbejderen.
 Stk. 3.  Videregivelse til statistisk bearbejdelse af  

 oplysninger om edb-medarbejdernes løn skal, når der er tale om ikke-offentlig  

 tilgængelige statistikker, meddeles HK/STAT.
Hovedaftale § 36.  Overenskomsten er omfattet af hovedaftale  

 mellem Finansministeriet og Statsansattes Kartel, Overenskomstsektionen, jf.  

 Finansministeriets cirkulære af 20. juni 1988 (LP.nr. 66/88).
 Note 14.
Overenskomstens varighed § 37.  Denne overenskomst gælder fra 1. april 1989 og  

 kan af enhver af parterne opsiges med 3 måneders varsel til en 31. marts, dog  

 tidligst til den 31. marts 1991.
 Stk. 2.  Enhver regulering - bortset fra alderstillæg -  

 af aflønning stilles i bero fra den 31. marts, da en eventuel opsigelse får  

 virkning, og indtil ny overenskomst indgås.
København, den 27. november 1989 HK/STAT Finansministeriet P.M.V.
 Tom Petersen E.B.
SAMDATA Niels Paludan Erik Lykke Hansen Bilag 1.
 FUNKTIONSBESKRIVELSE FOR EDB-MEDARBEJDERE, DER ER OMFATTET AF OVERENSKOMST  

 MELLEM FINANSMINISTERIET OG HK/STAT.
 Note 15.
 Bilag 2.
 Under forhandlingerne om fornyelse pr. 1. april 1983 af tillægsaftalen af  

 8. juli 1981 mellem Finansministeriet og HK i Danmark er der opnået enighed  

 om, at nedennævnte procedure for ændring i dækningsområdet optages i det til  

 tillægsaftalen knyttede protokollat:
ad § 1. Parterne er enige om, at dækningsområdet for så vidt angår  

 udækkede områder kan udvides ministerievis under forudsætning af, at  

 organisationen ved navnelister dokumenterer at have som medlemmer mindst 50%  

 af de edb-medarbejdere, som ministeriet anerkender varetager opgaver af en  

 art, som er beskrevet i bilag til tillægs-aftalen.
I tilfælde af at nye  

 områder måtte blive inddraget, sker indplaceringen efter samme princip som  

 ifølge 1978-tillægsaftalens overgangsregler, hvilket anføres i den  

 tillægsaftale, som parterne i givet fald indgår om et nyt område.
 Stk. 2.  Med hensyn til områder, som i forvejen er  

 dækket af en eksisterende overenskomst, forholdes vedrørende eventuel  

 omflytning som følger:
 Eventuel omflytning af institutioner kan først ske, når der med et varsel  

 på 6 måneder er foretaget ændring i ansættelsesbrevene for hver enkelt i  

 institutionerne ansatte edb-medarbejdere.
København, den 20. oktober 1983 Handels- og Kontorfunktionærernes  

 Finansministeriet Forbund i Danmark P.M.V.
 E.B.
Bent Jensen Niels Paludan Bilag 3.
 Oversigt over visse af de for tjenestemænd gældende regler vedrørende  

 arbejdstid, fridage, natpenge, godtgørelse for tjeneste på lørdage, søn- og  

 helligdage, mandage, grundlovsdag og juleaftensdag samt indgreb i på forhånd  

 fastlagte fridage.
1. Arbejdstid For hver fulde 38 timers tjeneste, der efter ordre eller ifølge en  

 godkendt tjenestefordeling er udført i tiden kl. 17.00 til 06.00, ydes der 2  

 1/2 times frihed.
I beregningen indgår tillige tjeneste, der udføres i tiden  

 kl. 14.00 til 17.00 som led i en forud tilrettelagt tjeneste, hvoraf mindst  

 halvdelen ligger efter kl. 17.00.
Stk. 2.  Den således indtjente frihed afvikles ved  

 tildeling af ekstra fridage af en længde af mindst 40 timer.
Fridagen kan dog  

 betragtes som givet, uanset at fritiden kun har udgjort 36 timer, såfremt der  

 heri indgår et helt kalenderdøgn.
Stk. 3.  Ved tildeling af sådanne fridage nedsættes den  

 indtjente frihed med den tid, hvori der skulle være udført tjeneste den  

 pågældende dag.
Såfremt der ikke var fastsat en bestemt arbejdstid, nedsættes  

 den indtjente frihed med 7,6 timer (fra 1. september 1990: 7,4 timer).
 Stk. 4.  Regnskabet over indtjent frihed opgøres  

 endeligt en gang årligt for perioden 1. oktober til 30. september.
 Eventuelle resttimer, som ikke udløser frihed, jf. stk. 1, overføres til  

 den følgende periode.
Stk. 5.  Den efter stk. 1 indtjente frihed skal være  

 endeligt afviklet senest 31. marts i det efter den i stk. 4 nævnte  

 opgørelsesperiode nærmest følgende år.
Såfremt friheden ikke er afviklet  

 inden nævnte frist, ydes der for tilgodehavende indtjent frihed  

 tjenestemanden et kontant vederlag beregnet efter satserne for overarbejde på  

 udbetalingstidspunktet.
Stk. 6.  Når personalet i en del af arbejdstiden må  

 opholde sig på tjenestestedet for at være til rådighed, medregnes kun 3/4 af  

 rådighedstiden som tjeneste.
Tilsvarende tjeneste i hjemmet medregnes med 1/3  

 af tiden.
 Stk. 7.  De i stk. 6 nævnte bestemmelser kan fraviges,  

 når dette efter rådighedstjenestens karakter må anses for rimeligt.
2. Fridage Der tilkommer hver tjenestemand 52 fridage årlig.
 Stk. 2.  I de måneder hvori der forekommer helligdage  

 uden for søndage 1), forhøjes antallet af fridage tilsvarende for de  

 tjenestemænd, der ikke i forvejen altid har fri på disse dage.
Stk. 3.  Mellem den enkelte styrelse og vedkommende  

 forhandlingsberettigede organisation aftales en fridagsturnus eller fordeling  

 af fridagene med angivelse af det mindste antal fridage pr. måned eller anden  

 aftalt periode, og således at der i et kvartal skal gives 13 fridage af den i  

 (* 2) stk. 7 fastsatte længde eller et dertil svarende antal fridage af den i  

 stk. 8 fastsatte længde.
Der bør så vidt muligt tildeles tjenestemanden 1  

 fridag hver uge, og der må højst være 10 arbejdsdage mellem fridagene.  

 Fridagene skal i videst muligt omfang lægges på søn- og helligdage.
Stk. 4.  I det omfang, det er muligt, skal  

 tjenestemændene i løbet af hvert kalenderår, i hvilket de har forrettet  

 tjeneste hele året, have adgang til mindst 30 dages frihed på søn- og  

 helligdage.
For tjenestemænd, der ansættes i løbet af kalenderåret, nedsættes  

 adgangen til helligdags- frihed i forhold til tjenestetiden inden for året,  

 således at tallet 30 formindskes med 3 for hver måned, hvori den pågældende  

 ikke har været ansat i staten.
Ved afgørelsen af, hvorvidt der er ydet den  

 fornødne helligdagsfrihed, bortses fra søn- og helligdage, som falder i  

 sygeperioder.
For hver 11 sygedage i løbet af kalenderåret nedsættes tallet  

 30 med 1. Søn- og helligdage, der falder i ferier, betragtes som  

 helligdagsfrihed.
 Stk. 5.  Ved helligdagsfrihed forstås frihed i mindst 36  

 timer inden for tidsrummet kl. 17.00 dagen før helligdagen og kl. 08.00 dagen  

 efter helligdagen.
 Stk. 6.  Såfremt en tjenestemand ikke i løbet af et  

 kalenderår får den ham tilkommende helligdagsfrihed, ydes der ham i det  

 følgende ferieår et antal særlige feriedage, således at der for hver mistet  

 helligdagsfrihed indtil 11 inklusive gives 1/2 feriedag med afrunding opad  

 til hel feriedag og for hver yderligere mistet helligdagsfrihed 1 feriedag.
 Stk. 7.  De i stk. 1 nævnte fridage skal - bortset fra  

 de nedenfor i stk. 8 nævnte tilfælde - have en længde af mindst 64 timer, dog  

 at de kan betragtes som givet, uanset at fritiden kun har udgjort fra 56 til  

 64 timer, såfremt denne fritid omfatter 2 hele kalenderdøgn.
Stk. 8.  Inden for tjenesteområder, hvor særlige  

 forhold, som f.eks. tjenestestedernes åbningstid, hensynet til  

 publikumsbetjening eller tjenestens karakter, bevirker, at de i stk. 7 nævnte  

 fridage ikke - eller ikke alle - kan gives en længde som fastsat i stk. 7,  

 skal der i stedet for hver sådan fridag tildeles 7 fridage, der hver skal  

 have en længde af mindst 40 timer.
Fridagen kan dog betragtes som givet,  

 uanset at fritiden kun har udgjort 36 timer, såfremt der heri indgår et helt  

 kalenderdøgn.
 Stk. 9.  De i stk. 2 nævnte fridage skal have en længde  

 som fastsat ovenfor i stk. 8.
 Stk. 10.  Såfremt 2 eller flere fridage af den i stk. 7  

 angivne længde sammenlægges, skal den første opfylde betingelserne i stk.7,  

 medens de øvrige skal vare 48 timer.
 Stk. 11.  Såfremt en fridag af den i stk. 7 angivne  

 længde sammenlægges med fridage af den i stk. 8 angivne længde, skal den  

 første opfylde betingelserne i stk. 7, medens de øvrige fridage hver skal  

 vare 24 timer.
 Stk. 12.  Såfremt 2 eller flere fridage af den i stk. 8  

 angivne længde sammenlægges, skal de 2 første tilsammen have en længde, som  

 angivet i stk. 7, medens de øvrige skal vare 24 timer.
3. Natpenge Tjenestemænd i staten, der efter ordre eller ifølge en godkendt  

 tjenestefordeling udfører tjeneste i tiden kl. 17.00 til 06.00, oppebærer  

 natpenge med følgende beløb:
 Beløbene dyrtidsreguleres i henhold til punkt 6.
 Stk. 2.  Tjenestemænd, der har kostforplejning,  

 oppebærer natpenge med halvdelen af de i stk. 1 anførte satser.
Stk. 3.  For rådighedstjeneste på tjenestestedet, der  

 indgår i arbejdstiden med 3/4, jf. § 8, stk. 1, i aftale om de for statens  

 tjenestemænd gældende arbejdstidsregler, ydes der, når soverum ikke er  

 stillet til rådighed, ligeledes natpenge med halvdelen af de i stk. 1 anførte  

 satser.
Ved soverum forstås værelse med seng (sovesofa eller lign.) og  

 sengeklæder samt adgang til bad og toilet.
Endelig ydes natpenge med de i  

 stk. 1 anførte satser for rejsetid som passager, såfremt der hverken er  

 stillet soveplads til rådighed for tjenestemanden eller er ydet nattillæg i  

 henhold til aftale om godtgørelse af merudgifter ved tjenesterejser, for  

 tiden aftale af 15. april 1988 udsendt ved cirkulære af samme dato (LP. nr.  

 46/88).
 Stk. 4.  For arbejdsfri ophold uden for hjemstedet samt  

 for rådighedstjeneste i hjemmet ydes ikke natpenge.
 Stk. 5.  Natpenge beregnes pr. påbegyndt halve time.
4. Godtgørelse for tjeneste på lørdage, søn- og  

 helligdage, mandage, grundlovsdag og juleaftensdag Tjenestemænd i staten, der efter ordre eller ifølge godkendt  

 tjenestefordeling udfører tjeneste på lørdage efter kl. 14 og mandage kl. 00  

 til 04, oppebærer en særlig godtgørelse herfor på 18,58 kr. pr. time.  

 Godtgørelsen beregnes pr. påbegyndt halve time.
 Sådan godtgørelse ydes endvidere ved tjeneste i tidsrummet kl. 00 til 04  

 på hverdage efter følgende helligdage: nytårsdag, langfredag, 2. påskedag,  

 store bededag, Kristi himmelfartsdag, 2. pinsedag og 2. juledag.
Stk. 2.  Udføres sådan tjeneste på søn- og helligdage  

 kl. 00 til 24, juleaftensdag efter kl. 14 eller grundlovsdag efter kl. 12,  

 ydes en særlig godtgørelse herfor på 27,34 kr. pr. time.
Godtgørelsen  

 beregnes pr. påbegyndt halve time.
 Stk. 3.  Såfremt tjenestemanden udfører tjeneste på  

 lørdage før kl. 14 som led i en forud tilrettelagt tjeneste, hvoraf halvdelen  

 eller mere udføres efter kl. 14, ydes den i stk. 1 angivne godtgørelse for  

 hele tjenesten.
 Stk. 4.  Såfremt tjenestemanden udfører tjeneste på  

 mandage inden kl. 06 som led i en forud tilrettelagt tjeneste, der påbegyndes  

 søndag kl. 24 eller tidligere, ydes den i stk. 1 angivne godtgørelse for hele  

 den del af tjenesten, der ligger inden kl. 06. Tilsvarende gælder tjeneste på  

 de i stk. 1 nævnte hverdage efter visse helligdage.
 Stk. 5.  For rådighedstjeneste i hjemmet ydes ingen  

 godtgørelse.
 5. Godtgørelse for indgreb i på forhånd fastlagte  

 fridage.
 Såfremt der ved omlægning af tjenesten (i modsætning til tilfældigt  

 overarbejde) op til eller efter en fridag sker afkortning af den på forhånd  

 tilrettelagte frihedsperiode, men således, at betingelsen for at betragte  

 fridagen som givet fortsat er opfyldt, ydes der tjenestemanden en godtgørelse  

 på 10,89 kr. for hver fulde time afkortningen af den på forhånd fastlagte  

 frihedsperiode omfatter.
 Stk. 2.  Reglen i stk. 1 gælder ikke, såfremt indgrebet  

 er foranlediget af funktion i højere stilling, for hvilken der ydes  

 funktionsvederlag i henhold til aftale indgået i medfør af § 2, stk. 3, i  

 aftale af 7. juli 1979 om midlertidig tjeneste i højere stilling.
 6. Dyrtidsregulering.
 For hver fulde 3 points' udsving i reguleringspristallet ud over 103  

 forhøjes eller nedsættes de i punkt 3 anførte natpenge med følgende beløb:
For tjeneste i tiden kl. 17 til 22: 9,0 øre pr. time For tjeneste i tiden kl. 22 til 06: 18,0 øre pr. time Stk. 2.  Reguleringen finder sted pr. 1. april og 1.  

 oktober på grundlag af reguleringspristallet for henholdsvis januar og juli.
Bilag 4 Overenskomstens geografiske område.
Arbejdsministeriet Finansministeriet Industriministeriet Skatteministeriet Udenrigsministeriet Energiministeriets departement Danmarks Biblioteksskole i København og Aalborg Handelsskolerne og de tekniske skoler under Undervisningsministeriet Bilag 5 Aftale om gruppelivsforsikring.
 Finansministeriet og HK/STAT har indgået følgende aftale om  

 gruppelivsforsikring.
 1.Forsikringen er indgået mellem Finansministeriet og Forenede Gruppeliv  

 på vegne af Statsanstalten for Livsforsikring.
 2.Forsikringsordningen omfatter alle overenskomstansatte månedslønnede  

 funktionærer ekskl. elever og lærlinge under HK-overenskomster i staten, der  

 ikke er fyldt 67 år.
 3.Styrelsen indbetaler månedlig forsikringspræmien til Forenede Gruppeliv.
 4.Forsikringssummen er 50.000 kr.
 5.Eventuel bonustilskrivning anvendes efter forhandling til forhøjelse af  

 forsikringssummen.
 6.Forsikringssummen udgør pr. 1. april 1989 75.000 kr. inkl.  

 bonustilskrivning.
Bilag 6 ANSÆTTELSESBREV Undertegnede ..........................................
 er fra .............. 19 at regne ansat ved  

 .......................................................  

 .......................................................
 i stillingen som ......................................
og med lønanciennitet fra .............. 19 i henhold til overenskomst af ............... 19 mellem Finansministeriet og HK/STAT.
 Funktionæren forpligter sig ved sin underskrift på dette ansættelsesbrev  

 til uden yderligere varsel at være omfattet af anden overenskomst fra  

 tidspunktet for den førstkommende overenskomstfornyelse, såfremt  

 ansættelsesstedet omflyttes til en anden organisations overenskomstområde  

 efter reglerne i aftale af 20. oktober 1983, stk. 2, punkt 1 til 4.
 Om ansættelsesforholdet indgås i øvrigt følgende aftale:
 Eller:
 Genpart af nærværende ansættelsesbrev og af nævnte overenskomst er ved  

 ansættelsen udleveret til undertegnede funktionær.
 ............................., den ........... 19 .....  

 .......................................................
