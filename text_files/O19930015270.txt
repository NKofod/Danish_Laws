Resumé Overlæge A på Sikringsanstalten i Nykøbing Sjælland klagede for B  

 over, at Justitsministeriet (JM) havde afslået at meddele B tilladelse til  

 ledsaget udgang med henblik på at besøge sin moder, der boede i Odense.
JM's  

 afgørelse var bl.a. begrundet i de vanskeligheder, der erfaringsmæssigt kan  

 opstå, når ledsagekontrol skal udøves i en menneskemængde, som der må  

 formodes  

 at være til stede på overfarten over Storebælt.
A henviste til en sag  

 vedrørende C, der også var dømt til anbringelse i sikringsanstalten.
C havde  

 ved tidligere lejligheder fået JM's tilladelse til ledsaget udgang til besøg  

 hos sin moder, der også boede i Odense.
Efter A's opfattelse var B ikke mere  

 farlig end C.
Bl.a. under henvisning til de individuelt foretagne bedømmelser  

 af B's og C's farlighed afstod ombudsmanden fra at foretage en nærmere  

 sammenligning af B's sag med C's sag.
Ombudsmanden fandt ikke grundlag for at  

 kritisere JM's afgørelse vedrørende B.
Ombudsmanden fandt dog anledning til  

 over for JM at pege på en række forhold, der burde undersøges nærmere med  

 henblik på at løse de praktiske vanskeligheder, der måtte være forbundet med  

 udøvelsen af ledsagekontrol på Storebæltsoverfarten. (J. nr. 1993-2007-622).
 Afslag på ledsaget udgangstilladelse fra Sikringsanstalten i  

 Nykøbing Sjælland.
 Overlæge A, Sikringsanstalten  

 i Nykøbing Sjælland, klagede for B over Justitsministeriets afslag på A's  

 ansøgning for B om tilladelse til en ledsaget udgang med henblik på at besøge  

 hans moder i hendes hjem i Odense.
Af de foreliggende  

 oplysninger fremgik det, at B ved Nykøbing Sjælland Rets dom af 21. september  

 1987 blev anset for skyldig i overtrædelse af straffelovens § 245, stk. 2,  

 jf.  

 stk. 1, men i medfør af straffelovens § 16 frifundet for straf og i medfør af  

 straffelovens  

 § 68 dømt til anbringelse på Sikringsanstalten ved Amtshospitalet i Nykøbing  

 Sj.
B var tidligere ved X Rets dom af 23. august 1966 fundet skyldig i  

 manddrab  

 efter straffelovens § 237 og i medfør af straffelovens § 70, jf. § 16, dømt  

 til  

 anbringelse på hospital for sindslidende.
Han var endvidere ved Y Rets dom af  

 1. februar 1974 fundet skyldig i overtrædelse af straffelovens § 245, stk. 2,  

 jf. stk. 1, og i medfør af § 68, jf. § 16, dømt til anbringelse i  

 Sikringsanstalten i Nykøbing Sj.
På det tidspunkt da B begik  

 den i 1987 pådømte kriminalitet, var han - som følge af Nykøbing Sj.
Rets dom  

 af 31. januar 1986 - anbragt på afdelingen for sindslidende på  

 Amtshospitaltet,  

 Nykøbing Sj.
Under en uledsaget udgang derfra stak han en patient ned med en  

 dolk.
Det var således denne forbrydelse, der dannede grundlaget for hans  

 seneste dom til anbringelse i Sikringsanstalten ved Nykøbing Sj.
Ved skrivelse af 31. marts  

 1993 til Justitsministeriet ansøgte A for B om tilladelse til en udgang med  

 henblik på at besøge hans moder i hendes hjem i Odense.
A oplyste, at B i  

 givet  

 fald skulle ledsages af to personalemedlemmer fra Sikringsanstalten, og at  

 turen formentlig ville blive gennemført i Sikringsanstaltens egen personbil,  

 der for yderligere at skærpe sikkerheden ville være udstyret med  

 mobiltelefon.  

 I skrivelsen anførte A endvidere følgende:
 "...
Patientens psykiske tilstand  

 er som nævnt i en række tidligere ansøgninger uændret god, han er på den  

 givne  

 antipsykotiske medikamentelle behandling fri for produktiv psykotiske  

 symptomer, men fremtræder iøvrigt som en stille efterrettelig men  

 umiskendelig  

 kronificeret skizofren patient præget af nogen primitivisering og visse  

 ritualer.
Patienten har som tidligere omtalt gennemført hundredvis af  

 ledsagede  

 udgange fuldstændigt problemfrit, og ingen af behandlerne eller afdelingens  

 faste personale anser det for forbundet med nogen som helst risiko at  

 imødekomme ansøgningen.
..." De tidligere ansøgninger, som  

 A nævnte i skrivelsen, henviste bl.a. til ansøgninger, som A i foråret 1992  

 havde indgivet til Justitsministeriet med henblik på, at B kunne få  

 tilladelse  

 til ledsaget udgang til en tur i Tivoli.
 Justitsministeriet havde  

 afslået sidstnævnte ansøgninger i skrivelser af 25. marts og 17. august 1992.  

 Ministeriet havde ved afgørelsen - og efter indhentet udtalelse fra  

 anklagemyndigheden - navnlig lagt vægt på turens varighed og på de  

 vanskeligheder, der kan opstå, når ledsagekontrol skal udøves i en større  

 menneskemængde.
I anledning af A's ansøgning  

 i skrivelsen af 31. marts 1993 udtalte Politimesteren i Z-by sig imod at  

 imødekomme det ansøgte.
Han lagde navnlig vægt på turens varighed og på de  

 vanskeligheder, der erfaringsmæssigt kan opstå, når ledsagekontrol skal  

 udøves  

 i en menneskemængde, som må formodes at være til stede under færgeoverfarten.
 Ved skrivelse af 13. maj 1993  

 meddelte Justitsministeriet A følgende afgørelse:
 "...
 Ifølge § 3 i  

 Justitsministeriets cirkulære af 15. november 1977 om meddelelse af friheder  

 m.v. til personer, der i medfør af straffelovens § 68 eller § 69 er dømt til  

 anbringelse i hospital for sindslidende eller institution for åndssvage,  

 meddeles friheder m.v. ved dom til anbringelser i Sikringsanstalten af  

 Justitsministeriet.
 Efter cirkulærets § 1  

 forudsættes det, at den myndighed, der træffer afgørelse, i hvert enkelt  

 tilfælde - udover behandlingsmæssige hensyn - nøje overvejer de hensyn til  

 retssikkerheden, som har begrundet dom til anbringelse i stedet for mindre  

 indgribende foranstaltninger.
 I den anledning skal man  

 meddele, at Justitsministeriet efter en gennemgang af sagen ikke på nuværende  

 tidspunkt finder at kunne imødekomme ansøgningen om tilladelse til en udgang  

 til moderen i Odense.
Justitsministeriet har ved  

 afgørelsen blandt andet lagt vægt på, at det på baggrund af karakteren af de  

 forbrydelser, som den pågældende er dømt for, turens varighed samt de  

 vanskeligheder, der erfaringsmæssigt kan opstå, når ledsagekontrol skal  

 udøves  

 i en menneskemængde, som må formodes at være til stede under færgeoverfarten,  

 ikke findes forsvarligt at tillade en udgang til moderen i Odense." Ved skrivelse af 18. maj 1993  

 anmodede A Justitsministeriet om at tage afgørelsen af 13. maj 1993 op til  

 fornyet vurdering.
Til støtte for sin anmodning anførte A, at  

 Justitsministeriets afgørelse i den konkrete sag var i strid med afgørelser,  

 som Justitsministeriet tidligere havde truffet vedrørende C.
Efter A's  

 opfattelse var B's sag "ganske analog" med C's sag.
C var ved Æ  

 Rets  

 dom af 21. maj 1987 fundet skyldig i grov legemsbeskadigelse ved knivstik mod  

 sin moder og knivdrab af hendes samlever og således dømt til anbringelse i  

 Sikringsanstalten kun 4 måneder før B's seneste dom til anbringelse i  

 anstalten.
C havde siden været overflyttet til Psykiatrisk Afdeling i Q-by,  

 og  

 tilbage til Sikringsanstalten igen.
I skrivelsen af 18. maj 1993  

 gjorde A Justitsministeriet opmærksom på, at ministeriet ved sine skrivelser  

 af  

 20. december 1989, 19. september 1990, 17. januar 1991, 26. november 1992 og  

 11. marts 1993 gav C tilladelse til ledsaget udgang med henblik på at besøge  

 sin moder.
De to sidste tilladelser var givet efter C's tilbagevenden til  

 Sikringsanstalten.
C's moder boede - ligesom B's moder - i Odense.  

 Justitsministeriet havde givet tilladelserne efter forud indhentet erklæring  

 fra Politimesteren i Æ-by, der ikke havde udtalt  

 sig imod det ansøgte.
Efter A's oplysninger var alle besøg afviklet uden  

 vanskeligheder.
Det var A's opfattelse, at  

 politimesterembederne i Æ-by og Z-by "anlægger forskellige principielle  

 synspunkter i vurderingen af en persons farlighed under visse  

 omstændigheder", hvilket udmønter sig i en "iøjnefaldende  

 forskelsbehandling" fra Justitsministeriets side.
A argumenterede  

 endvidere for sin manglende forståelse af afslaget til B - særligt set i  

 forhold til behandlingen af C's ansøgninger - på følgende måde:
 "...
 Når henses til, at det herfra  

 vedvarende er fremhævet, at (B), når han færdes under ledsagelse, ikke på  

 nogen  

 måde vil kunne anses for personfarlig, ligesom hans evne til at smutte bort  

 og  

 gemme sig for ledsagerne realistisk må anses for negligeabel, mens der herfra  

 m.h.t (C) aldrig er lagt skjul på, at han indimellem har været ganske meget  

 psykisk svingende, men at afdelingen meget vel kan vurdere dette og tage  

 hensyn  

 dertil ved administreringen af såvel korte som lange udgange, forekommer det  

 yderligere uforståeligt, at den stabile og initiativfattige (B) endnu ikke,  

 snart seks år efter sin anbringelse, har kunnet få tilladelse til ledsaget  

 hjemmebesøg, mens den psykisk mere labile (C) inden for samme tidsrum har  

 kunnet få i alt fem sådanne besøgsrejser, oven i købet til samme politikreds,  

 som (B) gerne vil besøge, og til det overlevende offer for hans pådømte  

 forbrydelse.
 Der synes her at være tale om  

 en så grel, øjensynlig lokalt betinget forskel i indstillingerne, at jeg  

 indtrængende  

 må appellere til Justitsministeriet om at anlægge et mere ensartet og  

 objektivt  

 overskøn og som konsekvens heraf tage afslappet på ansøgningen om besøgsrejse  

 til (B) op til fornyet vurdering.
..." Ved skrivelse af 12. juli  

 1993 til A meddelte Justitsministeriet, at ministeriet fastholdt afgørelsen  

 af  

 13. maj 1993 med den deri angivne begrundelse.
Ministeriet anførte, at  

 ministeriet havde lagt afgørende vægt på, at anklagemyndigheden af  

 retssikkerhedsmæssige grunde ikke kunne anbefale det ansøgte, og at  

 ministeriet  

 ikke ud fra en konkret vurdering af B's forhold fandt det forsvarligt at  

 imødekomme ansøgningen.
Skrivelsen var vedlagt en udtalelse af 27. maj 1993  

 fra  

 Politimesteren i Z-by, hvoraf det fremgik, at A's skrivelse af 18. maj 1993  

 ikke  

 gav politimesteren anledning til yderligere bemærkninger, idet han ikke havde  

 kendskab til sagen om C.
I klagen til mig anførte A,  

 at han vel var klar over, at ombudsmandens muligheder for at gribe ind over  

 for  

 et administrativt skøn er begrænsede.
Der var imidlertid efter A's opfattelse  

 tale om, at Justitsministeriet slet ikke havde anlagt et selvstændigt skøn,  

 men  

 blot "har skrevet af efter" politimesterembedet i Z-by og  

 Statsadvokaten for Ø.
 I en udtalelse til mig i  

 anledning af A's klage henholdt Justitsministeriet sig til den tidligere  

 trufne  

 afgørelse.
 I min afsluttende skrivelse  

 til A udtalte jeg følgende:
"Justitsministeriets  

 afgørelse er truffet efter bestemmelsen i § 3, jf. § 1 i Justitsministeriets  

 cirkulære af 15. november 1977 om meddelelse af friheder m.v. til personer,  

 der  

 i medfør af straffelovens § 68 eller § 69 er dømt til anbringelse i hospital  

 for sindslidende (psykiatrisk sygehus eller sygehusafdeling) eller i  

 institution for åndssvage.
Bestemmelserne har følgende ordlyd:
"  

  

 § 1.  

  

 Meddelelse af friheder m.v. forudsætter som hidtil, at den  

 myndighed, der træffer afgørelsen i hvert enkelt tilfælde, - udover  

 behandlingsmæssige hensyn - nøje overvejer de hensyn til retssikkerheden, som  

 har begrundet dom til anbringelse i stedet for mindre indgribende  

 foranstaltninger." "  

  

 § 3.  

  

 De i § 2 nævnte retningslinier finder ikke anvendelse ved dom  

 til anbringelse i sikringsanstalt.
Ved sådan anbringelse kan friheder m.v.  

 kun  

 meddeles af Justitsministeriet." Bestemmelsen i cirkulærets §  

 2 fastlægger, hvem (overlæge, overlæge sammen med statsadvokat, eller  

 Justitsministeriet) der har kompetencen til at meddele friheder mv.  

 Kompetencefordelingen er afhængig af det nærmere indhold af den ansøgte  

 frihed.  

 Udgang - med eller uden ledsagelse - er et eksempel på en frihed, der er  

 omfattet af cirkulæret.
Det fremgår af  

 bestemmelserne, at det - når den pågældende ansøger er anbragt på en  

 sikringsanstalt - er Justitsministeriet, som afgør, hvorvidt tilladelse til  

 frihed skal meddeles.
Ved afgørelsen skal Justitsministeriet inddrage  

 hensynet  

 til retssikkerheden.
 Afgørelsen af, med hvilken  

 vægt hensynet til retssikkerheden skal indgå og afvejes i forhold til  

 varetagelsen af den anbragtes interesser samt de behandlingsmæssige hensyn,  

 beror på en skønsmæssigt præget vurdering.
 Efter de regler, der gælder  

 for min virksomhed, kan jeg kun kritisere en sådan afgørelse, såfremt der  

 foreligger særlige omstændigheder.
 En sådan særlig omstændighed  

 kan for eksempel være, at afgørelsen er truffet i strid med en  

 forvaltningsretlig  

 lighedsgrundsætning, der afskærer ikke-sagligt begrundet forskelsbehandling.  

 Det fremgår af (B's) sag, at han ønsker at inddrage (C's) sag med henblik på  

 en  

 sammenligning af disse to sager.
Hertil bemærker jeg, at det  

 forskellige udfald af de to sager er konkret begrundet og hviler på  

 individuelt  

 foretagne bedømmelser af bl.a. personernes farlighed.
Jeg har ingen særlige  

 forudsætninger for at vurdere sådanne spørgsmål og må derfor afstå fra at  

 foretage en nærmere sammenligning af (B's) sag med (C's) sag.
 Jeg har således ikke grundlag  

 for at kritisere Justitsministeriets afgørelse i skrivelsen af 13. maj 1993.  

 Jeg har hæftet mig ved Justitsministeriets bemærkning i skrivelsen om, at  

 ministeriet "ikke på nuværende tidspunkt" fandt at kunne imødekomme  

 ansøgningen om tilladelse til udgang til besøg hos moderen.
Jeg finder imidlertid  

 anledning til at bemærke, at det umiddelbart forekommer mig mindre  

 tilfredsstillende, at konkrete - og i forhold til sagen tilfældige -  

 omstændigheder i forbindelse med rejsen skulle være udslagsgivende for (B's)  

 muligheder for at få tilladelse til at besøge sin mor.
Jeg henviser til, at  

 Justitsministeriets afslag særligt er begrundet i problemerne med at udøve  

 ledsagekontrol på overfarten over Storebælt.
 Jeg har fundet i en samtidig  

 skrivelse til Justitsministeriet at burde pege på følgende:
Jeg har fuld forståelse for  

 den konkrete fare, der kan opstå i et menneskemylder under overfarten over  

 Storebælt, og at det efter omstændighederne kan være vanskeligt at udøve den  

 fornødne ledsagekontrol.
Disse vanskeligheder vil dog være betinget af de  

 nærmere omstændigheder, der udgør den situation, hvori kontrollen skal  

 udøves.  

 Det må i den forbindelse efter min opfattelse være relevant - eventuelt i  

 samarbejde med DSB - at søge at finde et rejsetidspunkt, hvor belægningen på  

 overfarten erfaringsmæssigt er lille, og hvor de umiddelbare og forudseelige  

 problemer med udøvelsen af ledsagekontrollen således er tilsvarende mindre.
I  

 den forbindelse finder jeg at burde pege på, at der kunne være anledning til  

 at  

 undersøge, om det er muligt at etablere en ordning med DSB, således at der  

 til  

 transporter som den foreliggende stilles et lokale (eventuelt et sygerum,  

 hvis  

 et sådant findes) på Storebæltsfærgen til rådighed, hvor den person, der  

 transporteres,  

 og hans ledsagere kan opholde sig under overfarten.
En anden mulighed kan  

 være  

 at søge opnået tilladelse til undtagelsesvist at forblive i køretøjet på  

 dækket  

 under overfarten.
..." I en skrivelse af 18. marts  

 1994 til A anførte Justitsministeriet bl.a. følgende:
 "Man skal herefter  

 meddele, at det er Justitsministeriets opfattelse, at de forhold, der i  

 ministeriets skrivelse af 13. maj 1993 er anført som begrundelse for det  

 meddelte afslag, fortsat bør tillægges ganske væsentlig - men ikke afgørende  

 -  

 vægt.
 Efter en fornyet gennemgang  

 af sagen skal man imidlertid meddele, at Justitsministeriet - under  

 forudsætning af, at Sikringsanstalten i samarbejde med DSB finder en  

 tilfredsstillende løsning på de problemer, som færgeoverfarten rejser - vil  

 være indstillet på at meddele tilladelse til det ansøgte på følgende vilkår:
at  

  

 moderen er indforstået med besøget, at  

  

 den pågældende er under konstant ledsagelse af 3  

 personalemedlemmer fra Sikringsanstalten, at  

  

 rejsen foregår i Sikringsanstaltens bil, samt at  

  

 politiet omgående underrettes, såfremt udgangen ikke forløber  

 planmæssigt." Justitsministeriet sendte mig  

 kopi af skrivelsen til underretning.
 Jeg meddelte  

 Justitsministeriet, at jeg havde taget det oplyste til efterretning.
 Over for ministeriet pegede  

 jeg på, at der - i lyset af de erfaringer, der blev indvundet i den konkrete  

 sag - kunne være anledning til at orientere fængselsmyndighederne om en  

 indgået  

 ordning med DSB.
