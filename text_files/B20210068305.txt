Bekendtgørelse om ændring af bekendtgørelse om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19 § 1 I bekendtgørelse nr. 535 af 27. marts 2021 om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19, som ændret ved bekendtgørelse nr. 595 af 9. april 2021, foretages følgende ændringer:
 1. I § 2, stk. 1, nr. 4, ændres »stk. 4« til: »stk. 2«.
 2. I § 3 indsættes som stk. 3 og 4:
 »Stk. 3. En lukning efter § 1 omfatter ikke følgende elever på skoler og institutioner m.v., som er beliggende i de geografiske områder, der fremgår af bilag 3, jf. dog stk. 4 og § 6:
 1) Elever på erhvervsuddannelser, fodterapeutuddannelsen og lokomotivføreruddannelsen, herunder ophold på kostafdeling.
 2) Elever på 9. klassetrin i grundskoler, i 10. klasse eller på 10. årgang.
 3) Elever på Forberedende Grunduddannelse (FGU), som ifølge deres uddannelsesplan forventes at afslutte uddannelsen inden 1. august 2021.
 4) Elever i 3. og 4.g på stx, hhx og htx og i 2., 3. og 4. hf, samt på internationale gymnasiale uddannelser, der forventes at afslutte deres gymnasiale uddannelse inden 1. august 2021, herunder ophold på kostafdeling.
 5) Kursister og deltagere i Ordblindeundervisning (obu), Forberedende Voksenundervisning (FVU), Almen Voksenuddannelse (AVU), hf-enkeltfag, Gymnasiale Suppleringskurser (GSK), Gymnasiale Indslusningskurser (GIF) samt Supplerende Overbygningsforløb (SOF), hvis kurset eller forløbet forventes afsluttet inden 1. august 2021.
 6) Deltagere i arbejdsmarkedsuddannelser, der ikke er omfattet af § 2, stk. 1, nr. 14 og 15, hvis forløbet forventes afsluttet inden 1. august 2021.
Stk. 4. På skoler og institutioner m.v., der modtager elever, kursister og deltagere efter stk. 3, nr. 2-6, må den ugentlige tilstedeværelsesprocent for disse elever, kursister og deltagere på hver geografisk lokalitet af institutionerne ikke overstige 80 pct. 1. pkt. finder ikke anvendelse for elever omfattet af stk. 3, nr. 4, som er indskrevet på en kostafdeling, for så vidt angår deres ophold på kostafdelingen.« 3. § 5, stk. 1, affattes således:
»Skoler og institutioner m.v. omfattet af § 1 må modtage elever i 5.-8. klasse i grundskoler til udendørs fysisk tilstedeværelse til undervisning m.v., i det omfang eleverne ikke kan fremmøde efter §§ 2-4, jf. dog § 6.« 4. I § 5 a, stk. 3, ændres »i de seneste syv dage« til: »beregnet dagligt over en syvdøgnsperiode begyndende ni dage før og sluttende tre dage før dagen for beregningen«.
 5. I § 5 a, stk. 10, indsættes efter »i de seneste syv dage«: »beregnet dagligt over en syvdøgnsperiode begyndende ni dage før og sluttende tre dage før dagen for beregningen«.
 6. I § 6, stk. 3, nr. 2, ændres »covid-19 eller« til: »covid-19,«.
 7. I § 6, stk. 3, nr. 3, ændres »højst 12 uger gammelt.« til: »højst 180 dage gammelt, eller«.
 8. I § 6, stk. 3, indsættes som nr. 4:
»4) kan fremvise dokumentation for et gennemført vaccinationsforløb mod covid-19. Et vaccinationsforløb mod covid-19 anses for gennemført 14 dage efter den afsluttende dosis.« 9. Som bilag 3 indsættes bilag 1 til denne bekendtgørelse.
§ 2 Bekendtgørelsen træder i kraft den 21. april 2021.
Børne- og Undervisningsministeriet, den 19. april 2021 Pernille Rosenkrantz-Theil / Rikke Nørregaard Bilag 1 »Bilag 3 Geografiske områder, hvor visse uddannelser ikke er lukket, jf. § 3, stk. 3 Nordjylland: Brønderslev, Frederikshavn, Hjørring, Jammerbugt, Læsø, Mariagerfjord, Morsø, Rebild, Thisted, Vesthimmerland og Aalborg Kommuner i Region Nordjylland.
 Vestjylland: Herning, Holstebro, Ikast-Brande, Lemvig, Ringkøbing-Skjern, Skive, Struer og Viborg Kommuner i Region Midtjylland.
 Østjylland: Favrskov, Hedensted, Horsens, Norddjurs, Odder, Randers, Samsø, Silkeborg, Skanderborg, Syddjurs og Aarhus Kommuner i Region Midtjylland.
 Sydjylland: Billund, Esbjerg, Fanø, Fredericia, Haderslev, Kolding, Sønderborg, Tønder, Varde, Vejen, Vejle og Aabenraa Kommuner i Region Syddanmark.
 Fyn: Assens, Faaborg-Midtfyn, Kerteminde, Langeland, Middelfart, Nordfyns, Nyborg, Odense, Svendborg og Ærø Kommuner i Region Syddanmark.
