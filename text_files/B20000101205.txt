Bekendtgørelse om forbud mod import og  

 salg af produkter, der indeholder bly.1) I medfør af §§ 30, 31, 45, 59 og 60 i lov om kemiske stoffer  

 og produkter, jf. lovbekendtgørelse nr. 21 af 16. januar 1996 som  

 ændret ved lov nr. 424 af 10. juni 1997, lov nr. 431 af 10. juni 1997  

 og lov nr. 231 af 21. april 1999, fastsættes:
Kapitel 1 Bekendtgørelsens område § 1. Denne bekendtgørelse omfatter import og salg  

 af produkter, der indeholder bly.
 § 2. Ved bly forstås grundstoffet bly, både  

 i metallisk form og i kemiske forbindelser.
 Stk. 2. Ved produkter, der indeholder bly, forstås  

 produkter, hvori bly indgår med mere end 100 ppm (mg/kg) i produktets  

 homogene enkeltdele.
 Stk. 3. Grænseværdien i stk. 2 finder dog  

 ikke anvendelse for blycarbonater og blysulfater i maling.
 § 3. Bekendtgørelsens regler hindrer ikke import,  

 salg og anvendelse af produkter, der på tidspunktet for  

 bekendtgørelsens ikrafttræden er reguleret i medfør af  

 anden lovgivning, der implementerer EU-direktiver2) , samt anden lovgivning i øvrigt,  

 herunder bl.a. bekendtgørelse nr. 807 af 2. december 1986 om  

 begrænsning af motorbenzins indhold af blyforbindelser og benzen,  

 bekendtgørelse nr. 966 af 13. december 1993 om visse batterier og  

 akkumulatorer, der indeholder farlige stoffer, bekendtgørelse nr. 41  

 af 21. januar 1994 med senere ændringer om skydevåben og  

 ammunition, der må anvendes til jagt m.v., bekendtgørelse nr.  

 568 af 6. december 1983 om anvendelse af slagger og flyveaske,  

 bekendtgørelse nr. 823 af 16. september 1996 med senere  

 ændringer om anvendelse af affaldsprodukter til  

 jordbrugsformål.
 § 4. Bekendtgørelsen omfatter ikke import og salg  

 af produkter udelukkende til eksport.
 § 5. Bekendtgørelsen omfatter ikke:
 1)	Råvarer og halvfabrikata.
 2)	Brugte produkter, der ved førstegangssalg opfyldte danske  

 krav.
Kapitel 2 Anvendelsesbegrænsninger Kemiske forbindelser af bly § 6. Import og salg af produkter, der indeholder kemiske  

 forbindelser af bly, er forbudt fra 1. marts 2001.
 Stk. 2. Uanset forbudet i stk. 1 er import og salg af  

 produkter, der indeholder kemiske forbindelser af bly, fortsat tilladt for de  

 produktkategorier, som er nævnt i bilag 1 til denne  

 bekendtgørelse, indtil de i bilaget anførte tidspunkter.
Metallisk bly § 7. Import og salg af produkter, der indeholder  

 metallisk bly, er forbudt for de produktkategorier, som er nævnt i  

 bilag 2 til denne bekendtgørelse, fra det tidspunkt, som er  

 anført i bilaget.
 Stk. 2. Forbudet i stk. 1 omfatter ikke produkter til  

 reparation af eksisterende produkter, herunder reparation, om- og tilbygning  

 på huse.
Kapitel 3 Kontrol, dispensation og klageadgang § 8. Miljøstyrelsen kan i ganske  

 særlige tilfælde tillade, at reglerne i bekendtgørelsen  

 fraviges.
Miljøstyrelsen kan stille vilkår for tilladelsen.
 § 9. Tilsyn og kontrol med overholdelse af  

 reglerne i bekendtgørelsen udøves af Miljøstyrelsen, jf.  

 kapitel 10 i lov om kemiske stoffer og produkter.
 Stk. 2. Miljøstyrelsens afgørelser efter  

 § 8 kan ikke påklages til anden administrativ myndighed.
Kapitel 4 Straf og ikrafttrædelse § 10. Medmindre højere straf er forskyldt efter  

 anden lovgivning, straffes med bøde den, der 1)	overtræder bekendtgørelsens § 6 og § 7, eller 2)	tilsidesætter vilkår knyttet til en tilladelse efter  

 § 8.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på menneskers eller husdyrs liv eller sundhed  

 eller fremkaldt fare derfor, eller 2)	voldt skade på miljøet eller fremkaldt fare derfor,  

 eller 3)	opnået eller tilsigtet en økonomisk fordel, herunder  

 ved besparelser, for den pågældende selv eller andre.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 11. Bekendtgørelsen træder i kraft den 1.  

 december 2000.
 Stk. 2. Reglerne vedrørende bly i § 2 og § 13 i  

 bekendtgørelse nr. 1042 af 17. december 1997 om begrænsning af  

 salg og anvendelse af visse farlige kemiske stoffer og produkter til specielt  

 angivne formål ophæves den 1. marts 2001.
Bilag 1 Liste over produktkategorier, der indeholder kemiske forbindelser af bly,  

 hvor import og salg - uanset forbudet i § 6, stk.1 - er tilladt indtil  

 de  anførte tidspunkter Produktkategorier Tilladt indtil 1.	Sikkativer, dog ikke indeholdende blycarbonat og blysulfat, i  

 maling og lak 1. december 2001 2.	Glasurer på keramiske produkter, undtagen glasurer på  

 kunst, kunsthåndværk, tegl, klinker, mursten,  

 tændrør og produkter, som må antages at kunne finde  

 anvendelse i forbindelse med levnedsmidler 1. december 2002 3.	Emaljer og pigmenter på keramiske produkter, undtagen emaljer  

 og pigmenter på kunst, kunsthåndværk og produkter, som  

 må antages at kunne finde anvendelse i forbindelse med  

 levnedsmidler 1. december 2002 4.	Pigmenter i produkter til signal- og advarselsformål 1. december 2002 5.	Specielle formål i elastomere:
accelleratorer varmestabilisatorer 1. december 2002 indtil videre 6.	Stabilisatorer i plastprodukter:
profiler til døre og vinduer andre produkter tagrender og nedløbsrør tagplader rør elkabler, der indgår i produkter 1. december 2001 1. december 2001 1. december 2002 1. december 2003 1. december 2003 indtil videre 7.	Smøremidler, incl. i lejemetal 1. december 2003 8.	Bremsebelægninger 1. december 2004 9. Produkter til katodisk lakering 1. december 2004 10.	Udladningslamper indtil videre 11. Maling til specielle formål:
korrosionsbeskyttelsesmaling med under 250 ppm bly, dog ikke som blycarbonat og blysulfat antibegroningsmaling med under 1250 ppm bly, dog ikke som blycarbonat og blysulfat indtil videre 12. Glas til specielle formål:
billedrør lyskilder optik strålingsbeskyttelse bilruder plader i kopimaskiner coating af planglas krystalglas silikatglas til sandblæsning indtil videre 13. Glasurer, emaljer og pigmenter på kunst og  

 kunsthåndværk, der må antages ikke at kunne finde  

 anvendelse i forbindelse med levnedsmidler indtil videre 14. Glasur på tegl, klinker, mursten og tændrør indtil videre 15. Elektroniske komponenter indtil videre 16. Produkter til reparation af eksisterende produkter indtil videre 17. Produkter til forskning, udvikling og laboratorieanvendelse indtil videre Bilag 2 Liste over produktkategorier, der indeholder metallisk bly, hvor import og  

 salg - i henhold til § 7 - er forbudt fra de anførte  

 tidspunkter.
Produktkategorier Forbudt fra 1.	Produkter til hobbyformål 1. marts 2001 2.	Fyrfadslys og andre lys 1. marts 2001 3.	Gardinvægte 1. marts 2001 4.	Produkter til dekorative formål 1. marts 2001 5.	Sikkerhedsplomber 1. marts 2001 6.	Produkter til tagdækning af bygninger 1. marts 2001 7.	Produkter til inddækning på bygninger 1. december 2002 8.	Fiskeredskaber til erhvervsfiskeri 1. december 2002 9.	Fiskeredskaber til lystfiskeri 1. december 2002 10.	Loddelegeringer til VVS- og blikkenslagerformål, undtagen til lodning af zinkplade 1. december 2002 1. december 2002 Miljø- og Energiministeriet, den 13.  

 november 2000 Svend Auken /Helge Andreasen 1)   Bekendtgørelsen har som udkast  

 været notificeret i overensstemmelse med Europa-parlamentets og  

 Rådets direktiv 98/34/EF (Informationsproceduredirektivet), som senest  

 ændret ved direktiv 98/48/EF.
Bekendtgørelsen indeholder  

 bestemmelser der gennemfører dele af Rådets direktiv  

 89/677/EØF (EF-tidende L 398 s. 19).
 2)   Herunder  

 Rådets direktiv 93/42/EØF om medicinske anordninger, der blandt  

 andet er gennemført ved bekendtgørelse nr. 734 af 10. august  

 1994, bekendtgørelse nr. 41 af 17. januar 1995 samt  

 bekendtgørelse nr. 139 af 1. marts 1995. Rådets direktiv  

 84/500/EØF om keramiske genstande, bestemt til at komme i  

 berøring med levnedsmidler, der blandt andet er gennemført ved  

 bekendtgørelse nr. 1064 af 4. december 1996. Rådets direktiv  

 94/62/EØF om emballage og emballageaffald, der blandt andet er  

 gennemført ved lovbekendtgørelse nr. 698 af 22. september 1998  

 med senere ændringer, lovbekendtgørelse nr. 21 af 16. januar  

 1996 med senere ændringer, bekendtgørelse nr. 350 af 9. maj  

 1994, lov nr. 376 af 18. maj 1994, lovbekendtgørelse nr. 637 af 21.  

 august 1998, bekendtgørelse nr. 731 af 9. oktober 1998,  

 bekendtgørelse nr. 124 af 27. februar 1989, bekendtgørelse nr.  

 600 af 18. september 1987, bekendtgørelse nr. 299 af 30. april 1997,  

 bekendtgørelse nr. 298 af 30. april 1997, bekendtgørelse nr.  

 583 af 24. juni 1996, bekendtgørelse nr. 1199 af 23. december 1992,  

 bekendtgørelse nr. 692 af 22. september 1998 samt  

 bekendtgørelse nr. 300 af 30. april 1997.
