Fremsat den 21. januar 2004 af Elsebeth Gerner Nielsen (RV),  

 Elisabeth Arnold (RV), Marianne Jelved (RV),  

  

 Naser Khader (RV) og Anders Samuelsen (RV) Forslag til folketingsbeslutning om afskaffelse af starthjælp for udvalgte grupper af  

 flygtninge Folketinget opfordrer regeringen til snarest muligt at  

 fremsætte de nødvendige lovforslag og foretage de fornødne ændringer af  

 administrative forskrifter med henblik på at forbedre de økonomiske vilkår  

 for  

 de mest udsatte flygtninge i Danmark.
Forbedringerne skal især tilgodese  

 traumatiserede og torturramte flygtninge samt ældre flygtninge med ringe  

 uddannelsesmæssig baggrund og skal sikre:
 1.  

 	  

    

 At alle flygtninge  

 inden for de første 3 måneder af asylperioden screenes for psykiske og  

 fysiske  

 lidelser som følge af tortur, rædselsoplevelser m.v.
2.  

 	  

    

 At alle flygtninge  

 med behandlingskrævende traumer fritages for starthjælp og i stedet tildeles  

 kontanthjælp, indtil de er raske nok til at arbejde.
Der skal endvidere være  

 mulighed for at give revalideringsydelse og førtidspension.
 3.  

 	  

    

 At antallet af  

 behandlingspladser inden for det psykiatriske hospitalsvæsen øges, således at  

 ventetiden til behandling for traumatiserede flygtninge nedbringes til et  

 halvt  

 år.
 4.  

 	  

    

 At flygtninge over  

 50 år og uden nævneværdig uddannelsesmæssig baggrund fritages for starthjælp  

 for i stedet at modtage kontanthjælp, alternativt førtidspension.
 5.  

 	  

    

 At flygtninge over  

 50 år og uden nævneværdig uddannelsesmæssig baggrund efter eget ønske kan  

 fritages for det sædvanlige arbejdsmarkedsrettede integrationskursus til  

 fordel  

 for et integrationsforløb, som sikrer de pågældende flygtninge de bedst  

 tænkelige muligheder for at klare sig i det danske samfund, herunder lære  

 sproget.
Bemærkninger til forslaget Baggrund for forslaget Det Radikale Venstre ønsker starthjælpen afskaffet for  

 alle.
Dette beslutningsforslag skal ses i lyset af, at et flertal i  

 Folketinget  

 desværre ikke synes at kunne indse nødvendigheden heraf.  

 Integrationsministeren  

 har dog udtalt, at starthjælpen er den mindst ringe løsning og er valgt,  

 fordi  

 man ikke kan se andre muligheder.
Derfor fremsætter Det Radikale Venstre  

 dette  

 forslag, hvis mål netop er at anvise andre løsninger for de dårligst stillede  

 flygtninge.
Bemærkninger til forslagets enkelte punkter Ad. 1.  

  

 Traumatiserede flygtninge er personer, der lider under traumer som følge af  

 bl.a. tortur, rædselsoplevelser under krig, borgerkrig, politisk forfølgelse  

 m.v.
Disse oplevelser har ført til alvorlige psykiske, fysiske og sociale  

 problemer.
I dag er der udviklet faglige metoder, som med sikkerhed  

 kan fastslå, om et menneske lider af traumer som følge af ovennævnte forhold.  

 Med en hurtig screening af alle flygtninge, som kan have været udsat for  

 ovennævnte forhold, sikres de bedste betingelser for den fremtidige  

 integration.
Flygtninge med traumer har ofte svært ved at følge et  

 almindeligt  

 integrationsprogram, hvorfor der kan være behov for en særlig indsats og  

 særlige hensyn i kombination med den nødvendige behandling.
Ad. 2.  

  

 Formålet  

 med starthjælpen er ifølge regeringen at motivere flygtninge til at komme i  

 arbejde.
De traumatiserede flygtninge har som hovedregel ikke mulighed for at  

 arbejde, og de har derfor kun meget ringe muligheder for at supplere  

 starthjælpen med anden indkomst.
Derfor foreslås det, at denne gruppe  

 mennesker  

 fritages for starthjælpen til fordel for kontanthjælp.
Dermed får de bedre  

 mulighed for at koncentrere sig om danskundervisningen og den nødvendige  

 behandling.
Flygtninge med traumer og deres familier har generelt svært  

 ved at få overskud til at integrere sig i det danske samfund.
Undersøgelser  

 om  

 fravær fra danskundervisning tyder på, at traumatiserede flygtninge har meget  

 fravær på grund af de fysiske og psykiske lidelser, som er forårsaget af  

 deres  

 traumer.
Desuden har de ofte et meget ringe udbytte af danskundervisningen på  

 grund af smerter og traumerelaterede hukommelses- og  

 koncentrationsvanskeligheder.
På grund af starthjælpens lave niveau skal den  

 traumatiserede flygtning og dennes familie også bekymre sig om dårlige  

 økonomiske vilkår, samtidig med at der skal fokuseres på tilpasning til det  

 danske samfund, danskundervisning og jobsøgning.
De pågældende flygtninge  

 kommer ind i en ond cirkel: Deres psykiske og fysiske ustabilitet forhindrer  

 dem i at tage et arbejde, som kan sikre en indkomst ud over starthjælpen.
De  

 økonomiske bekymringer gør det endnu vanskeligere for flygtningene at  

 koncentrere sig om deres skole, hvilket lægger dem yderligere hindringer i  

 vejen for en vellykket integration.
Kommunernes Landsforening har anbefalet, at starthjælpen  

 til traumatiserede flygtninge afskaffes.
Dette forslag støttes af 253 ud af  

 267  

 borgmestre.
Det er endvidere forslagsstillernes opfattelse, at  

 personer, som er under revalidering, skal kunne få revalideringsydelse.
Her  

 tænkes på flygtninge med  

    

  

 traumer, som  

 ikke er i stand til at følge et almindeligt integrationsprogram.
Personer, som på grund af psykiske eller fysiske handicap  

 opfylder kravene til at få førtidspension, skal have en sådan.
Her tænkes på  

 flygtninge, som vurderes aldrig at kunne komme i arbejde som følge af deres  

 lidelser.
Ad. 3.  

  

 De  

 traumatiserede flygtninge må ofte vente i op til 2 år på at indlede et  

 behandlingsforløb, efter at det er opdaget, at de ikke kan fungere på grund  

 af  

 følgevirkningerne efter tortur, organiseret vold eller krigstraumer.
Det er  

 et  

 dårligt grundlag for integration.
Det er spild af menneskelige ressourcer.  

 Derfor bør behandlingstilbuddene udvides, jf. beslutningsforslag nr.
B 129 om  

 forbedring af de tværfaglige rehabiliteringstilbud til traumatiserede og  

 torturramte flygtninge fra folketingsåret 2002-03 (jf.
Folketingstidende,  

 forhandlingerne side 8900 og tillæg A side 6333 og 6335). Forslagsstillerne  

 afventer med interesse det arbejde, Indenrigs- og Sundhedsministeriet og  

 Kommunernes Landsforening som led i kommuneforhandlingerne har sat i værk på  

 området.
Ad 4.  

  

 Det  

 foreslås ligeledes, at ældre flygtninge over 50 år, hvis chance for at komme  

 ud  

 på arbejdsmarkedet er meget ringe, fritages for starthjælp og i stedet  

 tildeles  

 kontanthjælp.
Baggrunden er, at deres chance for at supplere starthjælpen med  

 en arbejdsindkomst er meget lille.
Ad.5.  

  

 Ældre  

 flygtninge, som ikke  

    

  

 ønsker at komme ud  

 på arbejdsmarkedet og har ringe chance herfor, bør tilbydes et alternativt  

 integrationsforløb med fokus på et aktivt virke i det civile samfund, således  

 at den enkelte kan klare sig selv, samtidig med at der bidrages aktivt til  

 f.eks. foreningslivet.
Kommunernes integrationsråd bør spørges til råds  

 vedrørende de aktiviteter, som bør tilbydes de ældre flygtninge.
 Det er efter forslagsstillernes opfattelse et stort  

 ressourcespild at sende ældre flygtninge med dårlig uddannelsesbaggrund  

 igennem  

 et integrationsforløb målrettet arbejdsmarkedet.
Skriftlig fremsættelse Elsebeth Gerner Nielsen (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om afskaffelse af starthjælp for udvalgte grupper af  

 flygtninge.
(Beslutningsforslag nr.
B 110).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
