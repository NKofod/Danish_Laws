 Udtalt, at arbejdsløshed inden for et bestemt fag ikke udelukker hjælp  

 til uddannelse i dette fag i medfør af bistandslovens § 42, med mindre  

 arbejdsløsheden skyldes varigt bortfald af de fremtidige  

 beskæftigelsesmuligheder inden for faget eller andre særlige omstændigheder.
 MEDDELELSE OM AFGØRELSEN:
 En klient uden egentlig erhvervsuddannelse havde ansøgt det sociale udvalg  

 i X kommune om hjælp til erhvervelse af stort førerbevis i medfør af  

 bistandslovens § 42.
Det sociale udvalg gav afslag på det ansøgte under henvisning til, at der  

 i området var et betydeligt antal ledige chauffører.
Det sociale udvalg mente  

 således ikke, at ansøgeren ved at modtage hjælp til den ansøgte uddannelse  

 ville forbedre sine erhvervsmuligheder.
 Amtsankenævnet udtalte, at arbejdsløshed indenfor et bestemt fag ikke i  

 sig selv udelukker, at der kan ydes hjælp til uddannelse til dette, medmindre  

 arbejdsløsheden skyldes et varigt bortfald af de fremtidige  

 beskæftigelsesmuligheder indenfor faget eller andre ganske særlige  

 omstændigheder.
 Amtsankenævnet fandt på denne baggrund, at det sociale udvalg havde  

 behandlet sagen på et urigtigt grundlag, og hjemviste sagen til fornyet  

 behandling.
