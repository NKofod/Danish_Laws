 Den 28. december 1985 undertegnedes i Jakarta en overenskomst mellem  

 Danmark og Indonesien til undgåelse af dobbeltbeskatning og forhindring af  

 skatteunddragelse for så vidt angår indkomstskatter.
 Overenskomsten har følgende ordlyd:
Oversættelse OVERENSKOMST mellem Kongeriget Danmarks regering og Republikken Indonesiens regering  

 til undgåelse af dobbeltbeskatning og forhindring af skatteunddragelse for så  

 vidt angår indkomstskatter Kongeriget Danmarks regering og Republikken Indonesiens regering, der ønsker at indgå en overenskomst til undgåelse af dobbeltbeskatning og  

 forhindring af skatteunddragelse for så vidt angår indkomstskatter, er blevet enige om følgende bestemmelser:
Artikel 1 DE AF OVERENSKOMSTEN OMFATTEDE PERSONER Denne overenskomst skal finde anvendelse på personer, der er hjemmehørende  

 i en af eller begge de kontraherende stater.
Artikel 2 DE AF OVERENSKOMSTEN OMFATTEDE SKATTER 1. Denne overenskomst skal finde anvendelse på  

 indkomstskatter, der pålignes på hver af de kontraherende staters, dens  

 politiske underafdelingers eller dens lokale myndigheders vegne, uden hensyn  

 til hvorledes de opkræves.
 2. Som indkomstskatter skal anses alle skatter, der  

 pålignes hele indkomsten eller dele af indkomsten, herunder skatter af  

 fortjeneste ved afhændelse af rørlig formue eller fast ejendom, skatter der  

 pålignes den samlede lønsum, der udbetales af foretagender, såvel som skatter  

 på formueforøgelse.
 3. De gældende skatter, på hvilke overenskomsten skal  

 finde anvendelse, er især:
 (herefter omtalt som »dansk skat«).
Den indkomstskat, som pålægges i medfør af Undang-undang Pajak Penghasilan  

 1984 (lov nr. 7 af 1983), og i det omfang, det er fastsat i den pågældende  

 indkomstskattelov, den selskabsskat, som pålægges i medfør af Ordonansi Pajak Perseroan 1925  

 (State Gazette nr. 319 af 1925 som senest ændret ved lov nr. 8 af 1970), samt den skat, som pålægges i medfør af Undang-undang Pajak atas Bunga, Dividen  

 dan Royalty 1970 (lov nr. 10 af 1970); (herefter omtalt som »indonesisk skat«).
4. Overenskomsten skal også finde anvendelse på alle  

 skatter af samme eller væsentlig samme art, der efter denne overenskomsts  

 underskrivelse pålignes som tillæg til eller i stedet for de gældende  

 skatter.
De kompetente myndigheder i de kontraherende stater skal give  

 hinanden underretning om alle væsentlige ændringer, som er foretaget i deres  

 respektive skattelove.
Artikel 3 ALMINDELIGE DEFINITIONER 1. Medmindre andet fremgår af sammenhængen, har i  

 denne overenskomst følgende udtryk den nedenfor angivne betydning:
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret deri, tillægges den betydning, som det har i  

 denne stats lovgivning om de skatter, hvorpå overenskomsten finder  

 anvendelse.
Artikel 4 SKATTEMÆSSIGT HJEMSTED 1. I denne overenskomst betyder udtrykket »en  

 person, der er hjemmehørende i en kontraherende stat« enhver person, som  

 i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller ethvert andet lignende kriterium.
Dette  

 udtryk omfatter dog ikke en person, hvis skattepligt i denne kontraherende  

 stat er begrænset til indkomst fra kilder i denne stat eller der beroende  

 formue.
 2. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende stater,  

 bestemmes hans status efter følgende regler:
3. I tilfælde, hvor en ikke-fysisk person efter  

 bestemmelserne i stykke 1 er hjemmehørende i begge de kontraherende stater,  

 skal den anses for at være hjemmehørende i den kontraherende stat, i hvilken  

 dens virkelige ledelse har sit sæde.
Hvis sædet for dens virkelige ledelse  

 anses for beliggende i begge de kontraherende stater, skal de kontraherende  

 staters kompetente myndigheder afgøre spørgsmålet ved gensidig aftale.
Artikel 5 FAST DRIFTSSTED 1. I denne overenskomst betyder udtrykket »fast  

 driftssted« et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket »fast driftssted« skal navnlig  

 omfatte:
 3. Udtrykket »fast driftssted« omfatter  

 endvidere:
 4. Udtrykket »fast driftssted« anses for  

 ikke at omfatte:
 5. Uanset bestemmelserne i stykke 1 og 2, litra a-f,  

 skal et foretagende, i tilfælde hvor en person, der ikke er en sådan  

 uafhængig repræsentant, som omhandles i stykke 6, handler i en kontraherende  

 stat på vegne et foretagende i den anden kontraherende stat, anses for at  

 have et fast driftssted i den førstnævnte kontraherende stat med hensyn til  

 hele den virksomhed, som denne person påtager sig for foretagendet, hvis  

 denne person:
 6. Et foretagende i en kontraherende stat skal ikke  

 anses for at have et fast driftssted i den anden kontraherende stat, blot  

 fordi det driver erhvervsvirksomhed i denne anden stat gennem en mægler,  

 kommissionær eller anden uafhængig repræsentant, når disse personer handler  

 inden for deres sædvanlige erhvervsvirksomheds rammer.
 Såfremt en sådan repræsentants arbejde imidlertid udelukkende, eller  

 næsten udelukkende, anvendes på foretagendets virksomhed, skal han ikke anses  

 som uafhængig repræsentant i dette stykkes forstand.
 7. Et forsikringsforetagende i en kontraherende stat  

 skal, undtagen for så vidt angår genforsikring, anses for at have et fast  

 driftssted i den anden kontraherende stat, hvis foretagendet opkræver præmier  

 på denne anden stats område eller forsikrer risici der gennem en arbejdstager  

 eller gennem en repræsentant, som ikke er en uafhængig repræsentant som  

 omhandlet i stykke 6.
 8. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i den anden kontraherende stat, eller som  

 (enten gennem et fast driftssted eller på anden måde) udøver  

 erhvervsvirksomhed i denne anden stat, skal ikke i sig selv medføre, at et af  

 de to selskaber anses for et fast driftssted for det andet.
Artikel 6 INDKOMST AF FAST EJENDOM 1. Indkomst, som oppebæres af fast ejendom, herunder  

 indkomst af land- eller skovbrug, en farm eller plantage, kan beskattes i den  

 kontraherende stat, i hvilken sådan ejendom er beliggende.
2. Udtrykket »fast ejendom« skal defineres i  

 overensstemmelse med lovgivningen i den kontraherende stat, hvori ejendommen  

 er beliggende.
Udtrykket skal i alle tilfælde omfatte tilbehør til fast  

 ejendom, besætning og redskaber, der anvendes i land- og skovbrug,  

 rettigheder på hvilke civilretten om fast ejendom finder anvendelse,  

 brugsrettigheder til fast ejendom, rettigheder til at efterforske eller til  

 at udnytte mineralforekomster, kilder og andre naturforekomster samt  

 rettigheder til beløb, som udregnes under henvisning til mængden eller  

 værdien af produktionen fra sådanne forekomster; skibe og luftfartøjer skal  

 ikke anses for fast ejendom.
 3. Bestemmelserne i stykke 1 skal finde anvendelse på  

 indkomst, der hidrører fra direkte brug, udlejning eller fra enhver anden  

 form for benyttelse af fast ejendom.
 4. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 FORTJENESTE VED ERHVERVSVIRKSOMHED 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver erhvervsvirksomhed i den anden kontraherende stat gennem et der  

 beliggende fast driftssted.
Såfremt foretagendet driver en sådan virksomhed,  

 kan dets fortjeneste beskattes i den anden stat, men dog kun for så vidt  

 angår den del deraf, som kan henføres til:
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en kontraherende stat driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er afholdt  

 for det faste driftssted, herunder generalomkostninger til ledelse og  

 administration, hvad enten de er afholdt i den stat, hvori det faste  

 driftssted er beliggende, eller andre steder.
 4. Såfremt det har været sædvane i en kontraherende  

 stat at fastsætte den fortjeneste, der kan henføres til et fast driftssted,  

 på grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 udelukke denne kontraherende  

 stat fra at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 alene for foretagendet.
Artikel 8 SKIBS- OG LUFTFART 1. Fortjeneste ved skibs- eller luftfartsvirksomhed i  

 international trafik, som drives af et foretagende i en kontraherende stat,  

 kan kun beskattes i denne stat.
 2. Bestemmelserne i stykke 1 skal også finde  

 anvendelse på fortjeneste ved deltagelse i en pool, i et konsortium eller i  

 en international driftsorganisation.
 3. Med hensyn til fortjeneste oppebåret af det danske,  

 norske og svenske luftfartskonsortium Scandinavian Airlines System (SAS) skal  

 bestemmelserne i stykke 1 kun finde anvendelse på den del af fortjenesten,  

 som svarer til den andel i konsortiet, der ejes af den danske partner i  

 Scandinavian Airlines System (SAS), Det Danske Luftfartselskab (DDL).
Artikel 9 INDBYRDES FORBUNDNE FORETAGENDER 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overenstemmelse hermed.
2. I tilfælde, hvor fortjeneste, som et foretagende i  

 en kontraherende stat er blevet beskattet af i denne stat, også medregnes i  

 fortjenesten af et foretagende i den anden kontraherende stat og beskattes i  

 overensstemmelse hermed, og den således medregnede fortjeneste er  

 fortjeneste, som ville være tilfaldet dette foretagende i den anden stat,  

 hvis vilkårene mellem foretagenderne havde været de samme, som ville være  

 blevet aftalt mellem uafhængige foretagender, skal den førstnævnte stat  

 foretage en dertil svarende regulering af det skattebeløb, som er beregnet i  

 den førstnævnte stat af fortjenesten.
Ved reguleringen skal der tages hensyn  

 til de øvrige bestemmelser i denne overenskomst vedrørende indkomstens art,  

 og de kontraherende staters kompetente myndigheder skal med henblik herpå om  

 nødvendigt rådføre sig med hinanden.
Artikel 10 UDBYTTE 1. Udbytte, som udbetales af et selskab, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid beskattes i den  

 kontraherende stat, hvori det selskab, der betaler udbyttet, er  

 hjemmehørende, og i henhold til lovgivningen i denne stat, men den skat der  

 pålignes må, såfremt modtageren er udbyttets retmæssige ejer, ikke overstige:
 De kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af denne begrænsning.
 Dette stykke berører ikke adgangen til at beskatte selskabet af den  

 fortjeneste, hvoraf udbyttet er udbetalt.
 3. Udtrykket »udbytte« betyder i denne  

 artikel indkomst af aktier eller andre rettigheder, der ikke er  

 gældsfordringer, og som giver ret til andel i fortjeneste, såvel som indkomst  

 af andre selskabsrettigheder, der er undergivet samme skattemæssige  

 behandling som indkomst af aktier i henhold til skattelovgivningen i den  

 stat, i hvilken det selskab, der foretager udlodningen, er hjemmehørende.
4. Bestemmelserne i stykke 1 og 2 skal ikke finde  

 anvendelse, såfremt udbyttets modtager, der er hjemmehørende i en  

 kontraherende stat, i den anden kontraherende stat, i hvilken det selskab,  

 der udbetaler udbyttet, er hjemmehørende, driver erhvervsvirksomhed gennem et  

 der beliggende fast driftssted eller udøver frit erhverv i den anden stat fra  

 et der beliggende fast sted, og den aktiebesiddelse, som ligger til grund for  

 udlodningen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller i artikel 14 finde anvendelse.
 5. I tilfælde, hvor et selskab, der er hjemmehørende i  

 en kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller den aktiebesiddelse, som ligger  

 til grund for udlodningen af udbyttet, har direkte forbindelse med et fast  

 driftssted eller et fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst hidrørende  

 fra denne anden stat.
 6. I tilfælde, hvor et selskab, som er hjemmehørende i  

 en kontraherende stat, har et fast driftssted i den anden kontraherende stat,  

 skal dette faste driftssteds fortjeneste, efter at have være undergivet  

 selskabsskatten, pålægges en skat, hvis sats ikke må overstige 15 procent, i  

 overensstemmelse med lovgivningen i denne anden kontraherende stat.
 7. Bestemmelsen i stykke 6 i denne artikel skal ikke  

 berøre bestemmelser, som er fastsat i nogen produktionsdelingskontrakt eller  

 arbejdskontrakt (eller nogen anden lignende kontrakt), som vedrører olie- og  

 gassektoren eller anden minedriftssektor, når en sådan kontrakt er indgået  

 den 31. december 1983 eller tidligere mellem den indonesiske regering, en af  

 dens underafdelinger, dens relevante statslige olie- og gasselskab eller  

 noget andet af dens organer og en person, som er hjemmehørende i Danmark.
Artikel 11 RENTER 1. Renter, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan beskattes i denne anden stat.
2. Sådan rente kan imidlertid også beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men den skat der pålignes må, såfremt modtageren  

 er rentebeløbets retmæssige ejer, ikke overstige 10 pct. af renten.
De  

 kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af denne begrænsning.
3. Uanset bestemmelserne i stykke 2 skal rente, der  

 hidrører fra en kontraherende stat, og som betales til regeringen i den anden  

 kontraherende stat eller til en af dens stedlige myndigheder, til  

 nationalbanken i denne anden kontraherende stat eller til noget organ, som i  

 det hele ejes af denne regering eller dens stedlige myndighed, være fritaget  

 for beskatning i den førstnævnte kontraherende stat.
Der er enighed om, at  

 dette stykke finder anvendelse på følgende danske institutioner:
for så vidt angår lån, som er ydet, eller kreditter, som er indrømmet med  

 samtykke fra den minister, som har ansvaret for finansielle anliggender eller  

 for planlægning i Indonesien.
De kompetente myndigheder i de kontraherende  

 stater kan ved gensidig aftale bestemme, på hvilke andre  

 regeringsinstitutioner dette stykke skal finde anvendelse.
 4. Udtrykket »rente« betyder i denne artikel  

 indkomst af gældsfordringer af enhver art, hvad enten de er sikrede ved pant  

 i fast ejendom eller ikke, og hvad enten de indeholder en ret til andel i  

 skyldnerens fortjeneste eller ikke, og især indkomst af statsgældsbeviser og  

 indkomst af obligationer eller forskrivninger, herunder agiobeløb og  

 gevinster, der knytter sig til obligationer eller forskrivninger.
 5. Bestemmelserne i stykke 1 og 2 skal ikke finde  

 anvendelse, såfremt modtageren af renterne, som er hjemmehørende i en  

 kontraherende stat, i den anden kontraherende stat, hvorfra renterne  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den fordring, som ligger til grund for den udbetalte rente, har direkte  

 forbindelse med (a) et sådant fast driftssted eller fast sted eller med (b)  

 erhvervsvirksomhed, som omhandlet i artikel 7, stykke 1, c).
 I så fald skal bestemmelserne henholdsvis i artikel 7 eller i artikel 14  

 finde anvendelse.
6. Renter skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder, eller af en person, der  

 er hjemmehørende i denne stat.
I tilfælde, hvor den person, der betaler  

 renten, hvad enten han er hjemmehørende i en kontraherende stat eller ej,  

 imidlertid har et fast driftssted eller et fast sted i en kontraherende stat,  

 i forbindelse med hvilket den gæld, hvoraf renten betales, er stiftet, og  

 sådan rente afholdes af dette faste driftssted eller faste sted, skal sådan  

 rente anses for at hidrøre fra den stat, hvori det faste driftssted eller det  

 faste sted er beliggende.
7. I tilfælde, hvor en særlig forbindelse mellem den,  

 der betaler renten, og den, som modtager renten, eller mellem disse og en  

 tredje person, har bevirket, at renten set i forhold til den gældsfordring,  

 for hvilken den er betalt, overstiger, af hvilken grund det end måtte være,  

 det beløb, som ville være blevet aftalt mellem skyldneren og den, som  

 modtager renten, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 hensyntagen til de øvrige bestemmelser i denne overenskomst.
Artikel 12 ROYALTIES 1. Royalties, der hidrører fra en kontraherende stat  

 og betales til en person, der er hjemmehørende i den anden kontraherende  

 stat, kan beskattes i denne anden stat.
 2. Sådan royalty kan imidlertid også beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat; men såfremt modtageren er royaltybeløbets  

 retmæssige ejer, må den skat, der pålignes, ikke overstige 15 pct. af  

 bruttobeløbet af den omhandlede royalty.
 3. Udtrykket »royalties« betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at anvende industrielt, kommercielt  

 eller videnskabeligt udstyr, eller for oplysninger om industrielle,  

 kommercielle eller videnskabelige erfaringer.
 4. Bestemmelserne i stykke 1 og 2 skal ikke finde  

 anvendelse, såfremt royaltybeløbets modtager, der er hjemmehørende i en  

 kontraherende stat, i den anden kontraherende stat, hvorfra royaltybeløbet  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den rettighed eller ejendom, som ligger til grund for de udbetalte  

 royalties, har direkte forbindelse med (a) et sådant fast driftssted eller  

 fast sted eller med (b) erhvervsvirksomhed, som omhandlet i artikel 7, stykke  

 1, c). I så fald skal bestemmelserne henholdsvis i artikel 7 eller i artikel  

 14 finde anvendelse.
5. Royalties skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder, eller af en person, der  

 er hjemmehørende i denne stat.
I tilfælde, hvor den person, der betaler  

 royalties, hvad enten han er hjemmehørende i en kontraherende stat eller ej,  

 imidlertid har et fast driftssted eller et fast sted i en kontraherende stat,  

 i forbindelse med hvilket forpligtelsen til at betale royalties er påtaget,  

 og sådanne royalties afholdes af dette faste driftssted eller faste sted,  

 skal sådanne royalties anses for at hidrøre fra den kontraherende stat, hvori  

 det faste driftssted er beliggende.
 6. I tilfælde, hvor en særlig forbindelse mellem den,  

 der betaler royalties, og den, som modtager royalties, eller mellem disse og  

 en tredje person, har bevirket, at de betalte royalties, når hensyn tages til  

 den anvendelse, rettighed eller oplysning, for hvilken de er betalt,  

 overstiger, af hvilken grund det end måtte være, det beløb, som ville være  

 blevet aftalt mellem skyldneren og modtageren, såfremt den nævnte forbindelse  

 ikke havde foreligget, skal bestemmelserne i denne artikel alene finde  

 anvendelse på det sidstnævnte beløb.
 I så fald skal det overskydende beløb kunne beskattes i overensstemmelse  

 med lovgivningen i hver af de kontraherende stater under hensyntagen til de  

 øvrige bestemmelser i denne overenskomst.
Artikel 13 KAPITALGEVINSTER 1. Fortjeneste ved afhændelse af fast ejendom som  

 defineret i artikel 6, stykke 2, kan beskattes i den kontraherende stat, i  

 hvilken ejendommen er beliggende.
 2. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 kontraherende stat har i den anden kontraherende stat, eller ved afhændelse  

 af rørlig formue, der hører til et fast sted, som en person, der er  

 hjemmehørende i en kontraherende stat, har til rådighed til udøvelse af frit  

 erhverv i den anden kontraherende stat, herunder også fortjeneste ved  

 afhændelse af et sådant fast driftssted (særskilt eller sammen med hele  

 foretagendet), eller af et sådant fast sted, kan beskattes i denne anden  

 stat.
 3. Fortjeneste ved afhændelse af skibe eller  

 luftfartøjer, der anvendes i international trafik, eller af rørlig formue,  

 som er knyttet til driften af sådanne skibe eller luftfartøjer, kan kun  

 beskattes i den kontraherende stat, hvori det foretagende, som driver skibene  

 eller luftfartøjerne, er hjemmehørende.
 4. Fortjeneste ved afhændelse af alle andre aktiver  

 end de i stykke 1, 2 og 3 omhandlede kan kun beskattes i den kontraherende  

 stat, hvori afhænderen er hjemmehørende.
Artikel 14 FRIT ERHVERV 1. Indkomst ved frit erhverv eller ved andet arbejde  

 af selvstændig karakter oppebåret af en person, der er hjemmehørende i en  

 kontraherende stat, kan kun beskattes i denne stat, undtagen under følgende  

 omstændigheder, hvor indkomsten også kan beskattes i den anden kontraherende  

 stat:
 2. Udtrykket »frit erhverv« omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 PERSONLIGT ARBEJDE I TJENESTEFORHOLD 1. Såfremt bestemmelserne i artiklerne 16, 18 og 19  

 ikke medfører andet, kan gage, løn og andet lignende vederlag for personligt  

 arbejde i tjenesteforhold oppebåret af en person, der er hjemmehørende i en  

 kontraherende stat, kun beskattes i denne stat, medmindre arbejdet er udført  

 i den anden kontraherende stat.
Er arbejdet udført der, kan det vederlag, som  

 oppebæres herfor, beskattes i denne anden stat.
 2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 personligt arbejde i tjenesteforhold, udført i den anden kontraherende stat,  

 kun beskattes i den førstnævnte stat, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjenesteforhold, som udføres om bord på  

 et skib eller luftfartøj i international trafik, beskattes i den  

 kontraherende stat, i hvilken det foretagende, som driver skibet eller  

 luftfartøjet, er hjemmehørende.
Artikel 16 BESTYRELSESHONORARER Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat, i hans egenskab af medlem af  

 bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 17 KUNSTNERE OG SPORTSFOLK 1. Uanset bestemmelserne i artiklerne 14 og 15 kan  

 indkomst, som oppebæres af optrædende kunstnere, såsom teater-, film-, radio-  

 eller fjernsynskunstnere, og musikere samt af sportsfolk ved deres i denne  

 egenskab udøvede virksomhed, beskattes i den kontraherende stat, i hvilken  

 denne virksomhed udøves.
 2. I tilfælde, hvor indkomst ved den virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den kontraherende stat, i hvilken kunstnerens eller sportsmandens  

 virksomhed udøves.
 3. Uanset bestemmelserne i stykke 1 kan vederlag eller  

 fortjeneste og løn, gage og anden lignende indkomst, som oppebæres af  

 optrædende kunstnere og sportsfolk ved deres i denne egenskab i en  

 kontraherende stat udøvede virksomhed, kun beskattes i den anden  

 kontraherende stat, hvis de pågældende personers besøg i den førstnævnte  

 kontraherende stat i væsentligt omfang støttes af offentlige midler fra denne  

 anden kontraherende stat, en af dens politiske underafdelinger eller lokale  

 myndigheder eller fra et af denne anden stats offentlige organer.
 4. Uanset bestemmelserne i stykke 2 kan i tilfælde,  

 hvor indkomst ved den virksomhed, som udøves af optrædende kunstnere og  

 sportsfolk i deres egenskab som sådanne i en kontraherende stat, ikke  

 tilfalder kunstneren eller sportsmanden selv, men en anden person, denne  

 indkomst, uanset bestemmelserne i artiklerne 7, 14 og 15, kun beskattes i den  

 anden kontraherende stat, hvis den pågældende person i væsentligt omfang  

 støttes af offentlige midler fra denne anden kontraherende stat, en af dens  

 politiske underafdelinger eller lokale myndigheder eller fra et af denne  

 anden stats offentlige organer.
Artikel 18 PENSIONER, SOCIALE SIKRINGSYDELSER, LIVRENTER OG UNDERHOLDSBIDRAG 1. Pensioner, livrenter og sociale sikringsydelser,  

 der hidrører fra en kontraherende stat og betales til en person, der er  

 hjemmehørende i den anden kontraherende stat, kan kun beskattes i den  

 førstnævnte stat.
 2. Underholdsbidrag og andre tilsvarende ydelser, der  

 hidrører fra en kontraherende stat og betales til en person, der er  

 hjemmehørende og skattepligtig af ydelserne i den anden kontraherende stat,  

 kan kun beskattes i denne anden stat.
Artikel 19 OFFENTLIGE HVERV 1. a) Vederlag, undtagen pensioner, der udbetales af  

 en kontraherende stat, dens politiske underafdelinger eller lokale  

 myndigheder til en fysisk person for udførelse af hverv for denne stat, dens  

 underafdelinger eller myndigheder, kan kun beskattes i denne stat.
 2. Bestemmelserne i artiklerne 15 og 16 skal finde  

 anvendelse på vederlag, der udbetales for hverv i forbindelse med  

 erhvervsvirksomhed, der drives af en kontraherende stat, dens politiske  

 underafdelinger eller lokale myndigheder.
Artikel 20 STUDERENDE 1. Beløb, som en studerende eller en  

 erhvervspraktikant, der er, eller som, umiddelbart før han besøger en  

 kontraherende stat, var hjemmehørende i den anden kontraherende stat, og som  

 opholder sig i den førstnævnte kontraherende stat udelukkende i studie- eller  

 uddannelsesøjemed, modtager til sit underhold, sit studium eller sin  

 uddannelse, skal ikke beskattes i denne stat under forudsætning af, at  

 sådanne beløb ydes ham fra kilder uden for denne stat.
 2. Uanset bestemmelserne i stykke 1 skal vederlag, som  

 en studerende eller en erhvervspraktikant, der er eller tidligere var  

 hjemmehørende i en kontraherende stat, og som opholder sig i den anden  

 kontraherende stat udelukkende i studie- eller uddannelsesøjemed, oppebærer  

 for udførelse af hverv i denne anden stat, ikke beskattes i denne anden stat,  

 såfremt hvervet står i forbindelse med hans studium eller uddannelse, eller  

 vederlaget for udførelsen af hvervet er nødvendigt for at supplere de midler,  

 som står til rådighed for ham til hans underhold.
Artikel 21 LÆRERE OG FORSKERE 1. En professor eller lærer, som besøger en  

 kontraherende stat i et tidsrum, der ikke overstiger 2 år, for at undervise  

 eller drive forskning ved et universitet, kollegium, skole eller  

 undervisningsanstalt i denne kontraherende stat, og som er eller umiddelbart  

 før et sådant besøg var hjemmehørende i den anden kontraherende stat, skal  

 være fritaget for beskatning i den førstnævnte kontraherende stat af ethvert  

 vederlag for sådan undervisning eller forskning, som han beskattes af i den  

 anden kontraherende stat.
 2. Denne artikel skal ikke finde anvendelse på  

 indkomst fra forskning, hvis den omhandlede forskning ikke drives i  

 almenvellets interesse, men hovedsageligt til privat fordel for en eller  

 flere bestemte personer.
Artikel 22 ANDRE INDKOMSTER 1. Indkomster, der oppebæres af en i en kontraherende  

 stat hjemmehørende person, og som ikke er behandlet i de foranstående  

 artikler i denne overenskomst, kan, uanset hvorfra de hidrører, kun beskattes  

 i denne stat.
2. Bestemmelserne i stykke 1 skal ikke finde  

 anvendelse på anden indkomst end indkomst af fast ejendom som defineret i  

 artikel 6, stykke 2, såfremt den i en kontraherende stat hjemmehørende  

 modtager af sådan indkomst driver erhvervsvirksomhed i den anden  

 kontraherende stat gennem et der beliggende fast driftssted, eller udøver  

 frit erhverv i denne anden stat fra et der beliggende fast sted, og den  

 rettighed eller ejendom, som ligger til grund for den udbetalte indkomst, har  

 direkte forbindelse med et sådant fast driftssted eller fast sted.
I så fald  

 skal bestemmelserne henholdsvis i artikel 7 eller i artikel 14 finde  

 anvendelse.
 3. Uanset bestemmelserne i stykke 1 og 2 kan  

 indkomster, der oppebæres af en i en kontraherende stat hjemmehørende person,  

 og som ikke er behandlet i de foranstående artikler i denne overenskomst, og  

 som hidrører fra den anden kontraherende stat, også beskattes i denne anden  

 stat.
Artikel 23 OPHÆVELSE AF DOBBELTBESKATNING 1. Lovgivningen i hver af de kontraherende stater skal  

 fortsat være bestemmende for beskatningen af indkomst, hvad enten denne  

 hidrører fra den pågældende kontraherende stat eller ikke, medmindre der i  

 denne overenskomst udtrykkeligt er truffet anden bestemmelse.
I tilfælde,  

 hvor indkomst hidrørende fra en kontraherende stat er undergivet beskatning i  

 begge de kontraherende stater, skal dobbeltbeskatning af sådan indkomst  

 lempes i overensstemmelse med følgende bestemmelser i denne artikel.
 2. I Indonesien skal dobbeltbeskatning undgås således:
 3. I Danmark skal dobbeltbeskatning undgås således:
Artikel 24 IKKE-DISKRIMINERING 1. Statsborgere i en kontraherende stat skal ikke i  

 den anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold er eller måtte blive undergivet.
Uanset bestemmelserne i artikel 1  

 skal denne bestemmelse også finde anvendelse på personer, der ikke er  

 hjemmehørende i en af eller begge de kontraherende stater.
 2. Beskatningen af et fast driftssted, som et  

 foretagende i en kontraherende stat har i den anden kontraherende stat, må  

 ikke være mindre fordelagtig i denne anden stat end beskatningen af  

 foretagender i denne anden stat, der driver samme virksomhed.
 Denne bestemmelse skal ikke kunne fortolkes som forpligtende en  

 kontraherende stat til at indrømme personer, der er hjemmehørende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den som følge af ægteskabelig stilling eller forsørgerpligt  

 over for familie indrømmer personer, der er hjemmehørende inden for dens eget  

 område.
 3. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer, der er hjemmehørende i den anden kontraherende stat,  

 skal ikke i den førstnævnte kontraherende stat kunne undergives nogen  

 beskatning eller dermed forbundne krav, som er anderledes eller mere  

 byrdefulde end den beskatning og dermed forbundne krav, som andre tilsvarende  

 foretagender i den førstnævnte stat er eller måtte blive undergivet.
 4. I denne artikel betyder udtrykket  

 »beskatning« de skatter, som er omfattet af denne overenskomst.
Artikel 25 FREMGANGSMÅDEN VED INDGÅELSE AF GENSIDIGE AFTALER 1. I tilfælde, hvor en person, der er hjemmehørende i  

 en kontraherende stat, mener, at foranstaltninger, truffet af en af eller  

 begge de kontraherende stater, for ham medfører eller vil medføre en  

 beskatning, som ikke er i overensstemmelse med bestemmelserne i denne  

 overenskomst, kan han, uanset hvilke retsmidler der måtte være fastsat i  

 disse staters interne lovgivning, indbringe sin sag for den kompetente  

 myndighed i den kontraherende stat, i hvilken han er hjemmehørende, eller,  

 såfremt tilfældet er omfattet af artikel 24, stykke 1, for den kompetente  

 myndighed i den af de kontraherende stater, i hvilken han er statsborger.  

 Sagen skal forelægges inden tre år fra den dag, hvor der givet ham  

 underretning om den foranstaltning, der medfører en beskatning, som ikke er i  

 overensstemmelse med overenskomsten.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå en beskatning, der ikke er i  

 overensstemmelse med overenskomsten.
Enhver indgået aftale skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
 3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
4. De kontraherende staters kompetente myndigheder kan  

 træde i direkte forbindelse med hinanden med henblik på indgåelse af aftaler  

 i overensstemmelse med de foranstående stykker.
Når det for tilvejebringelsen  

 af en aftale skønnes ønskeligt, at der finder en mundtlig forhandling sted,  

 kan en sådan finde sted i et udvalg bestående af repræsentanter for de  

 kompetente myndigheder i de kontraherende stater.
Artikel 26 UDVEKSLING AF OPLYSNINGER 1. De kontraherende staters kompetente myndigheder  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de kontraherende staters interne  

 lovgivning vedrørende skatter, der omfattes af denne overenskomst, i det  

 omfang denne beskatning ikke strider mod overenskomsten.
Udvekslingen af  

 oplysninger er ikke begrænset af artikel 1. Alle oplysninger, der modtages af  

 en kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning, og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retsforfølgelse eller klagebehandling i forbindelse med de  

 skatter, der er omfattet af overenskomsten.
Sådanne personer eller  

 myndigheder må kun benytte oplysningerne til de nævnte formål.
De pågældende  

 personer eller myndigheder kan meddele oplysningerne under offentlige  

 retshandlinger eller i retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en af de kontraherende stater pligt  

 til:
Artikel 27 PERSONER ANSAT VED DIPLOMATISKE OG KONSULÆRE REPRÆSENTATIONER Intet i denne overenskomst berører de skattemæssige begunstigelser, som  

 ansatte ved diplomatiske eller konsulære repræsentationer måtte nyde i kraft  

 af folkerettens almindelige regler eller særlige aftaler.
Artikel 28 TERRITORIAL UDVIDELSE Denne overenskomst kan enten i sin helhed eller med de nødvendige  

 ændringer udvides til enhver del af det til Danmark hørende område, som  

 specielt er holdt uden for denne overenskomsts anvendelse, og som påligner  

 skatter af væsentlig samme art som de skatter, overenskomsten finder  

 anvendelse på.
Enhver sådan udvidelse skal have virkning fra det tidspunkt og  

 være undergivet sådanne ændringer og betingelser, herunder betingelser  

 vedrørende opsigelse, som måtte blive fastsat mellem de kontraherende stater  

 i noter, der skal udveksles ad diplomatisk vej.
Artikel 29 IKRAFTTRÆDEN 1. De kontraherende staters regeringer skal give  

 hinanden underretning om, at de forfatningsmæssige betingelser for  

 overenskomstens ikrafttræden er opfyldt.
 2. Overenskomsten skal træde i kraft på datoen for  

 afgivelsen af den sidste af de i stykke 1 omhandlede underretninger, og dens  

 bestemmelser skal have virkning for så vidt angår skatter for det indkomstår,  

 som falder sammen med eller træder i stedet for det kalenderår, som følger  

 umiddelbart efter det kalenderår, i hvilket overenskomsten træder i kraft, og  

 følgende indkomstår.
Artikel 30 OPSIGELSE Denne overenskomst skal forblive i kraft, indtil den opsiges af en  

 kontraherende stat.
Hver af de kontraherende stater kan ad diplomatisk vej  

 opsige overenskomsten ved at give skriftlig underretning om opsigelsen den  

 30. juni eller tidligere i ethvert kalenderår, som følger efter en periode på  

 5 år fra det år, i hvilket overenskomsten er trådt i kraft.
I så fald skal  

 overenskomsten ophøre at have virkning for så vidt angår skatter for det  

 indkomstår, som falder sammen med eller træder i stedet for det kalenderår,  

 som følger umiddelbart efter det kalenderår, i hvilket underretningen om  

 opsigelsen er givet, og følgende indkomstår.
 TIL BEKRÆFTELSE HERAF har undertegnede, af deres respektive regeringer  

 dertil behørigt befuldmægtigede, underskrevet denne overenskomst.
 UDFÆRDIGET i to eksemplarer i Jakarta den 28. december 1985 på engelsk.
 For Kongeriget Danmarks regering:
Anders Brandstrup For Republikken Indonesiens regering:
Atmono Suryo PROTOKOL Ved underskrivelsen af overenskomsten mellem Kongeriget Danmark og  

 Republikken Indonesien til undgåelse af dobbeltbeskatning og forhindring af  

 skatteunddragelse for så vidt angår indkomstskatter er undertegnede blevet  

 enige om, at følgende bestemmelser skal udgøre en integrerende del af den  

 omhandlede overenskomst:
 Ad Artikel 5, stykke 1:
 Uanset artikel 5, stykke 1, er der enighed om, at virksomhed, der består i  

 forundersøgelser eller efterforskning efter kulbrinter, som udøves med skibe,  

 borerigge og installationer, udgør et fast driftssted.
 Ad Artikel 5, stykke 3:
 Der er enighed om, at tidsbegrænsningen på seks måneder skal finde  

 anvendelse på et samle- eller monteringsarbejde, som udføres af  

 hovedentreprenøren i forbindelse med et bygnings- eller anlægsarbejde.
 Ad Artikel 15, stykke 3:
 Der er enighed om, at i tilfælde, hvor en person, der er hjemmehørende i  

 Danmark, oppebærer vederlag for personligt arbejde i tjenesteforhold, som  

 udføres om bord på et luftfartøj, der anvendes i international trafik af  

 konsortiet Scandinavian Airlines System (SAS), kan et sådant vederlag kun  

 beskattes i Danmark.
 TIL BEKRÆFTELSE HERAF har undertegnede, af deres respektive regeringer  

 dertil behørigt befuldmægtigede, underskrevet denne protokol.
 UDFÆRDIGET i to eksemplarer i Jakarta den 28. december 1985 på engelsk.
 For Kongeriget Danmarks regering:
Anders Brandstrup For Republikken Indonesiens regering:
Atmono Suryo Aftalen, der ikke omfatter Færøerne og Grønland, trådte i medfør af  

 artikel 29, stykke 2, i kraft den 29. april 1986.
 MINISTERIET FOR SKATTER OG AFGIFTER, DEN  

 30. JANUAR 1987.
