 Forskrifterne er efter samråd med farvandsdirektotatet udfærdiget i medfør  

 af § 11, stk. 2, i lov nr. 98 af 12. marts 1980 om skibes sikkerhed m.v.,  

 jfr. industriministeriets bekendtgørelse nr. 362 af 5. august 1980 om  

 fastsættelse af tekniske forskrifter om skibes bygning og udstyr m.v.
Generelt Forskrifterne gælder for nye lodsfartøjer, jfr. dog pkt. 3.17 nedenfor, og  

 er baseret på Skibstilsynets meddelelser F, Forskrifter for bygning og udstyr  

 m.v. for mindre erhvervsfartøjer.
De udbygger bestemmelserne deri og skal  

 derfor anses som en overbygning til disse regler.
 Lodsfartøjer skal bygges som heldækkede og skal forstærkes udover de  

 gældende konstruktionsforskrifter i de områder, hvor det erfaringsmæssigt har  

 vist sig nødvendigt, f.eks. ved fendere, bunden ved stævnrør og lignende  

 steder.
Definition Ved et lodsfartøj forstås et fartøj, der af et lodseri permanent anvendes  

 til sejlads med lodser til og fra skibe.
 Ved nye lodsfartøjer forstås fartøjer, hvis køl er lagt på eller efter 1.  

 december 1984 eller fartøjer, som er ombygget til dette formål på eller efter  

 denne dato.
 De efterfølgende numre er en fortsættelse af numrene i de enkelte afsnit  

 af meddelelser F.
3.17 Synsterminer Ethvert lodsfartøj skal efter det lovpligtige 1. hovedsyn (eller  

 overtagelsessyn) underkastes hovedsyn med mellemrum af højst 48 måneder  

 regnet fra sidste hovedsyn.
6.14 Indretning af styrehus Støjniveauet må i styrehuset ikke overstige 75 dBA målt ved 90% af  

 hovedmaskineneriets maksimale fremdrivningseffekt, hvilket f.eks. kan opnås  

 ved, at styrehuset monteres på svingningsdæmpere eller ved andre  

 lydisoleringsmæssige foranstaltninger.
 Der skal sikres en tilstrækkelig ventilation i styrehuset med et luftskift  

 på 6-8 gange i timen, om fornødent ved anvendelse af mekanisk ventilation.
 Temperaturen skal uanset udeforhold kunne holdes på 18 til 20 grader C.
6.15 Indretning af styre- og navigationssted Der skal til føreren monteres en stol, der er justerbar i højden samt i  

 ryglæn og sideled.
 Navigationsinstrumenter, radar, radio samt overvågnings- og  

 betjeningspaneler for maskineri og fartøj skal anbringes inden for førerens  

 naturlige synsfelt og rækkevidde, når denne sidder i stolen.
 6.16 Udsyn m.v.
 I styrehusfronten skal mindst 2 af vinduerne være forsynet med  

 klarsigtsruder eller vinduesviskere af anerkendt og robust fabrikat.
 Der skal fra førerens plads være udsyn opefter, evt. ved montering af  

 vinduer i begge sider af styrehustag.
 Afhængig af udsigtsforholdene fra styrepladsen skal som et minimum de 2  

 forreste sideruder i begge sider samt de evt. ruder i styrehustag kunne  

 holdes dug- og isfri.
6.17 Instrumentering Ethvert lodsfartøj skal, udover hvad der fremgår af øvrige gældende  

 bestemmelser, være udrustet med en radar af passende størrelse og rækkevidde  

 samt et VHF-anlæg til kommunikation med andre skibe, havne, m.v.
 15.15 Maskinanlæg m.v.
 Der skal i maskinrum installeres et godkendt halon-anlæg af type 1301,  

 hvis kapacitet og installation skal være i overensstemmelse ned kravene  

 herfor i »Skibstilsynets Meddelelser« nr. 314.
 Såfremt der i forbindelse med maskinrummet findes andre rum, f.eks.  

 styremaskinrum, skal sådanne medregnes ved dimensioneringen af anlægget.
 Værktøj til mindre reparationer og justeringer skal være anbragt let  

 tilgængeligt i maskinrummet.
 19.17 Redningsmidler m.v.
Der skal forefindes en redningsflåde af godkendt type.
Redningsflådens  

 størrelse og placering skal godkendes af skibstilsynet.
Redningskranse skal placeres inddækket, så overisning så vidt muligt  

 undgås.
Inddækningen må ikke væsentligt genere anvendelsen af kransene.
 Adgangen til styrehuset skal være så bred, at en båre kan passere.
 Redningsveste, nødsignaler og medicinkiste skal være placeret  

 hensigtsmæssigt og let tilgængeligt i styrehuset.
 Redningslejdere skal være så brede, at 2 mand kan stå ved siden af  

 hinanden.
Straffebestemmelse Overtrædelse af forskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
Ikrafttræden Forskrifterne træder ikraft den 1. december 1984.
