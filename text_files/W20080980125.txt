Ophør af selvstændig virksomhed, produktion og butik lukket, inventar og varelager solgt, ejendom ikke afhændet men har været sat til salg længe Ankenævnet har behandlet advokat xx og a-kassens klager på møde den 10. april 2008.
Nævnet traf denne A F G Ø R E L S E Medlemmet anses for ophørt mere end midlertidigt med drift af selvstændig virksomhed den 14. april 2007.
 Ankenævnet ændrer således Arbejdsdirektoratets afgørelse af den 16. juli 2007.
B E G R U N D E L S E Ankenævnet har lagt til grund:
 at medlemmet har drevet selvstændig virksomhed siden 1. oktober 1995. Virksomhedens branche er keramikværksted og lysstøberi,  at medlemmet havde sidste arbejdsdag den 19. november 2006,  at medlemmet anmodede om, at overgå til efterløn fra den 20. november 2006,  at medarbejderne i virksomheden er opsagt, og momsregistreringen efter det oplyste er afmeldt,  at alle driftsmidler, inventar og varelager er solgt den 14. april 2007, og  at medlemmet og dennes ægtefælle fortsat ejer de lokaler virksomheden blev drevet fra.
 Et medlem der driver selvstændig virksomhed inden overgangen til efterløn kan først overgå til efterløn, når det personlige arbejde i virksomheden er ophørt mere end midlertidigt.
 Efter reglerne kan et medlem anses for ophørt mere end midlertidigt, når det dokumenteres at virksomheden er endelig overdraget eller lukket.
 Ankenævnet finder, at medlemmet kan anses for ophørt mere end midlertidigt med drift af virksomheden den 14. april 2007.
 Ankenævnet har herved lagt vægt på, at medlemmet og dennes ægtefælle havde sidste arbejdsdag i virksomheden den 19. november 2006 og efter det oplyste straks herefter afmeldte momsregistreringen, at medarbejderne blev opsagt og endelig, at alle driftsmidler, hele varelageret og alt inventar blev solgt den 14. april 2007.
 Ankenævnet finder således, at afviklingen af virksomheden var så vidt fremskreden den 14. april 2007, at den tilbageværende tomme ejendom ikke findes at være tilstrækkelig grundlag for at fortsætte virksomhedsudøvelsen.
 Nævnet har herved lagt vægt på, at ejendommen hvorfra virksomheden blev drevet er tom og har været til salg siden 5. april 2006, og at medlemmets ægtefælle i brev af 23. april 2007 har erklæret, at lokalerne ikke vil blive brugt erhvervsmæssigt i perioden indtil de bliver solgt.
 Nævnet har ved afgørelsen alene taget stilling til om virksomheden kan anses for ophørt.
R E G L E R Ankenævnet henviser til  § 57, stk.1, 1. pkt. og stk. 3, § 74 a, stk. 1, nr. 4 og § 74 c, stk. 1 i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 2 og § 3, stk. 1 i Arbejdsdirektoratets bekendtgørelse nr. 850 af 16. oktober 2002.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
 De kan læse om afgørelsens retlige grundlag på de følgende sider.
 Kopi til:
xx Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005.
 § 57. Dagpenge kan kun udbetales til et medlem, som er ledigt, jf. dog kapitel 11 b.
Stk. 3. En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet.
§ 74 a.
Ret til efterløn har et medlem af en anerkendt arbejdsløshedskasse, som 1) er fyldt 60 år, 2) har været medlem i mindst 25 år inden for de sidste 30 år, jf. dog stk. 2 og 3, 3) har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3, 4) ved ledighed vil kunne opfylde betingelserne for ret til dagpenge, jf. dog stk. 5 og 7, eller modtager overgangsydelse, ...
§ 74 c.
Overgang til efterløn kan ske fra beskæftigelse, ledighed, overgangsydelse eller delpension.
Medlemmer, der driver selvstændig virksomhed inden overgangen til efterløn, og som ikke viderefører virksomheden efter reglerne i § 74 f, kan først overgå til efterløn, når det personlige arbejde i virksomheden er ophørt mere end midlertidigt.
 Arbejdsdirektoratets bekendtgørelse nr. 850 af 16. oktober 2002 om ophør med udøvelse af selvstændig virksomhed som hovedbeskæftigelse.
 § 2. Det personlige arbejde anses for ophørt mere end midlertidigt, når medlemmet opfylder en af betingelserne i §§ 3-16. Medlemmet skal være afmeldt offentlige registre som selvstændig erhvervsdrivende, medmindre det godtgøres, at registreringen ikke skyldes fortsat udøvelse af selvstændig virksomhed.
 § 3. Et medlem anses for ophørt mere end midlertidigt med det personlige arbejde i virksomheden, når medlemmet dokumenterer, at virksomheden endeligt er overdraget eller lukket.
 ...
