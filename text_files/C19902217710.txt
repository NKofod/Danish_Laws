Cirkulæreskrivelse om meddelelse om  

 dagpengeberettiget trods manglende fremmøde, idet medlemmet var  

 på arbejde i de timer, han skulle møde frem Kommentarer m.v.:  

  

 Selv om et medlem først mødte frem på arbejdsformidlingen  

 dagen efter sin fremmødedag, blev han dog anset for berettiget til  

 dagpenge, idet han var på arbejde i det tidsrum, han havde fået  

 opgivet som mødetidspunkt.
 Meddelelse om afgørelsen:
 Et medlem undlod at give fremmøde på arbejdsformidlingen  

 på sin mødedag.
 Han skulle møde den pågældende dag mellem kl. 9.00 og  

 11.00. Da han var på arbejde fra kl. 8.00 til 13.00, gik han ud fra, at  

 han ikke skulle møde den dag.
 Han henviste til, at han havde fået at vide, at han skulle overholde  

 mødetidspunktet.
 Arbejdsformidlingen havde bekræftet, at man har anmodet de ledige om  

 at overholde dette tidspunkt, men dette gælder fuldtidsledige.  

 Deltidsledige skal kunne fremmøde inden for arbejdsformidlingens  

 åbningstid.
 Kassen og direktoratet gav afslag på dagpenge, idet han ikke var  

 fremmødt på sin mødedag.
 Ankenævnet fandt medlemmet dagpengeberettiget, idet årsagen  

 til det manglende fremmøde var, at pågældende var på  

 arbejde mellem kl. 8.00 og 13.00, og at hans dagpengekort var  

 påstemplet mødetidspunkt kl. 9.00 til 11.00.
