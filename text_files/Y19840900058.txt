 Udtalt, at bestemmelsen i styrelseslovens § 6, stk. 4, om, at  

 amtsrådets formand ikke samtidig kan være formand for kommunalbestyrelsen i  

 en primærkommune, især er begrundet i hensynet til at forebygge tilfælde af  

 speciel inhabilitet.
 Dette hensyn gør sig ikke gældende med samme vægt, når det drejer sig  

 om at vælge et amtsrådsmedlem, der samtidig er borgmester i en primærkommune,  

 til 1. viceamtsborgmester, idet den pågældende under amtsborgmesterens  

 forfald normalt kun vil overtage hvervet som mødeleder i amtsrådet, hvorimod  

 han ikke uden videre overtager funktionen som daglig leder af den  

 amtskommunale administration.
 På denne baggrund kunne den pågældende efter indenrigsministeriets  

 opfattelse lovligt vælges til 1. viceamtsborgmester.
Endvidere udtalt, at den pågældende efter amtsborgmesterens, eventuelt  

 amtsrådets beslutning vil kunne varetage funktionen som leder af den  

 amtskommunale administraion.
Det må dog forudsættes, at den pågældende  

 normalt ikke deltager i behandlingen af sager, der vedrører den  

 primærkommune, hvis kommunalbestyrelse han er formand for.
Med henblik på at  

 begrænse antallet af sådanne tilfælde af speciel inhabilitet ville  

 indenrigsministeriet finde det hensigtsmæssigt, at amtsrådet i givet fald tog  

 skridt til at begrænse varigheden af den pågældendes funktion som leder af  

 administrationen mest muligt.
 I skrivelse af 2. januar 1984 har Ringkjøbing amtsråd forespurgt  

 indenrigsministeriet, om bestemmelsen i den kommunale styrelseslovs § 6, stk.  

 4 medfører hindringer i forhold til valg af en 1. viceamtsborgmester, som  

 samtidig er borgmester i en primærkommune, og om et sådant valg generelt vil  

 medføre begrænsninger under amtsborgmesterens forfald.
 I denne anledning skal man afgive følgende vejledende udtalelse:
 Bestemmelsen i styrelseslovens § 6, stk. 4 om, at amtsrådets formand ikke  

 samtidig kan være formand for kommunalbestyrelsen i en primærkommune er især  

 begrundet i hensynet til at forebygge tilfælde af speciel inhabilitet.
Dette hensyn gør sig ikke gældende med samme vægt, når det drejer sig om  

 at vælge et amtsrådsmedlem, der samtidig er borgmester i en primærkommune,  

 til 1. viceborgmester.
Den pågældende vil under amtsborgmesterens forfald  

 normalt kun overtage hvervet som mødeleder i amtsrådet, hvorimod han ikke  

 uden videre overtager funktionen som daglig leder af den amtskommunale  

 administration.
Dette vil kun være nødvendigt i de tilfælde, hvor de  

 instruktioner og bemyndigelser, der er givet det adminsitrative personale  

 under amtsborgmesterens fravær, ikke er tilstrækkelige til at sikre den  

 fornødne sagsbehandling.
 Det er på denne baggrund indenrigsministeriets opfattelse at det  

 pågældende amtsrådsmedlem lovligt vil kunne vælges til 1. viceamtsborgmester.
Det er endvidere indenrigsministeriets opfattelse, at den pågældende - ud  

 over at varetage hvervet som mødeleder i amtsrådet under amtsborgmesterens  

 fravær - også efter amtsborgmesterens, eventuelt amtsrådets beslutning vil  

 kunne varetage funktionen som leder af den amtskommunale administration.
Det  

 må dog forudsættes, at den pågældende normalt ikke deltager i behandlingen af  

 sager, der vedrører den primærkommune, hvis kommunalbestyrelse han er formand  

 for.
Med henblik på at begrænse antallet af sådanne tilfælde af speciel  

 inhabilitet vil indenrigsministeriet finde det hensigtsmæssigt, at amtsrådet  

 i givet fald tager skridt til at begrænse varigheden af den pågældendes  

 funktion som leder af administraionen mest muligt.
Man skal i denne  

 forbindelse henlede opmærksomheden på bestemmelsen i styrelseslovens § 15,  

 stk. 4 hvorefter amtsrådet, når stedfortræderen for formanden er indtrådt i  

 henhold til § 15, stk. 2, og såfremt formandens forfald har en forventet  

 varighed af mindst 2 måneder, udpeger den, der under fraværet skal varetage  

 funktionen som formand.
 P.M.V.
 E.B.
Johan Erichsen (* 1) Bestemmelsen i § 6, stk. 3 i Lov om kommunernes styrelse var  

 tidligere i § 6, stk. 4. Indenrigsministeriets afgørelser og udtalelser om  

 kommunale forhold 1984 1.1.
