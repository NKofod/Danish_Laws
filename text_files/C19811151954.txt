 I henhold til lov nr. 277 af 10. juni 1981 om arbejdstilbud til ledige  

 forpligter staten sig fra og med 1. september 1981 at ansætte mindst 10  

 procent af de ledige, der indenfor hvert amt får arbejde efter ovennævnte  

 lov.
 Ved skrivelse i oktober 1981 har en del af kriminalforsorgens  

 institutioner modtaget meddelelse om, hvor mange ledige den enkelte  

 institution skulle ansætte.
 Arbejdsministeriet meddeler i skrivelse af 26. oktober 1981, at da en  

 række kommuner og amtskommuner har vanskeligheder med at finde egnede job til  

 de ledige, er det nu besluttet efter forhandlinger med de kommunale  

 organisationer og under forudsætning af folketingets godkendelse, at kommuner  

 og amtskommuner fra og med den 1. januar 1982 kan placere ledige på  

 statsinstitutioner, mod at bopælskommunen finansierer lønudgiften.
Staten er dog fortsat forpligtet til selv at ansætte 10 procent af de  

 ledige og finansiere disses lønudgifter.
Direktoratet forventer i løbet af  

 kort tid at modtage oplysning om, hvor mange ledige kriminalforsorgen skal  

 antage i perioden 1. januar 1982 til 31. marts 1982. Da det endvidere har  

 vist sig, at det i nogle amtskommuner ikke har været muligt for  

 arbejdsformidlingen at anvise de ønskede ledige, anmodes tjenestestederne om  

 snarest at indberette til direktoratet, hvor mange ledige man kan antage,  

 dels i indeværende år og dels i perioden 1. januar 1982 til 31. marts 1982.
Opmærksomheden henledes på, at en langtidsledig ikke må udfylde en  

 normeret stilling, men ellers er der, bortset fra bevogtningsopgaver, ingen  

 begræsninger i arbejdets art.
Den ledige skal ikke underkastes  

 ansættelsesprøve ved arbejde, der ikke forudsætter ledelse af indsatte.
 E.B.
Jon Johnsen Kriminalforsorgens anstalter, afdelinger, pensioner og arresthusene.
